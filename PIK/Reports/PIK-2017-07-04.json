{"url": "http://pik.bg/%D0%B4%D0%BE%D0%B1%D1%80%D0%B5-%D0%B4%D0%BE%D1%88%D0%BB%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%80%D0%B0%D0%B7%D0%B2%D1%80%D0%B0%D1%82-%D0%B0%D0%BB%D0%BA%D0%BE%D1%85%D0%BE%D0%BB-%D0%B8-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8---%D1%81%D0%B2%D0%B5%D1%82%D0%B0%D1%82%D0%B0-%D1%82%D1%80%D0%BE%D0%B8%D1%86%D0%B0-%D0%BD%D0%B0-%D1%80%D0%BE%D0%B4%D0%BD%D0%BE%D1%82%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-news672596.html", "text": "Разврат, алкохол и наркотици. Може би това е Светата троица, за която се сещате, когато чуете българско Черноморие, или пък Слънчев бряг, или пък просто beach=bitch. Имиджът на България като туристическа дестинация все повече се принизява. Сякаш приехме разврата, алкохола и наркотиците за нещо нормално. Нагледахме им се, възмутихме им се, не ни впечатляват вече. Днес темата е друга, тя ни показва, че марката \"български туризъм\" все повече се обезценява. Не започва от днес, но пък ескалира и то само за месец, съобщава \"Флагман\". Стигнахме ли дъното или по-точно ние винаги ли сме били там? Говорим за упадъка на една държава, един град, едно море и красотата, която вместо да спаси света, го погубва…нашия свят, българския свят. Десетки измамени туристи и инвеститори вдигнаха ръце от множеството нередности, с които се сблъскват именно тук по българското Черноморие. Имотна мафия и батки раздават правосъдие, докато прокуратура, съдът и всё институции спят – може би съвсем умишлено изглеждат изпаднали в дълбок зимен сън през лятото. За последните дни видяхме побой, защото му пречат да се вихри с мерцедеса по главната в Несебър, друг път - чужденец, почувствал слободията на Балканите, изрита камериерка, щото бил почерпен с 1,2,3 уискита и 4,5 водки, трети си купил апартамент с басейн, който пък се превърнал в кръчма. И ако се противиш, ти пращат мутри. Ей така, за респект и много страх. Оказва се, че изброените случаи и не само те, наистина „впечатлиха” обществото, но какво от това! Порицахме виновните и толкова!  Кое се промени, кое се поправи. Нищо! Но загубихме много. Загубихме инвеститори, загубихме клиенти, загубихме туристи, загубихме се като държава, като народ. Чужденците се отвратиха, искали дори да продават всичко и да се махнат по-бързо оттук. Нашарени батки с напомпани мускули им взели страха. Защо? Как? Кога? Ами, всеки ден, по няколко пъти, дори по пътя за магазина, или по този за парка и детската градина. Никога не знаеш кой откъде ще изскочи и в какво настроение е. Заобиколени сме от престъпници с бели якички и батки. Какво толкова ни липсва, че не можем да сме като другите нормални държави. Имаме красиви планини, бистро море, райски кътчета, а ги погубваме. Дори тези, които искат да помогнат икономически на страната ни, биват оградени с телени синджири и заплашвани. Кой ни накара да бъдем такива? О, неразумний юроде, поради що се срамиш да се наречеш българин? Този въпрос не е клише. Актуален е. Ние създадохме тази мода и този имидж. И затова може би няма решение, защото проблемите се „решават” тихичко, а още по-тихичко действат нашарените батки, когато някой се опълчи. Мода, ходи я разбери. Иначе ръцете горе, пускай Despacito и да живее Криско, лято е!", "date": "2017.07.04", "title": "ДОБРЕ ДОШЛИ В БЪЛГАРИЯ! Разврат, алкохол и наркотици - Светата троица на родното Черноморие "}
{"url": "http://pik.bg/%D1%80%D0%B0%D0%BD%D0%B5%D0%BD-%D1%88%D0%BE%D0%BA-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D1%82%D0%BE%D1%82%D0%B0%D0%BB%D0%BD%D0%B8-%D0%B0%D0%BD%D0%BE%D0%BD%D0%B8%D0%BC%D0%BD%D0%B8%D1%86%D0%B8-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0%D1%85%D0%B0-%D1%81-%D0%B3%D0%BB%D0%B0%D0%B7%D0%B3%D0%BE%D1%83-%D1%80%D0%B5%D0%B9%D0%BD%D0%B4%D0%B6%D1%8A%D1%80%D1%81-news672627.html", "text": "Привържениците на Глазгоу Рейнджърс преживяха много тежки моменти през последните години и когато изглеждаше, че отборът постепенно се стабилизира и е готов отново да се бори със Селтик за титлата, дойде звучният шамар. Тази вечер шотландският гранд отпадна още в първия квалификационен кръг на Лига Европа, при това от никому неизвестния тим на Прогрес от Люксембург, предава Спортал. Домакините, които са пълни аматьори, се наложиха с 2:0 и заличиха пасива си от първия мач на \"Айброкс\", когато загубиха с 0:1 и с общ резултат 2:1 продължиха напред. Мениджърът на Рейнджърс Педро Кайшиня явно не бе убедил своите футболисти, че реваншът няма да е протоколен и тяхното лежерно отношение си пролича още до почивката. Опасността от невиждан срам надвисна над \"сините\" в 66-ата минута, когато Еманюел Франкоиз отблизо откри резултата в полза на Прогрес. Десетина минути по-късно драмата стана пълна. Себастиен Тил центрира от фаул, топката мина през куп от тела и влетя в мрежата на шотландците. Публиката на \"Стад Жози Бартел\" не вярваше какво се случва, а Рейнджърс се хвърли в хаотични атаки. Повечето от тях завършваха с безобидни центрирания, а в третата минута на добавеното време ветеранът Кени Милър, който се разписа в двубоя на \"Айброкс\", уцели гредата и пропусна последния шанс на шотланците да се спасят. Прогрес Нидеркорн завърши на четвърто място в първенството на Люксембург през миналия сезон. До момента тимът нямаше нито една победа в евротурнирите и беше отбелязал едва един гол. Всичко това се промени днес. Рейнджърс не бе участвал в евротунирите цели 6 години. Клубът държи световния рекорд за спечелени титли (54), но заради финансови проблеми през 2012 година бе пратен в четвърта дивизия. През миналия сезон \"сините\" се завърнаха в елита и завършиха на трето място, на цели 39 точки зад вечния си съперник Селтик. Е. Франкоиз (66) С. Тил (75)", "date": "2017.07.04", "title": "Ранен шок в Лига Европа! Тотални анонимници се подиграха с Глазгоу Рейнджърс"}
{"url": "http://pik.bg/%D1%82%D0%BE%D0%B7%D0%B8-%D0%BB%D1%8E%D0%B1%D0%B8%D0%BC-%D0%BF%D0%BB%D0%BE%D0%B4-%D1%82%D0%BE%D0%BF%D0%B8-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B8-%D0%B8-%D0%BF%D0%BE%D0%B4%D0%BC%D0%BB%D0%B0%D0%B4%D1%8F%D0%B2%D0%B0-news672495.html", "text": "Ананасът е сред любимите плодове на мнозина. И как би могло да е иначе! Неговият вълшебен вкус и невероятна сочност изпълват сетивата, особено в лятната жега. Ананасът може да е много полезен, освен че е адски вкусен. Ето 3 сериозни причини да не пропускате да хапвате ананас по-често. Знаем, че витамин С е особено полезен за изграждането на имунитет, но той прави много повече за здравето. В една чаша ананас се съдържа почти 100% от необходимата дневна доза витамин С. Диета с ананас топи бързо килограмите Важният витамин действа като антиоксидант, който участва много активно в процесите на образуване и делене на клетките в тялото. Тъканите в цялото тяло се регенерират по-бързо. Като антиоксидант витамин С действа активно и срещу свободните радикали като предпазва от преждевременно стареене и рак. Изследванията сочат, че витамин С влияе положително и върху топенето на коремни мазнини. Хората, консумиращи ананас след тренировка имат до 25% по-голяма успеваемост в свалянето на килограми.", "date": "2017.07.04", "title": "Този любим плод топи килограми и подмладява"}
{"url": "http://pik.bg/2-%D0%BB%D0%B5%D0%B2%D0%B0-%D0%BE%D1%82%D0%B3%D0%BE%D1%80%D0%B5-%D0%BD%D0%B0-%D0%BD%D0%BE%D1%89%D0%BD%D0%B0-%D1%81%D0%BC%D1%8F%D0%BD%D0%B0-%D1%89%D0%B5-%D0%B2%D0%B7%D0%B5%D0%BC%D0%B0%D1%82-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-news672597.html", "text": "Министърът на вътрешните работи Валентин Радев публикува за обществено обсъждане проект на заповед за определяне размерите на допълнителните възнаграждения за полагане на труд през нощта между 22,00 ч. и 06,00 ч., на официални празници и за времето на разположение, условията и редът за тяхното изплащане на държавните служители в МВР. Това става в навечерието на протеста, който планират утре служителите на МВР. Така управляващите изпълняват в аванс част от исканията им. Миналата седмица бе одобрено отпускането на 30 млн. лв., с които да се заплатят разходите по закупуване на униформи в изминалите четири години. След влизането в сила на заповедта на вътрешния министър, което се очаква да стане най-късно през август, за всеки отработен нощен час или част от него между 22.00 и 06.00 часа, държавните служители в МВР ще получават допълнително възнаграждение за нощен труд в размер на 25 стотинки. Което за 8 ч. нощна смяна прави допълнителни 2 лв. За работа през дните на официални празници служителите ще получават допълнително възнаграждение - удвоения размер на основното месечно възнаграждение. Служителите на МВР ще получават и възнаграждение за времето, в което се водят \"на разположение\". Сумата ще е по 10 стотинки на час или част от него. По-рано днес министър Валентин Радев изрази несъгласие с предстоящия протест на служителите на МВР.", "date": "2017.07.04", "title": "2 лева отгоре на нощна смяна ще вземат полицаите"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D0%B8-%D0%B2%D1%8A%D1%80%D0%B7%D0%B0-%D1%82%D0%B5%D0%BD%D0%B5%D0%BA%D0%B8%D1%8F-%D0%BE%D1%82%D0%BB%D0%B0%D0%B3%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B4%D0%BE%D0%B1%D1%80%D0%BE%D1%81%D1%8A%D1%81%D0%B5%D0%B4%D1%81%D1%82%D0%B2%D0%BE-%D0%B7%D0%B0-%D0%BA%D0%BE%D0%B9%D1%82%D0%BE-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B1%D0%BE%D1%80%D0%B8%D1%81%D0%BE%D0%B2--news672614.html", "text": "Министърът на външните работи Никола Димитров обяви на парламентарната комисия по външна политика, че договорът за добросъседство с България няма да бъде подписан на 2 август 2017 г., предават македонските медии, цитирани от \"Фкус\". Според министър Димитров въпреки поканата на премиера Заев към българския министър-председател Бойко Борисов да подпишат договора между двете страни на 2 август 2017 г., подписването ще се отложи, поради ангажименти на Македония към заседание на страните от Адриатическата харта. На 2 август 2017 г. в Подгорица трябва да се състои среща на страните от Адриатическата харта с вицепрезидента на САЩ, Майк Пенс. В Адриатическата харта членуват Македония, Черна Гора, Албания, Хърватия, Босна и Херцеговина, а статут на наблюдатели имат Сърбия, Косово и Словения. Македония е съдомакин на срещата в Подгорица.", "date": "2017.07.04", "title": "МАКЕДОНИЯ НИ ВЪРЗА ТЕНЕКИЯ! Отлага договора за добросъседство, за който се разбраха Борисов и Заев "}
{"url": "http://pik.bg/%D0%BD%D0%B7%D0%BE%D0%BA-%D1%83%D0%B2%D0%B5%D1%80%D1%8F%D0%B2%D0%B0-%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BB%D0%B8%D0%BC%D0%B8%D1%82%D0%B8%D1%80%D0%B0-%D0%B4%D0%B5%D0%B9%D0%BD%D0%BE%D1%81%D1%82%D0%B8%D1%82%D0%B5-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81-%D1%80%D0%B0%D0%B6%D0%B4%D0%B0%D0%BD%D0%B5-%D1%85%D0%B5%D0%BC%D0%BE%D0%B4%D0%B8%D0%B0%D0%BB%D0%B8%D0%B7%D0%B0-%D0%B8-%D0%BD%D0%B5%D0%BE%D0%BD%D0%B0%D1%82%D0%BE%D0%BB%D0%BE%D0%B3%D0%B8%D1%8F-news672599.html", "text": "Здравната каса няма да лимитира дейностите като раждане, хемодиализа и неонатология, съобщиха от институцията. Националната здравноосигурителна каса е изпратила указания до директорите на районните здравноосигурителни каси, в които изрично нарежда цялата отчетена дейност по Приложение 1 да се фактурира и заплати. В случай че се установи рязко нарастване на утвърдените индикативни стойности, заплатената дейност подлежи на проверка от контролните органи на институцията, с изключение на дейностите за раждане, неонатология и хемодиализа.", "date": "2017.07.04", "title": "НЗОК уверява, че няма да лимитира дейностите, свързани с раждане, хемодиализа и неонатология"}
{"url": "http://pik.bg/%D0%B4%D0%B5%D0%BD%D1%8F%D1%82-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BC%D0%B5%D0%BB%D0%B0%D0%BD%D0%B8%D1%8F-%D0%B8-%D1%82%D1%80%D1%8A%D0%BC%D0%BF-%D0%BE%D1%82%D0%B2%D0%BE%D1%80%D0%B8%D1%85%D0%B0-%D0%B2%D1%80%D0%B0%D1%82%D0%B8%D1%82%D0%B5-%D0%BD%D0%B0-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B7%D0%B0-4-%D1%8E%D0%BB%D0%B8-%D0%B2%D0%B8%D0%B4%D0%B5%D0%BE-news672616.html", "text": "Стопанката на Белия дом Мелания Тръмп организира изискано тържество в Белия дом по случай Деня на независимостта - 4 юли. За разлика от предишни години, когато вратите на Белия дом са се отваряли за бурни празненства, този път Първата дама акцентира върху подбора на гостите, а не върху техния брой. Мелания организира пикник с тесен приятелски кръг от видни военни представители. Президентската двойка на САЩ се наслади на уникална заря с фойерверки от балкона на Труман, което е дългогодишна традиция за най-тържествения ден в Америка. Предишните домакини на Белия дом - семейство Обама също отбелязваха подобаващо Деня на независимостта. По идея на Барак Обама в последната година от управлението му празничният ден трябваше да бъде белязан с музикални прояви, както и традиционните фойерверки, но лошото време не му позволи това да се осъществи, припомнят запознати. Имайки предвид грешката на предишния президент, Мелания се постара да не рискува и не заложи на тържества на открито, за да не компрометира комфорта на подбраните си гости. Тръмп и Мелания се постараха да опровергаят слуховете, че има сътресения в брака им, заставайки един до друг по време на тържеството. Едни от най-популярните тв водещи - Мика Бжеженски и Джо Скарбъро не пропуснаха да \"клъвнат\" звездното семейство и ожалиха Мелания, че има най-незавидната \"работа\" в Щатите, а именно - съпруга на президента. Мика отиде по-далече и обвини Мелания, че \"щастливата семейна фасада\" в Деня на независимостта Мелания е изградила единствено заради сина им Барън.", "date": "2017.07.04", "title": "ДЕНЯТ НА НЕЗАВИСИМОСТТА! Мелания и Тръмп отвориха вратите на Белия дом за 4 юли (ВИДЕО)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D1%86%D0%B8%D0%B3%D0%B0%D0%BD%D1%81%D0%BA%D0%B0-%D1%81%D0%B2%D0%B0%D1%82%D0%B1%D0%B0-%D0%B7%D0%B0%D1%80%D0%B0%D0%B4%D0%B8-%D0%B4%D0%B5%D1%86%D0%B8%D0%B1%D0%B5%D0%BB%D0%B8-%D0%BB%D0%B5%D0%BB%D1%8F%D1%82%D0%B0-%D0%BD%D0%B0-%D0%B1%D1%83%D0%BB%D0%BA%D0%B0%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B0-%D0%B7%D0%B0-%D0%BE%D0%B1%D0%B8%D0%B4%D0%B8-%D1%81%D1%80%D0%B5%D1%89%D1%83-%D0%BF%D0%BE%D0%BB%D0%B8-news672601.html", "text": "Полицаи задържаха 51-г. ромка Калинка Методиева по време на сватбата на племенничката й в кв. „Гиздова махала“ в Дупница. Високата музика по време на сватбата късно през нощта предизвикала недоволството на жителите на жк „Бистрица“, които подали сигнал в РУП – Дупница, съобщава \"Струма.бг\". Роднина на Калин Георгиев, собственик на строителна фирма, правил сватба в събота. В квартала пристигнали петима полицаи, които помолили сватбарите да намалят децибелите на музиката, но се завихрил скандал между служителите на реда и сватбарите, които се нахвърлили с обидни думи срещу униформените. Сред гостите имало млад мъж от Петрич, който оказал съпротива на полицаите, след намесата на тартора на ромите в квартала Калин Георгиев младежът отървал ареста. Полицаите обвиняват ромите в неподчинение, те пък обвиняват полицаите в грубо отношение. Най-активна в свадата от страна на ромите е била лелята на булката, 51-г. Калинка Методиева, тя е закарана в РУП – Дупница, но при задължителното освидетелстване в Спешен център, преди да бъде отведена в ареста, се оказало, че задържаната има кардиологичен проблем, и е пусната на свобода. Калин Георгиев, на когото се слуша думата в ромския квартал и играе посредническа роля при конфликти в ромската махала, заяви по телефона: „Винаги съм гледал да няма проблеми между ромите от квартала и полицията. Но този път те прекалиха. Ритаха ни като кучета. Единият повтаряше: „И тук ще стане като в Асеновград“. Наистина музиката беше висока, но можехме да се разберем по човешки, а не с обиди и ритници. Винаги е имало разбиране между ромите от кв. „Гиздова махала” и българите в Дупница. Като има провинени роми, да си носят последствията от закона. Аз съм на този принцип“, категоричен бе Калин Георгиев. Често жители от жк „Бистрица“ подават сигнали в РУП – Дупница срещу ромите в квартала, че музиката кънти до късно през нощта, особено когато правят кръщенки, сватби и рождени дни, но ромите се оправдават, че е такъв е манталитетът на етноса им. Българите пък настояват за спокойствие и искат законите да се спазват от всички.", "date": "2017.07.04", "title": "Скандал на циганска сватба заради децибели! Лелята на булката задържана за обиди срещу полицаи"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D1%8A%D0%B6-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%BC%D1%83-%D0%B4%D1%8A%D1%89%D0%B5%D1%80%D1%8F-%D0%B3%D0%BE-%D0%BF%D1%80%D0%B5%D0%B4%D0%B0%D0%B4%D0%B5-%D0%BD%D0%B0-%D0%B2%D0%BB%D0%B0%D1%81%D1%82%D0%B8%D1%82%D0%B5-news672603.html", "text": "Британец беше арестуван за кражба, след като собствената му дъщеря го предаде на властите. Бременната Кора Патерсън разпозна баща си на кадри от охранителни камери, запечатали обир, предаде Нова Телевизия. 19-годишното момиче попаднало на видеото във „Фейсбук”. На кадрите се виждали двама души, които влизат с взлом в къща, от която впоследствие изнасят бижута и злато. Кора, която е бременна в петия месец, веднага разпознава баща си Колин и неговата сестра – Жанин, и пише коментар: „Ще ви кажа имената им – Колин и Жанин Патерсън, които със срам наричам „татко” и „леля”. След това младото момиче се свързва с полицията и със собствениците на обраната къща. Малко по-късно обирджиите са арестувани. „През февруари открих, че съм бременна. Татко беше на седмото небе от щастие и каза, че това ще бъде едно ново начало за него. След това го видях на онзи запис. Почувствах се толкова гневна и засрамена, че написах имената и данните им във „Фейсбук”, споделя тя пред британския в. „Сън”. Самият Колин прости на дъщеря си за постъпката. \"Моля те, не се чувствай виновна. Винаги ще те обичам\", написа й той. „Почувствах се ужасно заради хората, които бяха ограбени. Да вкарам собствения си баща в затвора беше най-тежкото нещо в живота ми, но това беше правилното решение”, допълва тя.", "date": "2017.07.04", "title": "Арестуваха мъж за кражба, след като собствената му дъщеря го предаде на властите"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B2-%D1%80%D0%B0%D1%81%D0%B8%D0%B7%D1%8A%D0%BC-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D1%81%D0%BD%D0%B8%D0%BC%D0%BA%D0%B8-news672605.html", "text": "Кристиано Роналдо изглежда не може да стои дълго далеч от светлината на прожекторите. От края на сезона звездата на \"Реал\" Мадрид непрестанно е свързван с трансфер извън \"Бернабеу\". Роналдо е на почивка и спекулациите останаха на заден план, но не и португалският голаджия. Кристиано първо публикува снимка с новородените си близнаци Ева и Матео, а сега пусна в \"Инстаграм\" и кадър със своя бивш съотборник Жозе Семедо. Роналдо обаче озаглави снимката с тъмнокожия футболист \"Бял и черен шоколад - перфектна комбинация\", с което ядоса последователите си. КР7 е близък приятел със Семедо още от времето им в \"Спортинг\" Лисабон. Двамата се чуват почти всеки ден и ежегодно излизат на почивка заедно със семействата си. Едва ли 20-годишното приятелство може да бъде развалено от описание на снимка в социалните мрежи. Допълнителната популярност дори би била от полза на опитния бранител, който в момента е свободен агент. За последно Семедо носи екипа на английския втородивизионен \"Шефилд Уензди\". Любопитното е, че Семедо бе до Роналдо на финала в Шампионска лига в Кардиф, спечелен от \"Реал\" Мадрид.", "date": "2017.07.04", "title": "Обвиниха в расизъм Кристиано Роналдо (СНИМКИ)"}
{"url": "http://pik.bg/%D0%BE%D1%80%D0%B0%D0%BA%D1%83%D0%BB-%D1%80%D0%B0%D0%B7%D1%88%D0%B8%D1%84%D1%80%D0%BE%D0%B2%D0%B0%D1%85%D0%B0-%D1%81%D1%82%D1%80%D0%B0%D1%88%D0%BD%D0%B8-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BD%D0%B8%D1%8F-%D0%BD%D0%B0-%D0%BD%D0%BE%D1%81%D1%82%D1%80%D0%B0%D0%B4%D0%B0%D0%BC%D1%83%D1%81-%D0%B7%D0%B0-2018-%D1%82%D0%B0-%D0%B3%D0%BE%D0%B4%D0%B8%D0%BD%D0%B0---%D0%B1%D0%B8%D0%B1%D0%BB%D0%B5%D0%B9%D1%81%D0%BA%D0%B8-%D0%BF%D0%BE%D1%82%D0%BE-news672445.html", "text": "Мишел дьо Нострадамус е предсказал ужасни неща за 2018-та година, твърдят учени, опитали се да разгадаят пророчествата на астролога. Това ще бъде време на мъка и страдание, съобщава esoreiter.ru. Много грозно дете ще се роди и то ще се превърне в символ на милионите жертви. Ще започне война между Израел и арабска страна. По време на военните действия ще бъде използвано химическо оръжие, което ще доведе до унищожаването на голяма част от човечеството, информира руското издание, цитирайки учените, разтълкували част от четиристишията на астролога. Природата ще започне да се чисти и човечеството ще бъде подложено на страшни страдания. В Сибир ще пламнат безпрецедентни пожари, а в Западна Европа ще има порои, сравними с Библейския потоп. Част от Обединеното кралство ще отиде под водата, а почти цяла Европа ще опустее и ще мине време, докато отново бъде заселена от хората.", "date": "2017.07.04", "title": "ОРАКУЛ! Разшифроваха страшни предсказания на Нострадамус за 2018-та година - Библейски потоп в Западна Европа, Сибир в пламъци "}
{"url": "http://pik.bg/%D1%86%D1%81%D0%BA%D0%B0-1948-%D0%BE%D1%81%D1%8A%D0%B4%D0%B8-%D0%BC%D0%BC%D1%81-%D1%81%D1%8A%D0%B4%D1%8A%D1%82-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%B4%D0%B0-%D1%81%D0%B5-%D0%BF%D0%BE%D0%BA%D0%B0%D0%B6%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D1%8A%D1%82-%D0%B7%D0%B0-%E2%80%9C%D0%B0%D1%80%D0%BC%D0%B8%D1%8F%D1%82%D0%B0%E2%80%9D-%D0%B4%D0%BE%D0%BA%D1%83%D0%BC%D0%B5%D0%BD%D1%82-news672619.html", "text": "Договорът между ЦСКА-София и Министерството на младежта и спорта ще излезе на светло. Днес Административният съд разпореди да бъде пратен договорът за стадион “Българска армия” на ЦСКА 1948. Както е известно, ръководството на “червените” на няколко пъти изявиха желание да видят документа между двете страни, но от ММС не предоставиха информацията, която е обществено достъпна, предава Спортал. Именно това е била причината от щаба на ЦСКА 1948 да заведат дело, което днес стана ясно, че са спечелили.", "date": "2017.07.04", "title": "ЦСКА 1948 осъди ММС, съдът разпореди да се покаже договорът за “Армията” (документ)"}
{"url": "http://pik.bg/%D0%B4%D1%8A%D1%80%D0%B2%D0%BE-%D0%BF%D0%BE%D1%82%D1%80%D0%BE%D1%88%D0%B8-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%B4%D1%83%D0%BF%D0%BD%D0%B8%D1%87%D0%B0%D0%BD%D0%B8%D0%BD-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%B0%D1%82%D0%B5%D0%BB%D0%B8%D1%82%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%B4%D0%B0-%D0%BF%D0%BB%D0%B0%D1%82%D1%8F%D1%82-%D0%BF%D0%B0%D1%80%D0%B8%D1%82%D0%B5-news672604.html", "text": "Дърво с обиколка на дънера от 1 метър и с огромна корона падна пред блок 6 в жк „Бистрица” вчера около 10 ч. Част от клоните му се стовариха върху лекия автомобил на Йордан Самодумов, огънаха купето и счупиха предното стъкло. С помощта на пожарна автомобилът е изтеглен изпод огромните клони на дървото и е паркиран пред блока на Й. Самодумов. Ето какво разказа за инцидента разгневеният от случилото се Йордан Самодумов: „До моята кола имаше паркирани още два автомобила, но те не са засегнати. Сега ще се наложи да извадя от джоба си 150 лв. за предно стъкло и да платя на майстор допълнително, за да оправи купето на затиснатия от дървото автомобил. Аз съм пенсионер, но ще трябва да се бръкна и от джоба си да платя, за да отремонтирам автомобила си. Каква вина имам аз? Отидох в застрахователната агенция, където съм застраховал леката си кола, за да бъда овъзмезден, но от там ми отказаха с мотива, че повредите не са от ПТП. За застраховка „Автокаско” нямам финансова възможност. Такива застраховки правят хората с лъскави коли”, каза Самодумов. Дървото е израсло силно наклонено на една страна. Явно бурята през нощта го е засегнала и на сутринта то се е строполило върху автомобила. Както „Струма” писа, преди около месец при силна буря се откъсна далекопровод с над 2000 волта ток по него и се уви като змия около такси до подстанцията между с. Бистрица и Дупница. От получилата се волтова дъга таксито беше обгоряло. Собственикът на таксиметровата кола също получи отказ за плащане на щетите от застрахователната компания, където е платил „Гражданска отговорност”, мотивът бе същият – че не са в резултат на ПТП.", "date": "2017.07.04", "title": "Дърво потроши колата на дупничанин, застрахователите отказват да платят парите"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%B8-%D0%BB%D0%BE%D0%BB%D0%BE%D0%B2%D0%B0-%D0%BD%D0%B0-%D0%BC%D0%BE%D1%80%D0%B5-%D0%BF%D1%80%D0%B8-%D0%B1%D1%80%D0%B5%D0%BD%D0%B4%D0%BE-%D0%B2-%D1%80%D0%BE%D0%B4%D0%BD%D0%BE%D1%82%D0%BE-%D1%81%D0%B5%D0%BD-%D1%82%D1%80%D0%BE%D0%BF%D0%B5---%D1%81%D1%82%D0%BE%D1%8F%D0%BD%D0%BA%D0%B0-%D1%81%D0%B5-%D1%80-news671527.html", "text": "Бизнесменът склонил Стояна и Татяна да пътуват до морето, въпреки преклонната им възраст, с обещанието, че в Лозенец ще ги посрещне като истински кралски особи. Този месец двете актриси ще вземат участие във фестивала \"Арт поток\" в Царево, на който Тодоранов е съорганизатор. Лолова от раз приела поканата и тази година да се включи в културната проява, докато при Госпожа „Стихийно бедствие\" пазарлъкът вървял няколко дни. За никого не е тайна, че 95-годишната Мутафова не е съвсем добре със здравето, а от столичната болница \"Токуда\" всяка седмица следят за състоянието й. Докторите са предупредили звездната си пациентка, че трябва да бъде много внимателна по време на пътуването си до морето и престоя там. \"Летните горещини са предизвикателство дори за напълно здрави хора, но тези със сърдечносъдови заболявания, особено след преживения инфаркт, трябва да са особено внимателни\", посъветвали специалистите актрисата. Тодоранов се е погрижил да подсигури абсолютен комфорт на кралиците на родната комедия. Освен че ще пътуват в нов климатизиран автомобил от популярна японска марка, за Мутафова и Лолова била наета и вила в комплекса, за който се знае, че е собственост на Евелин Банев-Брендо. В хотела редовно отмаря и Лили Иванова. Стоянка Мутафова нямала търпение да дойде 17 юли, когато започва \"Арт Поток\", за да се цопне в морето с новия си бански, който приятелка на актрисата, която живее зад океана, й донесла.", "date": "2017.07.04", "title": "САМО В ПИК И \"РЕТРО\"! Мутафова и Лолова на море при Брендо в родното Сен Тропе - Стоянка се разхвърля по бански от Америка"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%BD%D0%B0-30-%D1%8E%D0%BD%D0%B8-%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%8F-news672584.html", "text": "Издирват Лиляна Стойкова от Велико Търново. За изчезналата жена алармираха нейни роднини в социалните мрежи. Последно жената е забелязана на 30 юни в 17.15 ч. на ул. „Теодосий Търновски”, която се намира около ВТУ, а в 19 ч. е била около V Корпус на учебното заведение в центъра на Велико Търново. Била е облечена с риза на райе и синя пола. Лиляна Стойкова е със склероза, нарушена памет и ориентация. Роднините и молят всеки, който има някаква информация за нея, да се обади на тел.0896687413.", "date": "2017.07.04", "title": "Лиляна изчезна на 30 юни! Виждали ли сте я?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BB%D0%B8%D0%BD%D0%B5%D0%B9%D0%BA%D0%B0-%D0%BF%D0%BE%D0%B6%D0%B0%D1%80%D0%BD%D0%B0-%D0%B8-%D0%BF%D0%BE%D0%BB%D0%B8%D1%86%D0%B8%D1%8F-%D0%BB%D0%B5%D1%82%D1%8F%D1%82-%D0%B7%D0%B0%D1%80%D0%B0%D0%B4%D0%B8-%D0%B3%D1%80%D1%8A%D0%BC%D0%BD%D0%B0%D0%BB-%D0%B1%D0%BE%D0%B9%D0%BB%D0%B5%D1%80-%D1%81%D0%BD%D0%B8%D0%BC%D0%BA%D0%B8-news672611.html", "text": "Преди минути в апартамент в ж.к. „Сениче“ във Враца е гръмнал бойлер, предаде местният сайт BulNews. нцидентът е станал в жилище на третия етаж във „В“ вход на бл.62. Собственикът на имота бил седнал на сладки приказки със съседи в беседка пред блока, когато станала експлозията. И Свидетели незабавно подали сигнал на тел. 112 и към врачанския квартал полетели линейка, пожарна и полиция. Междувременно пожар захапал едната стая и банята. Пристигналите огнеборци бързо потушили пламъците и спасили останалата част от апартамента. На мястото на инцидента продължават да стоят спешните медици и служителите на МВР, които изчакват пожарникарите да приключат със своята работа в жилището. Съседи от останалите входове на блока са се събрали и следят с интерес действията на службите.", "date": "2017.07.04", "title": "Извънредна ситуация във Враца! Линейка, пожарна и полиция летят заради гръмнал бойлер (СНИМКИ)"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%BF%D1%80%D0%B5%D0%B4-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D1%85%D0%BE%D1%80%D0%B0-%D0%B0%D0%BD%D0%B3%D0%B0%D0%B6%D0%B8%D0%BC%D0%B5%D0%BD%D1%82%D0%B0-%D1%81%D0%B8-%D0%B7%D0%B0-%D0%B2%D0%B4%D0%B8%D0%B3%D0%B0%D0%BD%D0%B5-%D0%BD%D0%B0-%D0%BF-news672610.html", "text": "пресофиса на вицепремиера. Вицепремиерът Валери Симеонов проведе среща с национално-представени пенсионерски организации, на която потвърди политическия си ангажимент минималната пенсия да гони прага на бедността в рамките на мандата, а всички пенсии да бъдат справедливо индексирани, според възможностите на икономиката и бюджета. Това съобщиха от На срещата бяха обсъдени редица въпроси, отнасящи се до развитието на пенсионната реформа през последните години, включително конкретна политическа отговорност на различните партии при гласуванията на предложените промени в Народно събрание. Пенсионерските организации поставиха акцент върху индексацията на вдовишките пенсии, здравните права на хората в трета възраст, недостатъчното финансиране на здравната и пенсионна системи, недостатъчната информираност на гражданите относно възможния достъп до здравни услуги, опции за по-активно включване на българи над пенсионна възраст в пазара на труда, както и относно връзката между пенсионерите, управлението на НОИ и народните представители по региони. Валери Симеонов описа редица начини, по които да се набавят нужните средства за повишаване на минималната пенсия до прага на бедността и индексация на всички пенсии. Вицепремиерът пое ангажимент да продължи борбата със сивата икономика и контрабандата, която вече генерира съществени приходи от началото на годината, както да и работи за баланс между държавните разходи за инвестиционни проекти и увеличаване на доходите. Симеонов пое ангажимент да работи и върху редица мерки, които да облекчат разходите на пенсионерите, като по-фокусирана върху генерични медикаменти лекарствена политика, задържане на цената на енергията на справедливо ниво и преориентация на философията на здравната система към акцент върху профилактиката и превенцията.", "date": "2017.07.04", "title": "Валери Симеонов потвърди пред организации на възрастни хора ангажимента си за вдигане на пенсиите"}
{"url": "http://pik.bg/%D1%80%D1%83%D1%81%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%80%D0%B0%D0%B7%D0%BF%D0%BE%D0%BB%D0%BE%D0%B6%D0%B8-%D0%B2%D0%BE%D0%B9%D1%81%D0%BA%D0%B8-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B7%D0%BE%D0%BD%D0%B8%D1%82%D0%B5-%D0%B7%D0%B0-%D0%B4%D0%B5%D0%B5%D1%81%D0%BA%D0%B0%D0%BB%D0%B0%D1%86%D0%B8%D1%8F-%D0%B2-%D1%81%D0%B8%D1%80%D0%B8%D1%8F-%D0%B4%D0%BE-%D1%81%D0%B5%D0%B4%D0%BC%D0%B8%D1%86%D0%B0-news672595.html", "text": ". Русия може да разположи войски по границите на планираните зони за деескалация в Сирия, до две или три седмици, предава Фокус Руският дипломат Александър Лаврентиев е заявил, че това може да се случи веднага след финализирането на споразумение с Турция и Иран. Предстои властите в Москва, Анкара и Техеран да обсъдят детайлите на споразумението, заяви Лаврентиев по време на среща с ирански и турски представители в столицата на Казахстан Астана.", "date": "2017.07.04", "title": "Русия може да разположи войски по границите на зоните за деескалация в  Сирия до седмица"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B5-%D0%B1%D0%B8%D0%B2%D1%88-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D1%80%D0%B0%D0%B1%D0%BE%D1%82%D0%B8%D0%BB-%D1%81-%D1%84%D0%B0%D0%BB%D1%88%D0%B8%D0%B2%D0%B0-%D0%B4%D0%B8%D0%BF%D0%BB%D0%BE%D0%BC%D0%B0-news672608.html", "text": "Бившият управител на МБАЛ в Дупница е бил задържан заради невнесена парична гаранция, съобщиха от прокуратурата. Вчера с постановление на Районна прокуратура - Дупница обвиняемият Росен Тимчев е бил задържан за срок до 72 часа за осигуряване на явяването му пред съда. На 12 юни Тимчев е бил привлечен като обвиняем в извършване на няколко престъпления - за упражняване на професия без съответна правоспособност и за съставяне на неистински официален документ. Спрямо него е била взета мярка за неотклонение \"парична гаранция\" в размер на 1000 лв., като му е бил даден четиридневен срок за внасянето й, но сумата по нея все още не е внесена. Това е наложило необходимостта на вземане на мярка за неотклонение \"задържане под стража\". Производството срещу Росен Тимчев е във връзка със сигнал от агенция \"Медицински одит\" и председателя на Общинския съвет в Дупница. В него се посочва, че временно назначеният за управител на МБАЛ \"Св. Иван Рилски\" в Дупница Тимчев представил в Агенция по вписванията копие от диплома за завършено висше образование със специалност \"здравен мениджмънт\", за която след проверка от страна на Министерство на образованието и науката е установено, че е неистинска. В хода на извършената проверка е констатирано, че текстът \"вярно с оригинала\", подписът към него и този под снимката на дипломата са изписани от Тимчев. От справка на МОН е видно, че той не притежава съответна правоспособност, за да заема длъжността управител на лечебно заведение.", "date": "2017.07.04", "title": "Арестуван е бивш управител на болницата в Дупница, работил с фалшива диплома"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B6%D0%B5%D1%81%D1%82-%D0%BA%D1%8A%D0%BC-%D0%BC%D0%B0%D0%BB%D1%87%D1%83%D0%B3%D0%B0%D0%BD%D0%B8%D1%82%D0%B5-%D0%BE%D1%82-%D0%BC%D1%83%D0%B7%D0%B5%D0%B9%D0%BA%D0%BE-%D1%81%D0%BD%D0%B8%D0%BC%D0%BA%D0%B8-news672618.html", "text": "Премиерът Бойко Борисов уважи тържеството на детския научен център \"Музейко\", което се състоя днес. На страницата си във Фейсбук Борисов отбеляза: \"Честит рожден ден на Музейко! Не беше отдавна времето, когато открихме това място за децата. Пожелавам много здраве на работещите тук, благодаря и на Фондация \"Америка за България\" за приноса им в осъществяването на Музейко\".", "date": "2017.07.04", "title": "Борисов с жест към малчуганите от \"Музейко\" (СНИМКИ) "}
{"url": "http://pik.bg/%D0%BD%D0%B0%D0%B4-50-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B8%D0%B7%D1%87%D0%B5%D0%B7%D0%BD%D0%B0%D1%85%D0%B0-%D0%B2-%D0%BC%D0%BE%D1%80%D0%B5%D1%82%D0%BE-%D0%BA%D1%80%D0%B0%D0%B9-%D0%B8%D1%81%D0%BF%D0%B0%D0%BD%D0%B8%D1%8F-news672592.html", "text": "AFP. Около 50 мигранти са изчезнали, и най-вероятно, са се удавили в морето, заявиха от испанската брегова охрана, предава Испанските власти спасиха трима мигранти в гумена лодка, от които са разбрали за вероятното изчезване на другите, пише Фокус. „Предполагаме, че са се удавили“, заяви говорител на Брегова охрана, добавяйки, че спасителни екипи претърсват морето около испанския остров Алборан. От януари до днес около 60 мигранти са загинали, опитвайки се да прекосят морето до Испания. „Потъващата“ лодка бе забелязана на 50 километра югозападно от остров Алборан, който се намира в най-западната част на Средиземно море. Оцелелите са трима мъже на възраст от 17 до 25 от Субсахарска Африка. „Те обясниха, че поне още 50 души са били на борда на гумената лодка, която се е лутала няколко дена в морето, след напускането на мароканския бряг“, казаха от испанските власти в изявление.", "date": "2017.07.04", "title": "Над 50 мигранти изчезнаха в морето край Испания"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%BE%D0%B4%D0%B5%D0%BD-%D1%84%D1%83%D1%80%D0%BE%D1%80-%D1%86%D0%B2%D0%B5%D1%82%D0%B8-%D0%B8-%D0%B3%D1%80%D0%B8%D1%88%D0%BE-%D1%81-%D0%B1%D0%BB%D0%B5%D1%81%D1%82%D1%8F%D1%89%D0%B8-%D0%BF%D0%BE%D0%B1%D0%B5%D0%B4%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-news672591.html", "text": "Български фурор в столицата на Англия. Уникални Цвети и Гришо. Родни победи без загубен сет на престижната надпревара. Григор Димитров стартира на любимия си Уимбълдън по блестящ начин. Гришо обича да играе в Лондон, а сега може да се изправи срещу легендата Федерер. За целта Димитров щурмува своя поток, евентуален мач с Роджър се задава на 1/8-финалите. Съперник на Григор в първия кръг беше Диего Шварцман. Балансът между двамата вече е 2:1 победи за Димитров. От този съперник Гришо загуби на финала на турнира в Истанбул през 2016 г., а по-късно през същия сезон Димитров изравни баланса на турнира в Ченгду – също след трисетов двубой. Днес се поздрави с успех с 3:0 сета. 7:6 (4), 6:2, 6:2. Гришо има полуфинал на Уимбълдън в кариерата си, а Диего не е сред специалистите на тревна настилка. Шварцман е под номер 37 в тенис-ранглистата при мъжете, Григор е единадесети към момента. Хасковлията спечели първия си сервис-гейм, отразявайки 3 възможности за брейк. След, което проби на нула! Гейм на 15, преднината бе затвърдена - 3:0. Диего обаче не се предаде в сет номер 1. Два бързи гейма, пробивът е върнат също на 0. 3:2. Сетът се завърза. Играта на Григор е на приливи и отливи. Гейм за Шварцман - равенство. Зададе се трудно подаване за Гришо, който измъкна гейма на 40. 4:3 водачество за българина. 4:4, 5:4, 5:5, поредица от геймове за сервиращите. В този момент се стигна до резултат 30:40. Сериозни проблеми за Григор при втори сервис. Димитров стигна до лесна топка на мрежата, но допусна грешка, брейк. Шварцман сервира за спечелване на сета. Пореден пробив - 6:6. Драма на корт номер 12. Тайбрек - 1:0 за Григор в дългия сет. 1:1. Страхотен ретур - мини-пробив 2:1. Двойна грешка - 2:2. 3:2. 3:3. 4:3 Димитров с важна точка при сервис на Диего. 5:3. 6:3. 6:4. 7:4. Гришо печели сета след обрат от 5:6 при подаване на Диего. Ранен брейк за Димитров във втория сет. \"Гришо, Гришо\", ехти на корта! Подкрепа от публиката за Григор. Хасковлията удържа сервиса си от 15:40. Преднината е затвърдена - 2:0, след което 2:1. 3:1. 3:2, 4:2, 5:2 - брейк. 6:2 супер сет за Димитров. Третият сет започна отново с бърз пробив на Гришо, след което Григор доразви преднината си - 6:2 и Димитров продължава напред. В следващия кръг Гришо ще спори с Багдатис. Маркос победи с 3:0 сета Джеймс Уорд. Междувременно Цветана Пиронкова стартира на тазгодишното издание на Уимбълдън срещу Сара Ерани. Превъзходен успех на българката - 2:0 сета. 6:1, 6:4. 30-годишната Ерани, която е финалистка от Ролан Гарос 2012, в момента е под 76 в тенис-ранглистата при дамите. Двубоят се проведе на корт №5. Цеци и Сара имат общо 5 мача помежду си. Вече 3:2 победи за Цеци. Пиронкова е със записан полуфинал в кариерата си на Уимбълдън, уверена е на кортовете в Лондон и ще се опита да осъществи пробив в турнира. След два гейма за сервиращите и резултат 1:1, Цвети Пиронкова показа блестящ тенис - 5 поредни гейма и 6:1 за Цеци в сет номер 1. Вторият сет предложи равностойна игра. Тенисистките размениха по брейк в средата на частта. След което при 4:4 Цвети осъществи още един пробив, съумя да спечели сервиса си от 15:40 и се поздрави с успех. В следващия кръг Пиронкова ще играе с Возняцки. Петата в схемата при дамите по-рано днес победи с 2:1 сета Бабош.", "date": "2017.07.04", "title": "ИЗВЪНРЕДНО! Роден фурор! Цвети и Гришо с блестящи победи в Лондон"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%BF%D0%BE%D1%80%D0%BD%D0%BE-%D1%84%D0%BE%D0%BB%D0%BA%D0%B0-%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D0%BE%D0%B1%D1%8F%D0%B2%D0%B8-%D0%B2%D0%BE%D0%B9%D0%BD%D0%B0-%D0%BD%D0%B0-%D1%81%D0%B8%D0%BB%D0%B8%D0%BA%D0%BE%D0%BD%D0%B0---%D1%86%D0%B5%D0%BD%D0%B7%D1%83%D1%80%D0%B8%D1%80%D0%B0-%D0%B1%D0%BE%D0%BC%D0%B1%D0%B8%D1%82%D0%B5-%D0%BD%D0%B0-%D1%87%D0%B0%D0%BB%D0%B3%D0%B0-%D0%B4%D0%B8%D0%B2-news672530.html", "text": "Шефът на \"Пайнер\" инж.  Митко Димитров е започнал да налага глоби на чалгарките, които произвеждат не клипове, а порно видеа. Противно на очакванията, босът на попфолка не толерирал голотията и силиконовите импланти и харесва естествената красота, като се опитвал да втълпи идеята и на своите подчинени. Всеизвестен факт е, че клиповете минават първо през телевизора в неговия кабинет, след което отиват и в ефира на телевизия \"Планета\". Не били малко случаите, в които е Пайнера е връщал проекти за преработка, а някои от тях дори е спирал от излъчване. Често продуцентът е обвиняван, че фирмата му толерира порнографията и певиците му дават лош пример на децата, но всъщност той е спирал далеч по-извратени проекти, пише седмичник. Една от потърпевшите била Юнона. Става въпрос за парчето й \"100 процента\". Тя извади на показ огромния си бюст, с който обаче отвратила шефа си. След цензурата на Пайнера, Юнона снимала някои кадри наново.", "date": "2017.07.04", "title": "КРАЙ НА ПОРНО ФОЛКА! Митко Пайнера обяви война на силикона - цензурира бомбите на чалга дивите "}
{"url": "http://pik.bg/%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BC%D0%BE%D1%80%D0%B0%D1%82%D0%BE%D1%80%D0%B8%D1%83%D0%BC-%D0%B2%D1%8A%D1%80%D1%85%D1%83-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D0%BE%D0%BF%D0%B8%D1%82%D0%B8-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news672589.html", "text": "Русия и Китай предлагат Северна Корея да въведе мораториум над своите ядрени и ракетни тестове, а в същото време САЩ и Южна Корея да се въздържат от широкомащабни военни учения. Това се казва в съвместно изявление на руското и китайското външно министерство, разпространено след срещата в Кремъл между президентите на Русия и Китай Владимир Путин и Си Цзинпин, предаде БТА, като се позова на Асошиейтед прес. Москва и Пекин смятат, че ако Пхенян спре своите ядрени и ракетни тестове, докато Вашингтон и Сеул замразяват военните си учения, страните могат да седнат на преговори, на които да се договорят задължения за неизползване на сила и въздържане от агресия. В изявлението на външните министерства на Русия и Китай се настоява САЩ незабавно да спрат разполагането на противоракетния си щит THAAD в Южна Корея. Вашингтон казва, че този щит е необходим заради севернокорейската ракетна заплаха, отбелязва Ройтерс. \"Страните потвърждават, че разполагането на противоракетните комплекси THAAD в Североизточна Азия нанася сериозна вреда на интересите на стратегическата сигурност на държавите в региона, включително Русия и Китай, не спомага за постигането на целта за безядрен Корейския полуостров, нито на осигуряването на мир и стабилност в региона\", се казва в изявлението, цитирано от ТАСС. Русия и Китай \"призовават всички замесени страни към сдържаност и отказ от провокационни действия и войнствена реторика\", се казва в съвместното изявление на двете дипломатически ведомства, цитирано от Франс прес. Русия и Китай настоятелно призовават Северна Корея безусловно да спазва резолюциите на Съвета за сигурност на ООН, предаде ТАСС. \"Страните са сериозно обезпокоени от изявлението на КНДР от 4 юли за изстрелване на балистична ракета. Те смятат това за неприемливо. То е в разрез със съответните резолюции на Съвета за сигурност на ООН. Страните настоятелно призовават КНДР безусловно да спазва тези резолюции\", се казва в съвместното изявление, подписано от външните министри на Русия и Китай Сергей Лавров и Ван И. Възможността за използване на военни мерки за решаването на проблема на Корейския полуостров трябва да бъде изключена, а \"оправданите безпокойства на КНДР трябва да бъдат уважени\", заявиха двамата външни министри. Те призоваха международната общност да подкрепи руско-китайската инициатива за решаването на проблема на Корейския полуостров, която по думите им отваря реален път към уреждането на този проблем.", "date": "2017.07.04", "title": "Русия и Китай поискаха мораториум върху ядрените опити на Северна Корея"}
{"url": "http://pik.bg/%D0%BA%D0%B0%D0%B7%D1%83%D1%81-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D1%81%D0%B5-%D0%B2%D0%B8%D0%B4%D1%8F%D1%85%D0%B0-%D0%B2-%D1%87%D1%83%D0%B4%D0%BE-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BD%D0%B0-%D1%81%D0%B0%D0%B9%D1%82%D0%B0-%D0%B8%D0%BC-%D0%BC%D0%BE%D0%BB%D1%8F%D1%82-%D0%B7%D0%B0-%D0%BF%D0%BE%D0%BC%D0%BE%D1%89-%D0%BE-news672588.html", "text": "Журналисти написаха отворено писмо до премиера Бойко Борисов и омбудсмана Мая Манолова и шоумена Слави Трифонов. Повод за действията им е безизходицата, в която са изпаднали. Преди няколко дни почина собственикът на сайта topnovini.bg - Николай Йонков, с което започват и проблемите за персонала. Ето целия текст на отвореното писмо без редакторска намеса. Отворено писмо от екипа на Topnovini.bg! Уважаеми колеги, Уважаеми, Г-н Бойко Борисов, Г-жо Мая Манолова, Г-н Бисер Петков, Г-н Слави Трифонов Г-н Жоро Игнатов Ние, репортерите от сайта Topnovini.bg, се обръщаме към вас с призив за съдействие и гласност на нашия случай. На 20 юни собственикът на медията, в която работим - Николай Йонков почина. В продължение на 10 дни продължихме да работим без промени.  На 1 юли 2017 година, наследниците на г-н Йонков съобщиха чрез главния ни редактор – Мустафа Мустафов, че преустановяват работата на сайта, а достъпът ни до редакцията е ограничен с два катинара. И всичко това с устни договорки, без никакви необходими документи. Последва блокиране на акаунтите ни за публикации. Парадоксалното в случая е, че наследниците не могат да ни освободят, а ние не можем и да напуснем доброволно. Същото се случи и с колегите от редакцията в Русе. Всичките 35 репортери от цяла България, работещи в сайта Topnovini.bg, сме в неведение какво се случва. Заплатите ни закъсняват, социалните ни осигуровки не са плащани с години. Не можем да ползваме отпуск или болничен, не можем да си прекратим трудовите взаимоотношения нито по тяхно, нито по наше желание, тъй като в момента наследниците не са предприели решение за приемане на наследство или отказ от такова. Създалата се ситуация не ни позволява да ползваме услугите на Дирекция „Бюро по труда“ или да предприемем каквото и да е. За нас остава загадка, кой и в качеството на какъв ограничи достъпът до работното ни място. Единственото, което ни позволиха да направим е да си вземем личните вещи в присъствието на упълномощен адвокат и счетоводител. Наш колега се опита да напусне по собствено желание поради не изплащане на заплата, но от личен състав, който се намира в Русе му отказаха. Поради липса на пряка комуникация с въпросните наследници на покойния Йонков, се наложи да се да се обърнем към всички институции в Шумен. Никой не ни даде конкретни решения досега. Предстои да сезираме и Прокуратурата. Очакваме този заплетен казус да бъде огласен и по някакъв начин разрешен. Молим за съдействие, защото никой не е застрахован да попадне в такава ситуация!.", "date": "2017.07.04", "title": "КАЗУС! Журналисти се видяха в чудо след смъртта на собственика на сайта им! Молят за помощ от Борисов и Мая Манолова "}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B0-%D0%BD%D0%B0-%D0%BC%D0%B2%D1%80-%D0%BD%D0%B8%D0%B5-%D1%81%D0%BC%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D0%BB%D0%B8-%D0%B8-%D0%BF%D1%80%D0%B8-%D0%BC%D0%B8%D0%BD%D0%B8%D1%81%D1%82%D1%80%D1%8A%D1%80-%D0%BC%D0%B8%D0%BA%D0%BE%D0%B2-%D0%B8-%D0%BF%D1%80%D0%B8-%D1%86%D0%B2%D0%B5%D1%82%D0%B0%D0%BD%D0%BE%D0%B2---%D0%BA%D1%8A%D0%B4%D0%B5-news672590.html", "text": "Утре излизаме на протест. Сигурно ще се съберем хиляди. Това заяви пред БНТ Валентин Попов, председател на СФСМВР. Той посочи, че синдикатите настояват за нов закон за МВР. \"Стартовата заплата на полицай и пожарникар е 662 лева. Полицай със сериозен стаж може да получи заплата до към 900 лева. Ние настояваме заплатата ни да бъде обвързана със социално изменим променлив фактор - средната работна заплата за страната например... Да цитирам ли един действащ министър, който говореше, че със заплата на депутат не може да изхранва семейството си?... Знаете ли, че само преди две години най-ниско платените служители на МВР стигнаха до там, че основната им заплата стана по-ниска от минималната за страната?\", попита Попов. На въпрос дали е вярно, че има драстична разлика между заплатите на отделните служители в МВР, той заяви, че такава разлика няма. \"Тази зима се случи нещо - от 1 януари влезе в сила последната част от реформата \"Бъчварова\". И ще кажа, че нормативният хаос от МВР беше изнесен и отиде в Народното събрание... И се случи така, че служителите, назначени преди 1 януари се оказаха със заплати, коренно различни от тези, назначени след тази дата\", коментира синдикалистът. Той попита защо властта не се вслуша в позицията и доводите на хората и защо не се потърси широк политически консенсус за реформата в МВР. Валентин Попов бе категоричен, че утрешният 17-и национален протест на служителите в МВР няма абсолютно  никаква политическа насока: \"Ние сме протестирали и при господин Миков, и при господин Цветанов - къде ни е политическият спектър?!\". \"Министърът ни господин Радев е бил народен представител в три народни събрания. На него ли му трябва време, за да разбере какво се случва в МВР? Силно се надявам, че няма да се наложи да стигаме твърде далече, а че ще бъдем чути и разбрани. Ако не, продължаваме протестите, докато постигнем исканията си\", заяви Валентин Попов.", "date": "2017.07.04", "title": "Шефът на синдиката на МВР: Ние сме протестирали и при министрър Миков, и при Цветанов - къде ни е политическият спектър?"}
{"url": "http://pik.bg/%D0%BA%D0%BE%D0%B1%D0%B8%D0%BB%D0%BA%D0%B8%D0%BD%D0%B0-%D0%BF%D0%BE%D0%BA%D0%B0%D0%B7%D0%B0-%D1%81%D0%B5%D1%81%D1%82%D1%80%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news672606.html", "text": "Палавницата Наташа Кобилкина, която се изживява като сексуален гуру и дере по три кожи от наивниците, решили да отворят \"чакрите си\" за любов, успехи и пари, се оказа, че имала сестра. При това много мила и симпатична. Във Фейсбук Кобилкина качи снимки от гостуването на сестра си и сподели: \"С моята сестра и нейния мъж.. те са запознаха, когато той беше на 18, а тя на 16... той я видя на гара и и каза: ти ще бьдеш моята жена! Тя не го харесваше. Но той се борил за любовта и. Вече 12 години са заедно с 2 деца...\". Под общата им снимка, на която са само Наташка и сестра й, първият коментар е разбиващ: \"", "date": "2017.07.04", "title": "Кобилкина показа сестра си (СНИМКИ)"}
{"url": "http://pik.bg/%D0%B2%D0%B7%D1%80%D0%B8%D0%B2-%D0%B2-%D1%80%D0%B0%D0%BA%D0%BE%D0%B2%D1%81%D0%BA%D0%B8-%D0%B3%D0%B0%D0%B7%D0%BE%D0%B2-%D0%B1%D0%BE%D0%B9%D0%BB%D0%B5%D1%80-%D0%B3%D1%80%D1%8A%D0%BC%D0%BD%D0%B0-%D1%80%D0%B0%D0%BD%D0%B5%D0%BD-%D0%B5-%D0%BC%D1%8A%D0%B6-news672607.html", "text": "Бойлер на газ гръмна в къща в Раковски. Инцидентът е станал преди няколко дни, в жилище, което се намира на улица „Софроний Врачански”, предаде Собственикът на жилището е бил в дома си по време на взрива. Той е получил изгаряния по цялото тяло. Веднага са били повикани екипи на Бърза помощ, Пожарна и полиция. Пострадалият е бил отведен с линейка в пловдивска болница. Нанесени са и материални щети в къщата. Причините за инцидента все още се изясняват. Работата по случая продължава. TrafficNews.", "date": "2017.07.04", "title": "Взрив в Раковски! Газов бойлер гръмна, ранен е мъж"}
{"url": "http://pik.bg/%D1%81%D0%B5%D0%BA%D1%81-%D0%B8%D0%B7%D0%B2%D1%8A%D0%BD-%D1%81%D0%BF%D0%B0%D0%BB%D0%BD%D1%8F%D1%82%D0%B0-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B8%D1%82%D0%B5-%D0%BC%D0%B5%D1%81%D1%82%D0%B0-news672464.html", "text": "Сексът традиционно се случва в спалнята. Ново проучване, направено във Великобритания, разкрива кои са най-популярните места за полови контакти извън помещението за сън, пише в. \"Дейли експрес\". Удобството на спалнята е безспорно, когато става въпрос за интимност. Водени от желание да разнообразят сексуалния си живот или просто от любопитство, много хора пренасят страстите си извън удобното легло. Извън спалнята най-популярното място за секс, посочено от 92 процента от анкетираните, е под душа. Допитването, направено от сайта за секс принадлежности Lovehoney, показва, че извън спалнята най-популярното място за секс, посочено от 92 процента от анкетираните, е под душа. Следват банята, диванът и кухненската маса. Петдесет и осем процента от участниците в допитването признават, че са правили секс в градината. Други 48 процента не крият, че са се отдавали на интимни ласки на стълбите. Местата извън дома, на които хората често се разгорещяват, са във влак, самолет, гараж, върху пералнята и в оранжерия.", "date": "2017.07.04", "title": "Секс извън спалнята! Кои са най-популярните места "}
{"url": "http://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%BB%D0%B5%D1%82%D0%B8%D1%89%D0%B5-%D1%85%D0%B8%D0%B9%D1%82%D1%80%D0%BE%D1%83-%D0%B7%D0%B0%D1%80%D0%B0%D0%B4%D0%B8-%D1%84%D0%B0%D0%BB%D1%88%D0%B8%D0%B2%D0%B0-%D1%82%D1%80%D0%B5%D0%B2%D0%BE%D0%B3%D0%B0-%D0%B7%D0%B0-%D0%BF%D0%BE%D0%B6%D0%B0%D1%80-news672609.html", "text": "Противопожарната аларма на трети терминал на лондонското летище \"Хийтроу\" се задейства днес и сградата бе евакуирана, съобщи в \"Туитър\" летищната управа, цитирана от Ройтерс. Минути след това в официалния акаунт в социалната мрежа на най-голямото летище в Европа бе съобщено, че няма пожар и пътниците ще бъдат отправени обратно към терминала. Трети терминал обслужва около 20 авиокомпании и на година през него минават 17,7 милиона пътници. Противопожарната аларма на трети терминал на лондонското летище \"Хийтроу\" се задейства днес и сградата бе евакуирана, съобщи в \"Туитър\" летищната управа, цитирана от Ройтерс.", "date": "2017.07.04", "title": "Евакуираха летище \"Хийтроу\" заради фалшива тревога за пожар"}
{"url": "http://pik.bg/%D1%82%D0%B0%D1%82%D1%83%D0%B8%D1%81%D1%82-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B1%D1%80%D0%B0%D0%BA-%D0%BD%D0%B0-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D1%81%D0%B8-%D0%BF%D0%BE-%D0%BD%D0%B0%D0%B9-%D1%89%D1%83%D1%80%D0%B8%D1%8F-%D0%BD%D0%B0%D1%87%D0%B8%D0%BD-%D1%81%D0%BD%D0%B8%D0%BC%D0%BA%D0%B0%D0%B2%D0%B8%D0%B4%D0%B5%D0%BE-news672612.html", "text": "Известният в град Денвър, щата Колорадо, майстор на татуировки Вини Капалдо-Смит реши да направи предложение за брак на момичето, което обича отдавна. И за да бъде запомнен този така важен момент, той реши да го направи още по-необикновен. Вини помолил любимото си момиче да му направи татуировка. И макар направена с непрофесионална ръка, за него тя имала невероятна стойност, съобщава \"Лайф.ру\". След това я помолил да му направи още една татуировка и когато показал мястото, момичето видяло, че там вече има татус. Той изобразявал мила влюбена двойка и въпрос: \"Щесе омъжиш ли за мен?\" - \"Да\". Изненаданото момиче, разбира се, приело предложението на своя любим и получило традиционния годежен пръстен с диамант. Вини бил сигурен в успеха си, затова пръстенът бил купен предварително, пък и сцената била заснета \"за семейния арив\".", "date": "2017.07.04", "title": "Татуист предложи брак на любимата си по най-щурия начин (СНИМКА/ВИДЕО) "}
{"url": "http://pik.bg/%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D1%82%D0%BE%D0%B7%D0%B8-%D0%B0%D0%B4-%D0%B8-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D1%81%D0%B4%D0%B2%D1%80-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B8-%D0%B7%D0%B0%D0%BF%D0%B8%D1%81%D0%B8-%D0%BD%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-news672583.html", "text": "СДВР разпространи видео, което показва", "date": "2017.07.04", "title": "ГЛЕДАЙТЕ ТОЗИ АД И ВНИМАВАЙТЕ ЗА ЖИВОТА СИ! СДВР разпространи записи на брутални катастрофи (ВИДЕО)"}
{"url": "http://pik.bg/%D0%B0-%D1%82%D0%B0%D0%BA%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BF%D0%BE%D0%B4%D1%85%D0%B2%D0%B0%D0%BD%D0%B0%D1%85%D0%B0-%D0%B8-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D1%82%D0%B5%D0%BB%D0%BA-%D1%80%D0%B5%D1%88%D0%B5%D0%BD%D0%B8%D1%8F-news672579.html", "text": "Д-р Султанка Петрова се срещна с д-р Боряна Холевич, председател на ТЕЛК – София. Те обсъдиха как да бъде направена ревизия на съмнителни ТЕЛК решения, за да се възстанови справедливостта. Необходими са спешни законодателни промени, а ревизията на издадените вече ТЕЛК-овете може да се направи паралелно със законодателните промени. Заместник социалният министър д-р Султанка Петрова е категорична, че хората искат прозрачност, справедливост и независим контрол на ТЕЛК решенията и правните актове. Регистърът на хората с увреждания е крайно време да стане факт. Друг проблем е, че хората от малките населени места не стигат до комисиите за освидетелстване и това незабавно трябва да се промени. В програмата на правителството е предвидено преразглеждане на инвалидните пенсии и ТЕЛК-ове, издадени преди 2010 г. На срещата с д-р Боряна Холевич Султанка Петрова посочи реформата в ТЕЛК като приоритет на правителството. Министерството на труда и социалната политика ще представи своята концепция за реформата в срок до 31 октомври. На срещата заместник социалният министър изрази позицията си, че е необходима спешна и задължителна промяна в методиката на оценката на загубената работоспособност. Необходима е съвременна методика, на която да се базира оценката на трудоспособността-категорична е д-р Петрова. Трябва да има прозрачност в системата, за да няма злоупотреби.  Също така хората с доказана инвалидност трябва да получат по-висок процент. Трябва да се сложи край на фалшивите ТЕЛК решения на 3-4 годишни деца - например с астма, и да се извадят от списъка някои заболявания. Нужна е експертиза и индивидуална оценка, която да съответства на потребностите на хората с увреждания.", "date": "2017.07.04", "title": "А така! Патриотите подхванаха и фалшивите ТЕЛК решения "}
{"url": "http://pik.bg/%D0%B5%D0%BA-%D0%BE%D1%82%D0%BF%D1%83%D1%81%D0%BA%D0%B0-35-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%B7%D0%B0-%D1%81%D0%BF%D1%80%D0%B0%D0%B2%D1%8F%D0%BD%D0%B5-%D1%81-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-news672581.html", "text": "Европейската комисия разкри нов план за действие, който включва подкрепа за Италия, която трябва да се справя с голям приток на мигранти от Северна Африка през Средиземно море, съобщава АФП . Новият план, представен пред Европейския парламент в Страсбург, предвижда подкрепа от 35 милиона евро за Италия, както и задълбочена работа с Либия и други страни, за намаляването на притока на мигранти.", "date": "2017.07.04", "title": "ЕК отпуска 35 милиона евро на Италия за справяне с мигрантската криза"}
{"url": "http://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%B1%D1%80%D0%B0%D0%BD%D0%B8-%D0%BA%D0%B5%D0%B2%D1%80-%D0%B8-%D1%88%D0%B5%D1%84%D0%B0-%D0%B9-%D0%B8%D0%B2%D0%B0%D0%BD-%D0%B8%D0%B2%D0%B0%D0%BD%D0%BE%D0%B2-%D0%B5-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%B8%D1%81%D1%82-%D0%B8-%D1%81%D0%B8-%D0%B2%D1%8A%D1%80%D1%88%D0%B8-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%B4%D0%BE%D0%B1-news672585.html", "text": "Язовирите, които НЕК стопанисва, са в добро състояние и няма предпоставки за тревоги. Гражданите трябва да бъдат спокойни. Това каза в предаването \"Още от деня\" по БНТ министърът на енергетиката Теменужка Петкова. \"КЕВР е компетентният орган и те могат да взимат решения за цените на тока, парното и водата. Увеличението на електрическата енергия е под 2%, което е съвсем нормално. Ролята на изпълнителната власт е да подпомага работата на КЕВР и решенията да се взимат прозрачно. КЕВР, в този си състав, работи най-добре от много време насам. Иван Иванов е професионалист и си върши работата добре. Прокуратурата е в правото си да извърши проверки, за да установи дали има нарушения и виновните да получат наказание. Трябва да оставим прокуратурата и съда извършат своите комптентни проверки и едва тогава да коментираме\", категорична беше тя. \"Целта ни е да не оставаме изолирани от всички големи газови проекти, които се случват около нас. Там нещата са много динамични. Другата основна цел е диверсификацията и желанието ни да останем център на транспортирането на газ. Всички наши проекти са съгласувани с ЕК. Трябва да реагираме максимално адекватно на предложението на \"Газпром\" и да защитим националните си интереси. На нас ни е необходимо да бъдем фактор на газовата карта на Европа\", разкри още Петкова.", "date": "2017.07.04", "title": "Теменужка Петкова брани КЕВР и шефа й:  Иван Иванов е професионалист и си върши работата добре"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B0%D1%81%D0%B8%D0%BB-%D0%B8%D0%B2%D0%B0%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0%D1%89%D0%BE-%D1%81%D0%B0%D1%80%D0%B5%D0%BB%D1%81%D0%BA%D0%B0-%E2%80%9E%D0%BF%D1%80%D0%BE%D0%BF%D1%83%D1%81%D0%BD%D0%B0%E2%80%9C-%D0%B8%D0%BD%D1%84%D0%BE%D1%80%D0%BC%D0%B0-news672515.html", "text": "Разследващият журналист Васил Иванов, който напусна Нова тв след скандал с шефката на „Новините“ Дарина Сарелска, изригна във Фейсбук. Той директно пита защо Сарелска е „пропуснала“ новината за братя Домусчиеви в обедните новини и защо му е спряла еднолично разследване за тях? Припомняме, че днес сутринта вицепремиерът Валери Симеонов коментира приватизационния договор на братята Кирил и Георги Домусчиеви за Български морски флот. Валери Симеонов обяви, че договорът не се изпълнява, защото според клауза в него към 2018-а в дружеството трябва да работят 2360 души, а в момента там са ангажирани 124. Това, според Симеонов, дава повод да се иска разваляне на приватизационния договор. Тези думи на Симеонов обаче не попаднаха в обедната емисия новини на Нова тв. В нея разговорът с вицепремиера бе маркиран с три изречения относно ромските гета в Асеновград. А сутринта Симеонов говори още за братя Домусчиеви и бутането на незаконни обекти в Слънчев бряг, за които ДНСК пречи. Това не ме учудва. Без да коментирам личността на Валери Симеонов и споровете около нея, той хвърли новина за това, че Домусчиеви не изпълняват приватизационния договор, а вместо това само нарязват кораби. И че заради това приватизационният договор ще бъде развален по думите му. Думи на вицепремиер. Това действително е новина. Аз съм наясно защо Нова тв не \"видя новина\" в този случай и за обвързаностите по темата. А познавайки кухнята и технологията на работа зная отговора кой реши да \"пропусне\" в новините тази по всички стандарти на журналистиката НОВИНА. Това е Дарина Сарелска. Тя пряко и оперативно решава кое да се пуска и кое не. Както и за десетките новинарски сайтове, които са собственост на Нова, помещават се в сградата на Нова(в нюзрума), и които също дума не обелиха днес за тази новина. Между другото бях получил сигнал с документи за други бизнес действия на Домусчиеви, доста скандални, показах й ги и й казах, че смятам да направя разследване по темата. Тя мигновено отхвърли предложението ми, без да се консултира с никой друг. Нейно решение. Документите за отхвърленото от нея са разследване са налични и събират прах. Да припомням ли, че преди 2-3 години половината правителство отиде с държавен хеликоптер до Разград да открива една трибуна на стадиона на Домусчиви...", "date": "2017.07.04", "title": "ИЗВЪНРЕДНО И ПЪРВО В ПИК! Васил Иванов изригна във Фейсбук: Защо Сарелска „пропусна“ информацията за братя Домусчиеви в новините? Защо ми спря материал за тях?"}
{"url": "http://pik.bg/%D0%BE%D1%89%D0%B5-%D0%B4%D0%B2%D0%B0%D0%BC%D0%B0-%D1%86%D0%B8%D0%B3%D0%B0%D0%BD%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BC%D0%B5%D0%BB%D0%B5%D1%82%D0%BE-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news672560.html", "text": "Така задържаните за побоя на 26 юни стават 11, а се издирват и други лица, предаде БГНЕС. Новите задържани са на 40 и на 32 години. Те са участвали в хулиганските действия в района на болницата в Асеновград - държали се агресивно, хвърляли камъни, обиждали, отправяли заплахи и носели дървени тояги. Единият от тях, 40-годишният Асен А. е осъждан, другият не е криминално проявен. На 30 юни Районен съд Асеновград постанови най-тежката мярка за неотклонение \"задържане под стража\" за деветимата обвиняеми. На 6 юли те имат право да обжалват в Окръжен съд Пловдив. Районната прокуратура в Асеновград задържа и привлече като обвиняеми още двама души след побоя над гребците и техните треньори в Асеновград. Двамата задържани са обвинени в хулигански действия, извършени с особена дързост и цинизъм.", "date": "2017.07.04", "title": "Още двама цигани арестувани заради мелето в Асеновград "}
{"url": "http://pik.bg/%D0%BA%D0%B0%D1%82%D0%BE-%D0%B4%D0%B5%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-%D0%B2-%D0%B3%D0%BE%D0%BB%D1%8F%D0%BC%D0%B0-%D0%B5%D0%BC%D0%BE%D1%86%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D1%81-%D0%B2%D1%81%D0%B8%D1%87%D0%BA%D0%B8-%D1%81%D0%B8%D0%BB%D0%B8-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%BD%D0%B0-%D0%B1%D0%BE%D0%BA%D1%81%D0%BE%D0%B2%D0%B8%D1%8F-%D1%80%D0%B8%D0%BD%D0%B3-news672578.html", "text": "В Европейското първенство по бокс за момичета и девойки в София участват над 240 състезателки от над 30 държави. България е представена от 14 състезателки – 6 при момичетата до 16 г. и 8 при девойките до 18 г. Сред участничките в първенството има 36 медалистки от предното европейско първенство, както и 8 шампионки. Министърът на младежта и спорта Красен Кралев подкрепи българските състезателки във втория ден от ЕП по бокс за момичета и девойки, което се провежда в зала \"София\" от 2 до 9 юли. Заедно с президента на БФ Бокс Красимир Инински той изгледа победите на Елина Георгиева (54кг.) с 3:2 над грузинката Ана Хунджуа и Аслъхан Мехмедова с 5:0 над полякинята Клаудиа Будаш. Третата ни състезателка в следобедната сесия Християна Недялкова загуби с 0:5 от Патриция Борис също от Полша. По-к ъсно днес е вторият мач на една от надеждите за медал в българския отбор Мелис Йозунова (69 кг.), която в първия ден от първенството победи с 5:0 съдийски гласа Вивиен Будай от Унгария. Днес Мелис Йозунова трябва да се изправи срещу трудна съперничка - Наталия Сичугова от Русия. По-късно днес е и първият мач на сребърната медалистка от ЕП 2016 Горяна Стоева (51 кг.), както и на Пламена Иванова (57 кг.).", "date": "2017.07.04", "title": "Като дете! Министър Кралев в голяма емоция, подкрепя с всички сили момичета на боксовия ринг (СНИМКИ)"}
{"url": "http://pik.bg/20-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%81%D0%B8%D0%BD-%D1%83%D0%B1%D0%B8%D0%BB-%D0%BC%D0%B0%D0%B9%D0%BA%D0%B0-%D1%81%D0%B8-news672544.html", "text": "Състав на Плевенския окръжен съд призна за виновен подсъдимия Петър С.Д. /43-годишен/ за това, че на 17 април тази година умишлено е умъртвил своята 66-годишна майка, съобщиха от съда. За това деяние съдът е определил на сина наказание \"Доживотен затвор\". Подсъдимият се е признал за виновен и процесът е проведен при съкратено съдебно следствие. По тази причина по закон се прилага намаляване на наказанието с една трета на основание чл.58а ал.2 от Наказателния кодекс. Така осъденият е получил от съдебния състав в Плевен наказание \"Лишаване от свобода\" за срок от 20 години при първоначален строг режим на изтърпяване. Присъдата може да се обжалва и протестира в 15-дневен срок от днес пред Апелативен съд - Велико Търново.", "date": "2017.07.04", "title": "20 години затвор за син, убил майка си "}
{"url": "http://pik.bg/%D0%B3%D0%BD%D1%83%D1%81%D0%B5%D0%BD-%D0%BF%D0%B5%D0%B4%D0%BE%D1%84%D0%B8%D0%BB-%D0%BE%D0%BF%D0%B8%D0%BF%D0%B2%D0%B0-%D1%83%D1%87%D0%B5%D0%BD%D0%B8%D1%87%D0%BA%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-news672543.html", "text": "35-годишен бургазлия е опипвал 15-16 годишни ученички в района на ОУ „Княз Борис I” в центъра на Бургас. Едното от момичетата е било вчера с приятели в Борисовата градинка, когато край компанията минал педофилът. „Този ме опипваше“, изкрещяло шокирано момичето, след което приятелите и се втурнали към мъжа. Заедно с още един случаен минувач те успяха да задържат посочения от момичето бургазлия, казаха очевидци пред БургасИнфо. Момчетата и момичетата веднага са подали сигнал на телфон 112, като последвала светкавична реакция от служители на 1-во РУП Бургас. Дошлите на място полицаи арестували 35-годишния мъж. Задържаният бургазлия е Златин Г., който бил забелязан и друг път в района около училището и Младежкия дом. Той живеел в близост - на булевард „Мария Луиза“. Случая с момичето, което го е разпознало вчера, е от месец декември миналата година. В центъра на Бургас един месец след това е имало и още един подобен случай. Друго момиче тогава се оплакало, че около 22,00 часа в градинката на Операта е било опипвано от мъж със суитчр и качулка. Все още не се знае дали задържаният вчера мъж е същият – нейният нападател. По първоначална информация Златин Г. бил психически науравновесен, но тепърва експертизи ще доказват състоянието му.", "date": "2017.07.04", "title": "Гнусен педофил опипва ученички в центъра на Бургас"}
{"url": "http://pik.bg/%D0%B0%D0%B4-%D0%BD%D0%B0-%D0%BF%D1%8A%D1%82%D1%8F-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D1%8A%D1%82%D1%8F-%D0%BA%D1%8A%D1%80%D0%B4%D0%B6%D0%B0%D0%BB%D0%B8---%D1%85%D0%B0%D1%81%D0%BA%D0%BE%D0%B2%D0%BE-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news672571.html", "text": "Тежка катастрофа, при която загина един човек, затвори пътя Кърджали – Хасково. Пътуващите автомобили се отклоняват по стария път от Кърджали за Черноочене през село Чилик. Инцидентът е станал преди около 20 минути край село Железник.", "date": "2017.07.04", "title": "АД НА ПЪТЯ! Катастрофа затвори пътя Кърджали - Хасково! Има загинал "}
{"url": "http://pik.bg/%D1%88%D0%BE%D0%BA-%D0%BE%D0%BF%D0%B8%D1%82%D0%B0%D1%85%D0%B0-%D0%B4%D0%B0-%D0%B2%D0%B7%D1%80%D0%B8%D0%B2%D1%8F%D1%82-%D1%80%D1%83%D1%81%D0%BA%D0%B8-%D1%80%D0%B0%D0%BF%D1%8A%D1%80%D0%B8-%D0%B2-%D0%B4%D0%BE%D0%BD%D0%B5%D1%86%D0%BA-%D0%B2%D0%B8%D0%B4%D0%B5%D0%BE-news672547.html", "text": "В Донецк бе предотвратена серия от терористични актове на най-големия рап фестивал. За това съобщава пред РЕН.тв един от участниците в музикалното събитие Ричард Семашков (Рич). \"Лава Фест\" се проведе в Донец на стадион \"Металлург\" миналата събота, 1 юли. На сцената излязоха както най-добрите рапъри от Русия, така и представители на обявилите независимост ЛНР и ДНР. Грандиозният празник на хип-хопа събра близо 8000 фенове. \"След концерта разбрахме, че сътрудниците на милицията са задържали на пропускателните пунктове към стадиона няколко души, опитващи се да внесат взривни вещества. Ако не се лъжа, става дума за 8 кг тротил\", разказва Ричард Семашков. Изданието припомня, че във вторник, 4 юли, стана известно за още един предотвратен в ДНР терористичен акт. Близо до сградата на Колежа по хранене в Донецк бе намерено взривно устройство с дистанционно управление. Бомбата бе обезвредена. За подготвения атентат са заподозрени украинските диверсанти. Замислилите пъкления план вероятно са имали намерение да взривят бомбата сутринта, но бдителността на гражданите е помогнала терористичната атака да бъде предотвратена.", "date": "2017.07.04", "title": "ШОК! Опитаха да взривят руски рапъри в Донецк (ВИДЕО)"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D1%81-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%B7%D0%B0-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%BD%D0%BE%D1%81%D1%82-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%B2%D0%B8%D0%B4%D0%B5%D0%BE-news672573.html", "text": "Избраната за еврокомисар днес Мария Габриел направи официално обръщение с думи на благодарност, което публикува във Фейсбук. Ето какво каза тя: Първите ми думи са на благодарност - за всички ангажирани в отделните фази на процеса по избирането ми за еврокомисар. Това посочва в изявление Мария Габриел, одобрена днес от Европейския парламент за еврокомисар по цифровизацията. Благодаря на българското правителство за номинацията и оказаното доверие. Благодаря на колегите от ЕП и експертите от генералните дирекции на Европейската комисия за подготовката за изслушването ми. Благодаря на всички, участвали в изслушването парламентарни комисии и на колегите от тях за задълбочените въпроси. Благодаря на гражданите за подкрепата и куража, които ми даваха и дават. Благодаря на всички колеги от различните политически групи в ЕП, които гласуваха да бъда тази от тях, която да продължи да взима под внимание идеите им, но вече на ниво еврокомисар, добавя тя. За мен е важен и вотът на онези, които не са намерили достатъчно мотивация да ме подкрепят. Взимайки предвид вота на всички, ще продължа с две думи напред - отговорност и обединение. Отговорност да подкрепя прилагането на стратегията за цифровия единен пазар, приета от ЕК през май 2015 г. и основаваща се на три стълба - подобряване на достъпа на потребителите и бизнеса до цифрови стоки и услуги, благоприятни условия и равнопоставеност за цифровите мрежи и иновативни услуги, и увеличаването на потенциала за растеж на цифровата икономика. Отговорност да работя така, че всеки европейски гражданин да усеща в ежедневието си ползите от цифровите технологии, като едновременно с това се чувства сигурен и защитен. Именно това ще бъде първостепенен приоритет в работата ми - гражданите да бъдат в центъра на всички действия, свързани с цифровия единен пазар. Това включва създаването на среда, която да позволи на всички европейци да се възползват изцяло от многобройните възможности, които ни предоставят цифровите технологии. Затова е много важно да наблегнем на новите умения, които трябва да бъдат придобити. Това ще позволи на всеки от нас да се адаптира към цифровата трансформация и новите изисквания на пазара на труда. На въпроса за въздействието на цифровата революция върху работните места и как да отговорим на това предизвикателство отдавам приоритетно значение. Решена съм да приложа натрупания опит в политиката, парламентаризма и дипломацията за постигането на политически споразумения със съзаконодателите по предложенията, свързани с кода за електронни далекосъобщения, реформата на авторското право, аудиовизуалните медийни услуги, геолокализацията, добавя Габриел. Имам намерение да реализирам нови целеви инициативи в областта на киберсигурността, регулирането на платформите и трансграничния поток от данни, в съответствие с междинния преглед на стратегията за цифровия единен пазар. За постигането на тези цели поставям в центъра обединението, което винаги е било крайъгълен камък в работата ми. В действията си ще се ръководя от стремежа самият ресор да се превърне в обединител, защото цифровите технологии отдавна не са ограничени само до сектори, по традиция свързани с информационни и комуникационни технологии. Сред моите приоритети ще бъде и предстоящото от 1 януари 2018 г. българско председателство на Съвета на ЕС. Именно нашето председателство ще има решаваща роля за завършването на цифровия единен пазар. В 18-месечната програма на Съвета, приета наскоро, която ще се изпълнява и по време на председателството на България, трите председателства определят сред приоритетите си финализирането на работата по различните инициативи и действия на цифровия единен пазар. Навременното предоставяне на конкурентен цифров единен пазар не само ще предложи нови възможности на гражданите и бизнеса да отключат иновациите и потенциала за растеж, но ще създаде заетост и ще насърчи конкурентоспособността на ЕС. Разполагаме с необходимите инструменти, разнообразие на идеи, воля и решителност да превърнем Европа в лидер в новите технологии. Ще работя за това, заявява Мария Габриел.", "date": "2017.07.04", "title": "Мария Габриел с официално обръщение за благодарност във Фейсбук (ВИДЕО)"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B5-%D0%BA%D0%BE%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B4%D0%B2%D0%B5-%D0%B1%D0%B5%D0%B1%D0%B5%D1%82%D0%B0-%D1%81%D0%B0-%D0%B1%D0%B8%D0%BB%D0%B8-%D0%B2-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news672580.html", "text": "Два автомобила се блъснаха на кръстовището в Тракия, в близост до Форума, сигнализира читател на \"Трафик Нюз\". По думите му в автомобилите имало две бебета, но вероятно всичко е наред с тях. Въпреки това повече от 20 минути няма линейка или патрулка на мястото на катастрофата. Ударът е бил между мерцедес и рено. Според очевидеца френският автомобил е отнел предимството на немския и последвал сблъсък.", "date": "2017.07.04", "title": "Катастрофа между две коли в Пловдив! Две бебета са били в автомобилите (СНИМКИ)"}
{"url": "http://pik.bg/%D0%BF%D0%B8%D1%8F%D0%BD-%D0%BE%D0%B1%D1%8A%D1%80%D0%BA%D0%B0-%D0%B2%D1%80%D0%B0%D1%82%D0%B0%D1%82%D0%B0---%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B8-2-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B9-%D0%B4%D1%8A%D1%89%D0%B5%D1%80%D1%8F-%D0%BF%D1%80%D0%B5%D0%B6%D0%B8%D0%B2%D1%8F%D1%85%D0%B0-%D1%83%D0%B6%D0%B0%D1%81-%D1%81%D0%BD%D0%B8%D0%BC%D0%BA%D0%B0-news672549.html", "text": "\"Ирония на съдбата\". Спомняте ли си оня гениален руски филм отпреди поне 40 години, който излъчват всяка Нова година по телевизията. Един добре наквасен млад мъж обърка блока и апартамента, защото изглеждаха същите като неговите. И оттам нататък се завихри една любов... Е, нещо подобно се случи снощи на пловдивчанин - с тази разлика, че вместо любов имаше страх и ужас. \"Към 20 часа с един приятел седнахме да пием по бира и по едно време звъни жена ми - уплашена, разтреперана: \"Бързо се прибирай, някой се опитва да влезе вкъщи, блъска по вратата, добре че кучето се разлая...\" Прибрах се за по-малко от 2 минути и хванах господина между втория и третия етаж - видимо пиян. Едва се въздържах да не го набия, задържах го и се обадих на 112. Полицията дойде много бързо, провериха го, но така и нищо не му направиха - пуснаха го да си ходи\". Това е разказът на читател на \"Трафик Нюз\", чиято съпруга и 2-годишната им дъщеричка са преживели ужаса някой да се опитва да влезе в къщата им. Оказа се, че нашият \"герой\" живее в блок 106 в ЖР \"Тракия\" и търсел някакъв си Слави... Очевидно е бил кьоркютук пиян, което донякъде обяснява защо е решил, че Слави живее точно в този апартамент, както и напъните му да влезе в него. Но се чудим пиянството и неадекватното поведение на някои смекчаващо вината обстоятелство ли са, когато тези някои се опитват да нахлуят в чужда собственост? Освен, разбира се, когато става дума за комедия от грешки, завършваща с голяма любов...", "date": "2017.07.04", "title": "Пиян обърка вратата - млада жена и 2-годишната й дъщеря преживяха ужас (СНИМКА)"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B8-%D0%BF%D0%BE%D0%B6%D0%B0%D1%80%D0%B8-%D0%B1%D1%83%D1%88%D1%83%D0%B2%D0%B0%D1%82-%D0%B2-%D1%81%D0%B0%D1%89-%D0%B8-%D0%B5%D0%B2%D1%80%D0%BE%D0%BF%D0%B0-news672546.html", "text": "Високите температури предизвикаха тежки пожари в Европа и в Съединените щати. Сред най-пострадалите страни са Гърция и Португалия, както и щатът Калифория. Огромни горски пожари бушуват в Гърция. Огънят избухнал в областта Лакония и се разпространява бързо заради високите температури и силния вятър. Няма жертви, но хората от няколко села сами са напуснали домовете си. Изгорели са къщи и големи масиви от маслинени дървета. Заради горещините се разпалват вече загасени огнища, предупреждават властите. 10 души, включително деветима пожарникари, са пострадали при два горски пожара в централната част на Португалия. Двама от пострадалите пожарникари са в критично състояние с изгаряния от втора степен. Огнената стихия, избухнала близо до град Трамагал, вече е овладяна. С втория горски пожар, който е до град Сао Педро де Томар, се борят 240 пожарникари и 50 пожарни автомобила. В Калифорния пожарите продължават и днес. Огнената стихия принуди жителите в областта Марипоза да се евакуират, а околните пътища да бъдат затворени. Пожарните служби имат на разположение хеликоптери, но планинския терен предотвратява напълното потушаване на пожара.", "date": "2017.07.04", "title": "Огромни пожари бушуват в САЩ и Европа"}
{"url": "http://pik.bg/%D0%B1%D1%80%D0%B0%D0%B2%D0%BE-%D1%8E%D0%BB%D0%B8%D1%8F%D0%BD-%D0%B2%D0%B5%D1%80%D0%B3%D0%BE%D0%B2-%D1%81%D0%BF%D0%B0%D1%81%D0%B8-%D0%BF%D1%80%D0%B5%D0%B3%D0%B0%D0%B7%D0%B5%D0%BD%D0%BE-%D0%BA%D1%83%D1%87%D0%B5-news672545.html", "text": "Актьорът Юлиян Вергов спаси куче в беда. Блондинът намери и прибра клетото животинче, пострадала от невнимателен шофьор. Вергов закарал кучето до ветеринарна клиника, където лекарите му озакали първа помощ. Юлиян поел и разходите в болницата. Актьорът помоли приятелите си в социалните мрежи да намерят дом за кучето. Бизнесмен от Русе се вдъхнови от идеята и Юлиян му благодари с билет за един от спектаклите, в които играе, пише ежедневник.", "date": "2017.07.04", "title": "БРАВО! Юлиян Вергов спаси прегазено куче"}
{"url": "http://pik.bg/%D0%BB%D0%B5%D0%BF%D0%B0-%D0%B1%D1%80%D0%B5%D0%BD%D0%B0-%D0%B8%D0%B7%D0%BD%D0%B0%D1%81%D1%8F-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D1%88%D0%BE%D1%83-%D0%B2-%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86-%D0%BF%D1%80%D0%B5%D0%B4%D0%B8-%D0%BA%D0%BE%D0%BB%D0%B5%D0%B4%D0%B0-news672541.html", "text": "Сръбската певица Лепа Брена ще изнесе \"best of\" концерт в \"Арена Армеец\" в София на 18 декември, съобщиха организаторите. Билетите за шоуто са в продажба от днес и са на цени от 20 до 55 лв. Певицата, която през 90-те събра повече от 100 000 души на Националния стадион \"Васил Левски\", сега се завръща в най-голямата зала у нас. Тя обещава това да бъде най-мащабното и впечатляващото й шоу. Ще прозвучат хитовете \"Ti si moj greh\", \"Luda za tobom\", \"Jugoslovenka\", \"Bosanac\", \"Mace moje\", \"Ja nemam drugi dom\" и др. Очаква се сръбската звезда да изпълни за първи път у нас и песни от новия си албум, който се предвижда да излезе на пазара съвсем скоро.", "date": "2017.07.04", "title": "Лепа Брена изнася най-голямото шоу в \"Арена Армеец\" преди Коледа"}
{"url": "http://pik.bg/%D0%B8%D0%B7%D0%B3%D0%BE%D1%80%D0%B8%D1%85%D0%B0-413-%D0%BA%D0%B3-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B7%D0%B0-37-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-news672557.html", "text": "413 кг наркотични вещества, от които 302 кг марихуана, 59 кг хероин, 30 кг кокаин 6 кг екстази, 2 кг амфетамин и 14 кг други, по 905 преписки, бяха унищожени днес, 04.07.2017 г, в инсинератора на Предприятието за управление на дейностите по опазване на околната среда към МОСВ. По цени на  \"черния пазар\" унищожените наркотици се оценяват на около 37 милиона лева. Унищожават се само тези количества наркотични вещества, за които има влезли в сила присъди или за тях са издадени постановления на прокуратурата. Наркотиците са задържани от правоприлагащите органи - Агенция \"Митници\" и Министерство на вътрешните работи. За седемнадесет години Агенция \"Митници\" организира и осъществи 57 процедури по унищожаване на наркотични вещества с общо количество над 38,3 тона.", "date": "2017.07.04", "title": "Изгориха 413 кг наркотици за 37 милиона лева!"}
{"url": "http://pik.bg/%D1%80%D1%83%D1%81%D0%BA%D0%B8-%D0%BF%D1%80%D0%BE%D1%84%D0%B5%D1%81%D0%BE%D1%80-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D1%83-%D0%BD%D0%B0%D1%81-%D0%BA%D0%B0%D0%BA-%D0%B4%D0%B0-%D1%83%D0%B4%D1%8A%D0%BB%D0%B6%D0%B8%D0%BC-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D1%81-50-%D0%B3%D0%BE%D0%B4%D0%B8%D0%BD%D0%B8-news672499.html", "text": "Искате дълъг и пълноценен живот?  Руският професор Валерий Войнов гарантира здрав организъм, сияйна кожа и забавяне процеса на стареене с еферентна плазмафереза Войнов е на 79 години и е категоричен, че чрез създадения от него мини апарат за еферентна плазмафереза, с който се очиства кръвната плазма от натрупаните токсини и шлаки, можем да спрем процеса на стареене. „Можем да удължим живота си с 50 години!” – категоричен е той. Самият професор е пример затова. Блестящият хирург е бил принуден да прекъсне обещаващата си кариера поради заболяване от псориазис. Години наред той търси трайно решение на проблема. Открива го в познатата от сто години плазмафереза. При познатите немски, американски и японски апарати, обаче, процедурата изисква хоспитализация, извеждане на 2 до 4 литра кръвна плазма от пациента и заместването й с донорска, което носи определени рискове за инфекции и вирусни зарази. Тогава Войнов започва да работи върху минимизиране на рисковете за пациента при прилагане на еферентна плазмафереза. Така се появява неговият мини апарат, който е максимално щадящ за пациента. При него процедурата изисква само половин чаша плазма или 1% от телесната маса и заместването й с физиологичен разтвор. Процедурата трае около половин час и може да бъде осъществена както в амбулаторни, така и в домашни условия. Курсът на лечение се провежда в рамките на 4 процедури, които се правят през ден. Апаратът се включва към периферни вени, а не към централен венозен източник, както при познатите до сега апарати. Еферентната терапия се прилага при редица заболявания, като диабет, метаболитен синдром, пневмонии, плеврит, ендокринни болести, урогенитални инфекции, атеросклероза. Самият проф. Войнов споделя: ”Когато се разболях от Хепатит С веднага започнах лечение, посредством еферентна плазмафереза с разработения от мен мини апарат. Ако не го бях направил, навярно, щях да съм си отишъл преди 20 години.” Процедурата не е противопоказна за бременни жени, а най-широко се прилага в антиейджинга. Посредством изчистването от токсините, кожата придобива здрав вид и се изглаждат бръчките. Еферентната плазмафереза повлиява ефективно менопаузата и регулира метаболитните процеси в организма. Големят интерес към иновацията на професора е съвсем очакван. Той често пътува до България, а от 10-ти до 22-ри юли проф. Войнов ще приема пациенти в столицата.", "date": "2017.07.04", "title": "Руски професор разкрива у нас как да удължим живота си с 50 години"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%B5%D1%81%D1%82%D0%B5%D1%81%D1%82%D0%B2%D0%B5%D0%BD-%D0%BC%D0%B5%D1%85%D0%B0%D0%BD%D0%B8%D0%B7%D1%8A%D0%BC-%D1%81%D1%80%D0%B5%D1%89%D1%83-%D1%81%D1%82%D0%B0%D1%80%D0%B5%D0%B5%D0%BD%D0%B5%D1%82%D0%BE-%D0%B8-%D1%80%D0%B0%D0%BA%D0%B0-news672470.html", "text": "Учени от Института по молекулярна биология и университета в Майнц, Германия, установиха, че разновидност на молекулата на РНК възстановява теломерите, съобщава \"Лента\". Този механизъм възпрепятства преждевременното клетъчно стареене. Въпросната разновидност е известна като TERRA. Тя се среща не само в дрождите, но и в други организми, включително в човешкия. Учените планират да изследват функциите на TERRA в човешки клетки. Теломерите са хромозомни окончания, които се състоят от некодиращи протеини повтарящи се нуклеотидни последователности. При копиране на ДНК теломерите се подкъсяват и този процес е една от причините за биологичното стареене. Когато хромозомните окончания станат прекалено къси, клетките престават да се делят. Това осигурява също защита срещу рака, защото в противен случай злокачествените тумори могат неограничено да се размножават. За да може в клетките да се поддържа баланс между поддържане дължината на теломерите и предотвратяване на малигнизация, съществува механизъм за регулиране, разясняват учените. Оказва се, че когато липсва възстановяващият теломерите ензим теломераза, към подкъсените теломери се присъединява TERRA - некодиращи протеини молекули на РНК, които задействат реакции, свързани с ДНК увреждания. TERRA всъщност се натрупва във всички теломери. В дългите теломери обаче е отстранена с помощта на протеините Rat1 и RNase H2. Резултатите от изследването са публикувани в Cell.", "date": "2017.07.04", "title": "СЕНЗАЦИЯ! Откриха естествен механизъм срещу стареенето и рака"}
{"url": "http://pik.bg/%D0%BA%D0%BE%D0%B9-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0-%D0%BE%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%B0-%D0%B7%D0%B0%D1%81%D1%82%D0%B0%D0%BD%D0%B5-%D0%B7%D0%B0%D0%B4-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D1%81-%D0%BE%D0%BB%D0%B8%D0%B3%D0%B0%D1%80%D1%81-news672582.html", "text": "Кой се страхува от Валери Симеонов и защо националните медии прикриха новината, която съобщи за Български морски флот и приватизационната сделка на братя Домусчиеви? Новината, че лидерът на патриотите ще прави ревизия на приватизационния договор на братя Домусчиеви беше шокиращо пропусната от 99 процента от националните медии – как да кажат или напишат лоша дума за благодетеля си. Тази реплика на вицепремиера извади на показ грозната истина за „свободата на словото” – че такава няма и още по-страшното – че олигарсите и задкулисието до такава степен за поробили медиите, че продажните журналисти и главни редактори си позволяват да прикриват и цензурират думите на един заместник-министър председател (ВИЖТЕ В „ОЩЕ ПО ТЕМАТА”). Лъсна и фактът, че няма разлика между грантаджийските медии и другите, притежавани от олигархията. Всички треперят да не загубят маститите си спонсори и хич не им е зор да разкриват каквото и да било, ако това застрашава джоба им. Валери Симеонов е обвиняван в какво ли не от „умните и красивите”, за които е по-престижно да защитават правата на ромите, но не и на родината си и държавния бюджет, от който всички зависим. А именно това прави вицепремиерът в случая – иска да се спазват задължения по приватизационен договор. Независимо дали зад него стои Кирил Домусчиев, някой чуждестранен инвеститор или дребен предприемач. И не трябва да има значение дали става дума за кравеферма, или за Български морски флот. Нали сме уж в демократична държава, където правилата и законите важат за всички. Така поне твърдят псевдолибералите, които незнайно защо сега се изплашиха и млъкнаха от страх да не настъпят интересите на олигархията. Е, Валери Симеонов за пореден път излезе мъж и влезе в тази битка, в която по всичко личи, че няма да е сам, след като подкрепа за защита на интересите на държавата в тази приватизация заяви и министърът на икономиката Караниколов в интервю за агенция ПИК. Остава да чуем и мнението на премиера Борисов, който неведнъж е бил категоричен, че никой няма да бъде толериран и законите са за всички. Неговата дума ще е последна, за да стане ясно дали имат почва или не опасенията, че държавата е приватизирана, дадена на концесия, под наем, за разграбване, на едни олигарси, които с лъскавите си костюми организират балове за властта и спонсорират медиите за техните „бели” каузи и мероприятия срещу пълно мълчание за безчинствата им. Балове, впрочем, на каквито Валери Симеонов не може да бъде видян и може би точно затова треперят олигарсите – не яде на софрите им, не могат и да го купят, свободен е да казва и да се бори за истината. Дано само не опитат по друг начин да запушат устата му…", "date": "2017.07.04", "title": "Кой се страхува от Валери Симеонов? Борисов да застане зад вицепремиера в битката с олигарсите"}
{"url": "http://pik.bg/%D0%B4%D0%B0%D0%BD%D0%B8%D0%B5%D0%BB%D0%B0-%D0%B4%D0%B0%D1%80%D0%B8%D1%82%D0%BA%D0%BE%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D1%80%D0%B8-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B3%D0%BB%D0%B8%D0%BD%D0%BA%D0%B0-%D0%BA%D0%BE%D0%BC%D0%B8%D1%82%D0%BE%D0%B2-%D0%BA%D0%BE%D0%B9-%D1%89%D0%B5-%D1%81%D0%B5%D0%B4%D0%BD%D0%B5-%D0%BD%D0%B0-%D1%81%D1%82%D0%BE%D0%BB%D0%B0-%D0%BC%D1%83-%D1%81%D1%82%D0%B0%D0%B2%D0%B0-%D1%8F-news672586.html", "text": "Напрежението в здравната система не се решава от директора на касата. Носи се от колективен орган. Не изключваме възможността от чисто човешки причини за една оставка. Това каза пред БНТ председателят на парламентарната комисия по здравеопазване Даниела Дариткова на въпрос защо подаде оставка досегашният шеф на НЗОК д-р Глинка Комитов Аз смятам, че доктор Комитов има право да изнесе цялата информация, която има и знае. Оставката е налична, ще бъде обект на гласуване от Народното събрание утре и ще се стартира процедурата, която законът изисква, за нов управител, посочи Дариткова. Д-р Комитов се справи с бюджета на НЗОК, финансовите параметри бяха спазени. Наистина имаше постоянен диалог и добър диалог с пациентските организации. Разбира се, има много претенции по управлението на фонда. Трябва да направим така, че фондът да бъде прозрачен и възможностите за контрол да са в интерес на гражданите, посочи Дариткова. Все още някои от решенията на НЗОК будят определени несъгласия. Много от болниците съобщиха, че са лимитирани в определена степен и се създаде напрежение, допълни тя. Запитана отново за оставката на Комитов тя повтори, че става въпрос за личен акт. Утре ще приемем правила на здравна комисия за избор на нов председател на касата и в края на юли ще имаме нов управител, обясни тя.", "date": "2017.07.04", "title": "Даниела Дариткова проговри за оставката на Глинка Комитов! Кой ще седне на стола му става ясно в края на юли"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D1%8A%D0%B6-%D1%81%D0%BB%D0%B5%D0%B4-%D0%B4%D0%B2%D0%BE%D0%B5%D0%BD-%D0%B5%D0%BA%D1%88%D1%8A%D0%BD-%D1%81-%D1%80%D0%BE%D0%B4%D0%BD%D0%B8%D0%BD%D0%B8-%D0%BF%D1%80%D0%B5%D0%B1%D0%B8%D0%BB-%D1%81-%D0%B1%D1%83%D1%85%D0%B0%D0%BB%D0%BA%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%87%D0%B8%D1%87%D0%BE-%D1%81%D0%B8-%D0%BD%D0%B0-%D0%B8%D0%BC%D0%B5%D0%BD%D0%BD-news672563.html", "text": "Благоевградчанинът Дарин Даринов, който в събота през нощта нахлул в къщата на роднини и ги пребил с бухалка, остава зад решетките. Това определи районният съдия Владимир Пензов, след като вчера разгледа искането на наблюдаващия прокурор Елица Калпачка за вземане на най-тежката мярка „задържане под стража”. Делото за мярката се гледа при закрити врата. 28-годишният мъж е обвинен за причиняване на средни телесни повреди на три лица от ромската фамилия Михайлови. В петък 49-годишният Павел Михайлов чествал именния си ден в къщата си в село Делвино, където под въздействието на алкохола се стигнало до скандал и сбиване между сина му Данаил и неговия братовчед Дарин. Конфликтът бил потушен, но след няколко часа ескалирал с пълна сила, само че този път в къщата на семейство Михайлови, срещу Помощното училище в Благоевград. Около 5 часа сутринта вътре нахълтал въоръженият с дървена бухалка Дарин, който започнал да налага чичо си Павел директно в леглото. Съпругата му Силвия се опитала да го защити, като се хвърлила върху него, но била жестоко ударена през ръката от племенника си. Виковете на жената били чути от 30-годишния и син Данаил, който се втурнал на помощ на родителите си, но и той бил цапардосан с дървото през главата. Освирепелият мъж е арестуван, а тримата ранени са приети в тежко състояние в благоевградската болница. Най-критично е състоянието на Павел Михайлов, който е  транспортиран в болницата в „Пирогов“ с тежка черепно-мозъчна травма. Със счупен череп е синът му Данаил, който е настанен в отделението по реанимация. 48-годишната Силвия Михайлова е приета със счупена ръка в ортопедията. Причините за зверския побой все още се изясняват, като една от версиите е неуредени парични отношения, съобщава \"Струма.бг\". Непосредствено след екшъна близки на пострадалото семейство отишли да търсят отмъщение при родителите на Дарин, които живеят в съседната къща. При вендетата бил набит баща му и са потрошени мебели. 28-годишният Дарин е неосъждан, вчера в съдебната зала той е изразил съжаление за случилото се. Семейство Михайлови са една от заможните фамилии в ромската махала в Благоевград, къщата им на ул. „Околчица” минава за една от представителните. През последните години изкарвали доходите си от гурбет в Италия. В миналото Павел Михайлов беше сред ромските лидери, които участваха активно в изборните процеси и минаваше за един от близките хора на някогашния „син“ кмет Васко Радев. Съпругата му Силвия е била трудолюбива жена, работила е като хигиенистка в заведение „Шатрата“.", "date": "2017.07.04", "title": "Арестуваха мъж след двоен екшън с роднини, пребил с бухалка семейството на чичо си на именния му ден"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BB%D1%8A%D1%81%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news672561.html", "text": "Мистерията около \"бременността\" на Николета вече е разплетена. Плеймейтката продължава да се гордее с тънката си талия и няма никаква опасност в следващите няколко месеца новото й старо гадже Николай Михайлов да стане баща. Доказателствата за това самата Николета почти всеки ден публикува в своите профили в двете най-големи социални мрежи - \"Фейсбук\" и \"Инстаграм\". Последните й публикации са от еко селището \"Омая\", където хубавицата отмаря от няколко дни, вероятно в компанията на вратаря на националния отбор. Откакто е там, суетната Николета нарушава жестоко хранителния си режим, което на пръв поглед е сигнал, че апетитът й е като за двама. На най-последния кадър плеймейтката нагъва супер калорична храна - мекици и пържени филии. От снимката обаче е видно не само менюто за закуска на Ни Ло, но и че талията й е мръднала. С това се приключват спекулациите около бременноста й.", "date": "2017.07.04", "title": "САМО В ПИК! Истината за бременната Николета лъсна (СНИМКА)"}
{"url": "http://pik.bg/%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%B8%D1%80%D0%BE%D1%81%D0%BB%D0%B0%D0%B2-%D0%BD%D0%B5%D0%BD%D0%BA%D0%BE%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%B7%D0%B0-%D0%BF%D1%80%D0%B5%D0%B1%D0%B8%D1%82%D0%B0%D1%82%D0%B0-%D0%BB%D0%B5%D0%BA%D0%B0%D1%80%D0%BA%D0%B0-%D0%B2-%D1%88%D0%B5%D0%B9%D0%BD%D0%BE%D0%B2%D0%BE-%D0%BA%D0%BE%D0%BB%D0%BA%D0%BE%D1%82%D0%BE-%D1%81%D0%B8-%D0%BF%D0%BE-%D0%BF%D1%80%D0%BE%D1%81%D1%82-%D1%82%D0%BE-news672564.html", "text": "Долно, нечовешко, криминално престъпление. Така нарече боя над лекарка в \"Шейново\" зам.-министърът на здравеопазването Мирослав Ненков. Тези хора, нападащи служители, могат да получат до пет години. Нас това не ни топли, че побойникът е бил криминално проявен, коментира още зам.-министърът. Нечовешко е това. Колкото си по прост, толкова си по агресивен, допълни Ненков. Ще потърся информация колко са случаите на побой над лекари. Около 30 са официално регистрираните сигнали, на които е отишла полиция. А колко са онези, при които лекарите са овиквани, обиждани, гонени, коментира още лекарят. И постави диагноза на явлението бой над доктори - това е продукт на тежката морална недостатъчност на нашето общество. Да сключим договор с вас, нека проследим този случай, подкани водещата Ненков. Той подчерта, че инцидентът в \"Шейново\" е супер брутално и с изключителна наглост извършено престъпление", "date": "2017.07.04", "title": "Зам.-министър Мирослав Ненков избухна за пребитата лекарка в \"Шейново\": Колкото си по-прост, толкова си по-агресивен! Това е нагло, нечовешко, супер брутално престъпление"}
{"url": "http://pik.bg/%D0%BC%D0%B8%D0%BA%D0%B0-%D1%81%D1%82%D0%BE%D0%B8%D1%87%D0%BA%D0%BE%D0%B2-%D0%B2%D0%BE%D0%B4%D0%B8-%D0%BC%D0%B0%D0%BB%D0%BA%D0%B0%D1%82%D0%B0-%D0%BC%D0%B8%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news672513.html", "text": "Дъщерята на футболната легенда Христо Стоичков - Мика, идва в България с малката Миа. Мика публикува снимка във Facebook, на която се виждат два отворени куфара, а тя е написала \"Отново на път... БГ тайм\". Другата снимка е на малката Миа с татко си - Айкут, на летището в Маями. Мика ще доведе внучката на Христо Стоичков у нас за първи път, тъй като семейството живее в САЩ.", "date": "2017.07.04", "title": "Мика Стоичков води малката Миа в България (СНИМКИ)"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-%D1%81%D0%BA%D0%BB%D1%8E%D1%87%D0%B2%D0%B0%D1%82-%D1%81%D0%B4%D0%B5%D0%BB%D0%BA%D0%B8-%D0%B7%D0%B0-10-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news672518.html", "text": "Сделки за 10 млрд. долара ще сключат Москва и Пекин по време на официалното посещение на китайския президент Си Дзинпин в руската столица, което започна вчера, съобщи ДПА. Си бе посрещнат на летище \"Внуково\" от зам.-министъра на външните работи Игор Моргулов, руския посланик в Китай Андрей Денисов и китайския посланик в Русия Ли Хуей. В първия ден от двудневното посещение Си имаше неофициална вечеря с президента Владимир Путин в Кремъл. Днес двамата ще проведат официални разговори и ще бъдат подписани двустранни споразумения, посочи говорителят на Кремъл Дмитрий Песков. Предвижда се двамата президенти да се срещнат с бизнес лидери, за да засилят икономическото сътрудничество между Китай и Русия. След това Си ще се срещне и с премиера Дмитрий Медведев.", "date": "2017.07.04", "title": "Русия и Китай сключват сделки за 10 млрд. долара"}
{"url": "http://pik.bg/%D0%BE%D1%82%D0%BF%D1%83%D1%81%D0%BA%D0%B0%D1%82-15-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%B0%D1%81%D0%B8%D1%81%D1%82%D0%B5%D0%BD%D1%82%D0%B8-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-news672507.html", "text": "Кабинетът одобри 15,7 милиона лева повече по програма „Интеграция на хората с увреждания“. Това стана с промени на разходите по бюджета на социалното министерство за 2017 г., съобщават от правителствената информационна служба. Средствата ще се предоставят на общините чрез Агенцията за социално подпомагане за предоставяне на услугите личен асистент, социален асистент и домашен помощник на хората, за които е извършена социална оценка по операция „Независим живот“, финансирана по Оперативна програма „Развитие на човешките ресурси“ 2014-2020 г. По този начин ще се осигури устойчивост на услугите от страна на държавата. С осигурените допълнителни средства през 2017 г. ще бъде оказана подкрепа на над 15 000 хора с увреждания и хора над 65 г. в невъзможност за самообслужване чрез назначаването на близо 6400 лични асистенти, 1000 социални асистенти и 2500 домашни помощници.", "date": "2017.07.04", "title": "Отпускат 15 млн. лв. за асистенти на хората с увреждания "}
{"url": "http://pik.bg/%D0%BC%D0%B8%D0%B0-%D1%81%D0%B0%D0%BD%D1%82%D0%BE%D0%B2%D0%B0-%D0%B2-%D1%82%D1%80%D0%B0%D1%83%D1%80---%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%BF%D0%BE%D0%B3%D1%80%D0%B5%D0%B1%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-news672519.html", "text": "Телевизионната водеща Миа Сантова е съсипана, след като погреба майка си. Двете били изключително близки, особено след смъртта на бащата на Миа, който си отива от този свят още в края на миналия век. Христо Сантов беше шеф на Българската кинематография. Развежда се запленен от красотата на втората си съпруга. Майката на Миа е сред първите българки, които работят като стюардеси в тогавашната фирма \"ТАБСО\", по-късно преименувана в \"Балкан\", пише седмичник. След като една от най-близките й приятелки Светла - първата жена на Иван Славков-Батето, загива в самолетна катастрофа, майката на Миа решава да се откаже от професията. Бившата стюардеса дочаква огромна радост – първото си внуче, което се ражда през 2015 г.", "date": "2017.07.04", "title": "Миа Сантова в траур - водещата погреба майка си "}
{"url": "http://pik.bg/%D0%BF%D0%B0%D1%80%D0%BE%D0%B4%D0%B8%D0%B9%D0%BD%D0%BE-%D0%B2%D0%B8%D0%B4%D0%B5%D0%BE-%D0%BF%D0%BE%D0%BA%D0%B0%D0%B7%D0%B2%D0%B0-%D0%BA%D0%B0%D0%BA-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D1%82%D0%B0%D0%BD%D1%86%D1%83%D0%B2%D0%B0-%D1%81-%D0%B1%D0%B5%D0%B6%D0%B0%D0%BD%D1%86%D0%B8-%D0%B7%D0%BE%D0%BC%D0%B1%D0%B8%D1%82%D0%B0-news672492.html", "text": "Словенският комик Клемен Слаконя представи новата си пародия. С песента „Обади ми се” (“Ruf mich”) този път той осмива германския канцлер Ангела Меркел. Вчера Слаконя публикува видеото в канала си в социалната мрежа „Ютюб”. В него той танцува, преобразен като Меркел, заедно с германския национален отбор по футбол и с бежанци, които приличат на зомбита. „Мигрантите, които идват към Европа, нямат възможностите, които би трябвало да получат, така че те са като „живите мъртви”, обяснява Слаконя пред Ройтерс. Клемен Слаконя като Ангела Меркел В една от сцените  пък е облечен с панталони с десен на знамето на Европейския съюз, а след като ги сваля, се показва бельото му, на което пише „брекзит”. В клипа се появяват и Адолф Хитлер и американският президент Доналд Тръмп. Комикът сподели, че има планове да се превъплъти и в ролите на турски президент Реджеп Ердоган, както и на севернокорейския лидер Ким Чен-ун.32-годишният Слаконя, който спечели милиони почтитатели по света, работи като актьор в Словенския национален театър. Това е третата пародия от проекта #TheMockingbirdMan (Човекът присмехумник). Първото му видео осмива руския президент Владимир Путин, а второто – Доналд Тръмп.", "date": "2017.07.04", "title": "Пародийно ВИДЕО показва как Ангела Меркел танцува с бежанци зомбита "}
{"url": "http://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%BE%D1%82-%D1%81%D0%BE%D1%86%D0%B0-%D0%BA%D0%B8%D0%BD%D0%B0%D1%82%D0%B0-%D0%BA%D0%BE%D0%B8%D1%82%D0%BE-%D0%BE%D1%82%D0%B8%D0%B4%D0%BE%D1%85%D0%B0-%D0%BD%D0%B0-%D0%BA%D0%B8%D0%BD%D0%BE-news672517.html", "text": "„От всички изкуства днес за нас най-важно е киното“, е казал Ленин. Следвайки идеята, и у нас имаше хиляди държавни киносалони. В средата на 60-те години, преди появата на телеманията, България вече заема второ престижно място в света по посещаемост на кината пропорционално на населението. Осем милиона купуват 126 милиона билети на кинопредставления и със своите 16 посещения годишно застават непосредствено след рекордьорите в Съветския съюз. Кинотеатрите от 213 нарастват на 3700. След 1990 г. всичко бе унищожено и кината поетапно затвориха врати. Повечето се превърнаха в търговски обекти, а други запустяха. През периода на социализма са прожектирани общо 6444 игрални филма от 52 страни: български – 516, съветски – 1971, от социалистически страни – 2325, и от капиталистическите страни – 1716. Тези цифри показват, че националното кино заема почетно място в репертоара с 12% от заглавията. През 1963 г. броят на киносалоните достига своя рекорд – 3700, салони притежават стотици индустриални обекти, казарми, обществени организации. По броя на салоните България надминава дори и родината на седмото изкуство Франция, която по същото време разполага с около 2000 кина. Деветдесет процента от кината бяха настанени в нови доброкачествени специални и читалищни сгради. Някои от тях са признати като професионално-творчески постижения на националната архитектура. Спомням си как с един от моите най-добри приятели взимахме по някоя дойче марка и отивахме в „Кореком”, за да си купим цигари Моre (галено наричани „Море“), кола в метална кутия и „Тoблерон”. Ако ни останеше ресто, задължително купувахме и видеокасета, за да запишем най-новия филм, до който се докопаме. Рейнджъри, карате, нинджи или някой филм на ужасите – това бяха перлите в колекцията ни.", "date": "2017.07.04", "title": "Спомени от соца: Кината, които отидоха на кино  "}
{"url": "http://pik.bg/%D0%B1%D0%BE%D1%80%D1%81%D0%B0%D1%82%D0%B0-%D0%B6%D0%B8%D0%B2%D0%BD%D0%B0-%D1%81-20-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%B3%D0%BE%D0%B4%D0%B8%D0%BD%D0%B0-news672498.html", "text": "Фондовата борса отчете скок с 20% от началото на годината. Основният индекс SOFIX се повиши с 19,96% от януари до края на юни, а по-широкият индекс BGBX40, в който влизат 40-те най-търгувани компании, нарасна с 20,59%. Оказва се, че инвестициите в акции, търгувани на родната фондова борса, могат да носят много голяма доходност, особено на фона на банковите лихви по депозитите, които паднаха под 0,5% годишно. Инвестициите на фондовата борса не носят гарантиран доход. Но все повече професионални инвеститори като застрахователи и пенсионни фондове инвестират в акции в търсене на по-висока печалба. Като те насочват все по-голям дял от средствата си в чужбина, тъй като капиталовият пазарът у нас е твърде малък. Акциите на 7 компании, които са включени в родния индекс BGBX40, поскъпнаха през първите шест месеца на годината с над 50%, сочат данните на БФБ. Лидер по повишаване на цената е \"Еврохолд България\", където се отчита ръст с 97,55%. Това се дължи на включването на холдинговото дружество в SOFIX през март, подобрените резултати за 2016 г. и решението за разпределение на дивидент. На следващите места по ръст са акциите на \"Актив Пропъртис\" АДСИЦ и \"Доверие Обединен Холдинг\", поскъпнали съответно със 74,69% и 66,38%. В топ 7 влизат още \"Евроинс\" (62,82%), ПИБ (61,97%), \"Софарма\" (55,29%) и \"ЧЕЗ Разпределение България\" (51,19%). Основният индекс на БФБ - SOFIX, е един от най-добре представящите се в света. За последните 12 месеца (към 30 юни) SOFIX нарасна с 54,42%, а BGBX40 се повиши с 50,47%.", "date": "2017.07.04", "title": "Борсата живна с 20% за половин година"}
{"url": "http://pik.bg/%D0%BD%D0%B0%D0%B4-200-%D0%BF%D0%BE%D0%BB%D0%B8%D1%86%D0%B0%D0%B8-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D1%82%D1%80%D1%8A%D0%B3%D0%B2%D0%B0%D1%82-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%BF%D0%B0%D0%B2%D0%B5%D1%82%D0%B0-news672489.html", "text": "Над 200 полицаи от Пловдив и региона са в готовност да потеглят утре към София, където ще се проведе националният протест на служителите на реда. Засега е ясно, че към столицата заминават три автобуса с пловдивски служители на вътрешното ведомство, а десетки други, които не са на смяна, ще пътуват с личните си автомобили, съобщиха  членове на полицейските синдикати. Служителите на МВР излизат на протест навръх професионалния си празник 5 юли с искане за по-високи заплати в системата и по-добри условия на труд, пише \"Марица\". При водените в последните седмици претовори синдикалистите им успяха да издействат възстановяване на парите за служебно облекло, които полицаите са дали от джоба си и отпадане на лимита за бензин на патрулните автомобили. Полицаите обаче настояват за увеличение на заплатите в системата, които, според тях трябва да се вдигнат с между 15 и 25 процента. Националният полицейски протест ще се проведе в сряда от 11 до 13 ч. на площада пред Народното събрание. Първоначалното искане на униформените бе той да се състои пред храм-паметника „Александър Невски“, но от общината им разрешили да се съберат пред парламента.", "date": "2017.07.04", "title": "Над 200 полицаи от Пловдив тръгват за протеста на жълтите павета"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BA%D0%BE%D0%BA%D0%BE%D1%88%D0%BA%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%B2-%D0%B0%D0%B2%D1%81%D1%82%D1%80%D0%B8%D1%8F-news672525.html", "text": "Хиляди кокошки блокираха оживена австрийска магистрала в часа пик тази сутрин, след като камион, превозващ близо 7000 птици, разпиля товара си, предаде Франс прес. Касетките с мъртви или ранени птици се бяха пръснали на 160 метра, а хиляди кокошки тичаха по двете платна, докато спасители и полицаи се опитваха да ги хванат. Инцидентът доведе до временното затваряне на магистралата от Виена за северния град Линц. Образувалата се тапа от 14 километра все още не се беше разпръснала няколко часа по-късно.", "date": "2017.07.04", "title": "Хиляди кокошки блокираха магистрала в Австрия"}
{"url": "http://pik.bg/%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B5%D1%86%D0%B0-%D0%BE%D1%86%D0%BA%D0%BE-%D0%BE%D0%BA%D1%80%D0%B0%D0%B4%D0%B5-%D0%B0%D0%B7%D0%B8%D1%81-%D1%81%D0%BD%D0%B8%D0%BC%D0%BA%D0%B8-news672490.html", "text": "Фолк певицата Кристиана окраде колегата си Азис. Изпълнителката, която е жена на македонския хитмейкър Оцко, се кълчи пред декора от хита му \"Мотел\" в новото си парче \"Big Star\". И въпрекиq че има разлики в хореография и звучене, за всички е ясно, че Кристиана е откраднала идеята от колегата си. Декорът в Киноцентъра явно бързо набира популярност, тъй като двата клипа се появиха в рамките на една седмица разлика. Като звучене и стил двете парчета силно се различават, но най-големите разлики са в популярността — докато това на Кристиана има едва 200 000 гледания, песента на Азис е събрала над 4 милиона Това не е първи случай с кражба на декор. Каменната кариера край София е пословична, а там са заснети десетки клипове. Малина, Мария, Яница, Татяна и Емилия пък са само част от имената, вили тела край голите камънаци. Анелия, Коцето и Галена пък използваха един и същ декор в американски стил от киноцентъра в Бояна за своите клипове. Така приликите помежду им отново са сериозни. Естествено не липсват заемки и от световните звезди. Най-крадена е Бионсе, която вдъхновява Анелия, ДесиСлава и дори Коцето. Риана също е любимката на родните знаменитости, както и скандалната Лейди Гага, пише \"Хотарена\".", "date": "2017.07.04", "title": "Жената на македонеца Оцко окраде Азис (СНИМКИ)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%81-%D0%BD%D0%BE%D0%B2%D0%B0%D1%82%D0%B0-%D0%BC%D0%B0%D0%BD%D0%B8%D1%8F-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B0%D0%B4-30-%D1%85%D0%B8%D0%BB-%D0%BE%D0%BF%D0%B0%D1%81%D0%BD%D0%B8-%D1%81%D0%BF%D0%B8%D0%BD%D1%8A%D1%80%D0%B8-%D0%B1%D1%8A%D0%BA%D0%B0%D1%82-%D0%BE%D1%82-%D1%82%D0%B5%D0%B6%D0%BA%D0%B8-%D0%BC%D0%B5%D1%82%D0%B0%D0%BB-news672512.html", "text": "През последният месец, с активните действия на митническите органи от митница Русе, митница Столична и митнически пункт Летище-Варна бе предотвратено допускането за свободно обращение на общо 31 600 броя от т.нар. антистрес играчки – спинъри, съобщават на сайта на Агенция „Митници“. Според становището на компетентния орган – Държавна агенция за метрологичен и технически надзор, основните проблеми, свързани с тези продукти са: наличието на завишени норми на тежки метали, лесното отделяне на малки части, които създават риск от поглъщане при деца, а при светещите видове съществува проблем с батериите, които са лесно достъпни и липсват указания за смяната им. На база взаимодействието и системното сътрудничество между органите по надзора на пазара и митниците се предотвратява пускането на пазара на ЕС на играчки, артикули за деца, запалки, фойерверки, електрически и газови уреди и др., криещи различни рискове за безопасността и здравето на потребителите.", "date": "2017.07.04", "title": "Внимавайте с новата мания! Митничари спипаха над 30 хил. опасни спинъри! Бъкат от тежки метали"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D1%88%D0%B5%D0%B9%D0%BD%D0%BE%D0%B2%D0%BE-%D0%B4-%D1%80-%D1%80%D1%83%D0%BC%D0%B5%D0%BD-%D0%B2%D0%B5%D0%BB%D0%B5%D0%B2-%D1%81%D0%BB%D0%B5%D0%B4-%D0%BF%D0%BE%D0%B1%D0%BE%D1%8F-%D0%BD%D0%B0%D0%B4-%D0%BB%D0%B5%D0%BA%D0%B0%D1%80%D0%BA%D0%B0%D1%82%D0%B0-%D0%B2%D0%B7%D0%B8%D0%BC%D0%B0%D0%BC%D0%B5-news672488.html", "text": "В болница \"Шейново\" се проведе 15 минутен мирен протест заради поредната жестока агресия към лекар. Шефът на здравното заведение д-р Румен Велев заяви пред камерата на ПИК TV, че по-рано е провел разговор със здравния министър ген. Николай Петров, с когото са обсъдили ужасния инцидент и какви мерки могат да се предприемат. \"Говорих и с фирмата която охранява болницата, за да засилят видео наблюдението по коридорите\", допълни д-р Велев. Пострадалата акушерка д-р Гагова пък е в едномесечен болничен със счупен нос. Пред медията ни шефът на \"Шейново\" си припомни и съботния ден, когато е получавал многократни обаждания за искане от страна на бащата за плацентата. 20 минути по-късно му позвънили, че д-р Гагова е намерена в безсъзнание и в локва кръв, близо до залата, където е извършено секциото на майката. Лекарката веднага е откарана в ИСУЛ, защото е имало съмнения за инсулт. След прегледа обаче е станало ясно, че травмите са нанесени от жесток побой. Жената на Владимир Стоянов също е говорила с разследващите, но д-р Велев не пожела да разкаже нейната версия. За плацентата шефът на \"Шейново\" заяви, че не знае какво може да е нужна на бащата, в Европа се извличали стволови клетки, но у нас такава практика няма и не може да бъде извършена. \"Вчера всички работиха под голям стрес. Днес обстановката е доста по-спокойна, както заради медийната подкрепа, така и заради множеството писма, които са получили от пациенти, колеги и неправителствени организации\", заяви д-р Велев.", "date": "2017.07.04", "title": "ИЗВЪНРЕДНО В ПИК TV! Директорът на \"Шейново\" д-р Румен Велев след побоя над лекарката: Взимаме мерки със здравния министър ген. Петров, засилваме видеонаблюдението "}
{"url": "http://pik.bg/%D0%B1%D0%B4%D0%B6-%D0%BF%D0%BE%D0%B3%D0%B0%D1%81%D0%B8-%D1%87%D0%B0%D1%81%D1%82-%D0%BE%D1%82-%D0%B4%D1%8A%D0%BB%D0%B3%D0%BE%D0%B2%D0%B5%D1%82%D0%B5-%D1%81%D0%B8-news672511.html", "text": "БДЖ погаси част от дълговете си в размер на 5, 497 млн. лева (главници, лихви и такси) на „Еврофима” (Европейското дружество за финансиране закупуването на подвижен жп състав), съобщават от пресцентъра на дружеството. Това е благодарение на на извършените реформи за оздравяване и развитие на дружеството. До края на месеца предстои изплащане на останалите 13, 650 млн. лева към „Еврофима”, което ще доведе до цялостното погасяване на дълга към тях.", "date": "2017.07.04", "title": "БДЖ погаси част от дълговете си"}
{"url": "http://pik.bg/%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-%D0%B8%D1%81%D0%BA%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BE%D1%82-%D0%B4%D0%B8%D0%B2%D0%BE%D1%82%D0%BE-%D0%BA%D1%8A%D0%BC%D0%BF%D0%B8%D0%BD%D0%B3%D1%83%D0%B2%D0%B0%D0%BD%D0%B5-news672533.html", "text": "От Национална асоциация „Българско Черноморие“ призоваваме министрите на туризма Николина Ангелкова и на околната среда и водите Нено Димов да започнат масови проверки на замърсяването от дивото къмпингуване по българското крайбрежие. Диво къмпингуващите си оставят боклуците по плажовете, дюните, в горски територии зад тях, защитените територии и в защитени зони , които от там попадат в морето или се разнасят от въздушни течения. Дивакуващите са най-честите замърсители с пластмасови бутилки, найлонови торбички, хартии, хранителни отпадъци и човешки изпражнения. По импровизираните къмпинги цари мръсотия и се нарушават правилата за опазване на околната среда и противопожарната безопасност. Биваци и паркирани автомобили има върху плажовете, пясъчните дюни и горите зад тях. Дивите къмпингари не спазват забранените дейности, като палене на огън, изсичане на дървета или изнасяне на паднали дървета от гората, унищожаване на природни местообитания, като нарушаване на целостта на пясъчни дюни, замърсяване с битови отпадъци, а боклуци има в изобилие. Призоваваме зелените организации от коалицията „За да остане природа в България“ на доброволни начала да чистят плажовете от диво къмпингуващите през целия летен сезон, а не само да усвояват милиони европейски и национални пари за опазването на околната среда и да се разхождат по жълтите павета, като защитници на дивото къмпингуване. Например от „Грийнпийс България“ да събират найлоновите торбички и пластмасовите отпадъци. Асоциацията на парковете в България и клона на швейцарската офшорка WWF ръководени от семейството на Тома Белев и Веселина Кавръкова, да събират остатъците от паленето на огън и изсичаните дървета. Фондация „Биоразнообразие” да събира битовите отпадъци поставени върху унищожените природни местообитания и пясъчни дюни. ,,Българското сдружение за защита на птиците”, да гаси среднощните огньове запалени в горите от ,,любителите’’ на природата. Призоваваме държавата стриктно да санкционира нарушителите и замърсителите на Българското Черноморие. Полицията и контролните органи да гонят самонастанилите се  дивакуващи с палатки, спални чували и други подобни  от частни имоти. Само със строги мерки страната ни може да привлече по-богати чуждестранни туристи и да се превърне в конкурентоспособна дестинация. За съжаление, сега в страната ни парадоксално обратно на европейските норми и културни ценности, всеки може да се настани в нечия територия, да си разположи къмпинг оборудването, да си построи заслон, тента, ограда и самоделно направени мивка и клозет, понякога оборудван с ибрик. И това да се случи без разрешение от собственика и без мисъл за опазване на околната среда и човешкото здраве. При нашите конкуренти в туризма: Турция, Гърция, Хърватия, Италия, Франция, Испания, дивото къмпингуване е забранено. В Турция дивото къмпингуване е немислимо. Нямаме данни, какво се случва на нарушителите, защото нямаме завърнал се от там нарушител. В Гърция дивото къмпиране е нелегално, глобите са солидни, а за по-тежки нарушения се предвижда наказателна отговорност – задържане от 6 месеца или парична глоба до 3.000 евро. Преди няколко дни, дивакуващото общество в България и част от управляващите в България, получиха звучна плесница от гръцката държава. През българските медии, гръцката държава напомни на криворазбиращите природолюбители, че в Гърция дивото къмпингуване е забранено. В Хърватия на подобни летовници не се гледа с добро око и контролът по спазването на забраната се прилага много стриктно. В Италия дивото къмпингуване също е забранено, като най-стриктно се следи по крайбрежието и по туристическите дестинации. Цели три институции са отговорни за съблюдаването на забраната – карабинерите, горските и общинските власти. Глобите са между 100 и 500 евро. Във Франция нерегламентирано къмпингуване и създаването на изолирани къмпинги, са забранени. Испания дивото къмпингуване също е нелегално. Най-често преди да бъдат глобени, къмпингарите са отпращани от органите на реда. В потвърждение на казаното по-горе, бе и позицията на  уважавани европейски екологични организации, които застанаха твърдо против това непознато в Европа вредно явление. Тези екологични организации изразиха това свое становище, пред председателя на УС на ,,НАБЧ’’, по време на семинар за ,,Натура 2000’’, проведен преди няколко дни в Италия. Те очакват от Национална асоциация „Българско Черноморие” доклад по проблема, за да повдигнат въпроса на европейско ниво. За тях е немислимо увреждането на природата и безпокоенето на дивите животни и птици от дивокъмпингуващи, особено в защитени зони от НАТУРА 2000 или защитени територии.", "date": "2017.07.04", "title": "Асоциация \"Българско Черноморие\" иска проверки на замърсяването от дивото къмпингуване"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%81%D0%BB%D0%B5%D0%B4-%D0%B0%D1%82%D0%B0%D0%BA%D0%B0%D1%82%D0%B0-%D0%B7%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B8%D1%82%D0%B5-news672523.html", "text": "Вторият човек в ГЕРБ Цветан Цветанов отговори на коментарите на Румен Радев чрез страницата си във Фейсбук. Приятели, публикувам тук позицията си по повод днешните коментари на президента Румен Радев по мой адрес: Ако има политик в България, който лично и със семейството си, е бил реална мишена и жертва на войните между различните власти в България, това съм аз. Знам поуките и се научих да търся консенсус при всеки казус в парламента и не заради личното си его, а защото българите се умориха от подобни безсмислени битки. Затова ще подмина тона и обидните думи, с които днес президентът ме атакува персонално за създаването на комисията в Народното събрание, която ще анализира дали моделът \"Грипен\" е най-подходящият избор за военната ни авиация. Да, прав е президентът, че не съм експерт по авиацията и никога не съм твърдял обратното. Като председател на най-голямата парламентарна група, тази на партия ГЕРБ, която спечели парламентарните избори, с колегите сме длъжни да защитим парите на българските данъкоплатци и българската държава, защото те също не са тесни специалисти по авиация. Затова е добре комисията да бъде оставена да си свърши работата и да вземе отговорно решение, а политическият елит да слезе от небето и заедно да работим за земните, делнични проблеми на българите. А колкото до противопоставянето ми с г-н Борисов, съветът ми е: Г-н Радев, не се пробвайте, други вече се провалиха. ГЕРБ е системна, устойчива партия и в нея са важни хората, не лидерите.", "date": "2017.07.04", "title": "ЕКСКЛУЗИВНО В ПИК! Цветанов отговори на президента след атаката за самолетите"}
{"url": "http://pik.bg/%D0%B5%D1%82%D0%BE-%D1%8F-%D0%B2%D0%B5%D1%80%D1%81%D0%B8%D1%8F%D1%82%D0%B0-%D0%BD%D0%B0-%D0%BC%D0%BE%D0%BC%D0%B8%D1%87%D0%B5%D1%82%D0%B0%D1%82%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8-%D1%87%D0%B5-%D1%81%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%B0%D0%BC-%D0%B3%D0%BB%D0%B0%D0%B2%D0%BD%D0%B8%D1%8F-%D0%BC%D1%8E%D1%84%D1%82%D0%B8%D1%8F-news672522.html", "text": "Непълнолетните момичета, които бяха обвинени, че са нападнали семейството на на зам.-главния мюфтия у нас, твърдят, че са били провокирани и обиждани от семейството на Бирали Бирали. Това разкаха двете девойки, пожелали анонимност, пред \"Господари на ефира\". \"Прибирахме се с моята приятелка и минавахме покрай паркинга. Видяхме една жена с две деца. Чухме подхилквания, шушукания и обиди по адрес на облеклото ни\", разказаха момичетата. Те са били облечени с потници и къси панталонки. Сред обидните квалификация по адрес на двете момичета е имало и думи като \"ку*ви\" и \"боклуци\". Едно от момичетата попитало има ли проблем, а след това към тях се приближила и дъщерята на зам.-главния мюфтия, която разбила устата на девойката. За това тя има медицинско свидетелство. В спора минути по-късно се включил и самият Бирали Бирали, който, по думите на момичетата, им казал: \"Ако докоснете някой от семейството ми, аз лично ще се саморазправя с вас. Дали ще е с бой, дали ще е по друг начин, ще реша аз.\" Родителите на момичетата са възмутени, но и притеснени от заплахите на Бирали. Двете момичета са били арестувани, докато другите, замесени в инцидента, са били на свобода. Според родителите на камерите се вижда как двете момичета подминават семейството на Бирали, а след това се връщат към колата им на паркинга, явно провокирани от обидите. \"Не може едно религиозно лице да се държи по този начин. И това, че те имат някакво специално облекло, не значи, че трябва да го налагат на другите\", каза бащата на едно от момичетата.", "date": "2017.07.04", "title": "Ето я версията на момичетата, обвинени, че са нападнали семейството на зам.-главния мюфтия"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BD%D0%B5-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%B9%D1%82%D0%B5-%D0%BD%D0%B8%D1%89%D0%BE---%D0%B5%D1%82%D0%BE-%D0%B7%D0%B0%D1%89%D0%BE-news672463.html", "text": "Меркурий и Уран са в квадрат. Точният аспект ще е утре, но и сега се усеща много силно и замисленото няма да може да се осъществи. Сега не е подходящо да вършите нищо, свързано с документи, пътувания, обсъждания и подписване на договори, предупреждава астрологът Михайлина Никлева -Мишел. „В периода от 4-10 юли бъдете максимално предпазливи и деликатни. Ще се активизират конкурентите, агресивната надпревара. Може да се сблъскате с нападателно поведение и завишени изисквания“, пише тя. „Много събития бурно ще започнат да се развиват, без да можем да окажем някаква съпротива. Постарайте се да сте устойчиви на критики, не бързайте да се отказвате, отчайвате или да изгубите вяра в силите си. Вероятно ще се наложи да направите преоценка на желанията и действията си. Проявете повече гъвкавост“, съветва астрологът. Каквото можете да отложите за след 10 юли – ще върви много по-спокойно, без конфликти, без обсъждания и съмнения. По-хармоничната част на деня е от сутринта до 14 ч.", "date": "2017.07.04", "title": "ВНИМАВАЙТЕ! Не подписвайте нищо - ето защо"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B5-%D0%B3%D0%BE%D1%80%D0%B4-%D0%B1%D0%B0%D1%89%D0%B0-%D1%86%D1%8F%D0%BB%D0%BE%D1%82%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B5-%D0%B2-%D0%B0%D0%BD%D0%B3%D0%BB%D0%B8%D1%8F-%D0%B7%D0%B0-%D0%B1%D0%B0%D0%BA%D0%B0%D0%BB%D0%B0%D0%B2%D1%8A%D1%80%D1%81%D0%BA%D0%B0%D1%82%D0%B0-%D0%B4%D0%B8%D0%BF%D0%BB%D0%BE-news672552.html", "text": "\"Днес за цялото ни семейство беше удоволствие и гордост да присъстваме на връчването на диплoмата за бакалавър на науките по Политика и международни отношения на голямата ни дъщеря Гергана в престижния университет BATH.\", написа Цветанов във Фейсбук и сподели снимки. Въпреки тържествения момент и важния семеен момент Цветанов намери време да отговори на нападките на президента Румен Радев по повод сделката с Грипените. В отговора му във Фейсбук Цветанов написа: \"А Държавият университет се намира в югозападна Англия. В този си вид, и под това име, съществува от 1966 г., което го прави сравнително млада образователна институция. Корените му обаче могат да се проследят от Bristol Trade School, създадено през 1856 г. Силата на University of Bath е в предлаганите програми, които се оценяват много високо в класациите, което се отнася и за самият университет. The Independent Complete University Guide, април 2009, и The Guardian University Guide, 2010 го поставят на 9-то място във Великобритания. Университетът подържа контакти с много висши училища от цял свят и приема голям брой чуждестранни студенти. Зам.-председателят на ГЕРБ Цветан Цветанов е горд баща на бакалавърка. Голямата му дъщеря Гергана се дипломира в Англия днес. Цялото семейство се изсипа на Острова за голямото събитие. ко има политик в България, който лично и със семейството си, е бил реална мишена и жертва на войните между различните власти в България, това съм аз.....\"", "date": "2017.07.04", "title": "ЕКСКЛУЗИВНО В ПИК! Цветанов е горд баща! Цялото семейство е в Англия за бакалавърската диплома на дъщеря му (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%BB%D0%B0%D0%B4-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D1%81-%D0%B4%D0%B2%D0%B5-%D0%BC%D0%B0%D0%BB%D0%BA%D0%B8-%D0%B4%D0%B5%D1%86%D0%B0-%D1%81%D0%B5-%D0%B7%D0%B0%D0%BA%D0%BB%D1%8E%D1%87%D0%B8-%D0%B2%D0%BA%D1%8A%D1%89%D0%B8-%D0%B8-%D1%81%D0%B5-%D0%B3%D1%80%D1%8A%D0%BC%D0%BD%D0%B0-news672554.html", "text": "Млад мъж е сложил край на живота си в дома си в \"Смирненски\" в понеделник вечерта, пише 26-годишният Желязко Г. е бил открит от майка си в заключеното жилище. Той е бил сам в дома си. Минути по-рано минал през апартамента на майка си, разменил с нея няколко думи и се качил вкъщи. След малко тя се качила и намерила вратата заключена. Отворила с резервния ключ и открила тялото на Желязко. Той е сложил край на живота си със законно притежаван пистолет \"Ругер\". Желязко работи в една от големите охранителни фирми в града, семеен е, има две малки деца. Бил запален ловец, имал и няколко ловни пушки. Близките му са в шок, тъй като той по никакъв начин не е дал сигнал, че го терзае сериозен проблем. Семейството е било добре материално, мъжът не е имал кредити. Не е оставил предсмъртно писмо, което да обясни мотивите за фаталното му решение. TrafficNews.", "date": "2017.07.04", "title": "ИЗВЪНРЕДНО! Млад охранител с две малки деца се заключи вкъщи и се гръмна"}
{"url": "http://pik.bg/%D0%BA%D0%BE%D1%80%D0%BE%D0%B7%D0%B8%D1%8F-%D1%81%D1%8A%D1%81%D0%B8%D0%BF%D0%B2%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D0%B1%D0%BE%D1%82%D0%B5%D0%B2-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news672532.html", "text": "Започва спешна реставрация на 12-метровия паметник на Христо Ботев, който се извисява на централния площад във Враца. Това обяви кметът на града под Вола Калин Каменов, според когото монументът е в катастрофално състояние. Лошото състояние бронзовата фигура е доказано от направените обследвания и технически оценки, като е проучено състоянието на статуята и отвътре. Заключението на специалистите е, че паметникът се нуждае от незабавно укрепване. Екипите от скулптори – реставратори установили е, че корозия разяжда конструкцията, а по фигурата на Войводата са зейнали 70 пукнатини, пише \"Монитор\". Между каменните плочи в пиедестала, трибуната и стената зад нея са се отворили фуги. Особено тежко е състоянието на стената с барелефите, където след многократното навлизане на вода се е образувал калцификат, който е изключително трудно отстраним. Според главният архитект на общината Чавдар Спасов, реставрацията на паметника ще се извърши на място. По препоръка на експертите фигурата на Ботев да бъде спасена с конструкция от неръждаема стомана, а пукнатините ще се обшият с бронз. Предвижда се подмяна на гранитните плочи и надписите на постамента. Укрепването на един от най-въздействащите паметници на Христо Ботев ще излезе на местната хазна към 96 хиляди лева. Още на следващото заседание на местния парламент кметът Калин Каменов ще внесе докладна за корекция на бюджета, за да се осигурят средствата за обновяването на монумента. Паметникът, ситуиран на естествения фон на Балкана в центъра на града, е един от символите на Враца. Изработен е от бронз и сив гранит от големия български скулптор Владимир Гиновски. От откриването му през 1964 година досега не е ремонтиран, но в последно време фигурата на поета – революционер поне се мие със специален шампоан в навечерието на традиционните Ботеви дни, които се провеждат всяка година от 27 май до 2 юни.", "date": "2017.07.04", "title": "Корозия съсипва паметника на Ботев във Враца"}
{"url": "http://pik.bg/%D0%B4%D1%83%D0%BF%D0%B5-%D0%B4%D0%B0-%D0%BD%D0%B8-%D0%B5-%D1%8F%D0%BA%D0%BE-%D0%BA%D0%B0%D1%82-%D1%89%D0%B5-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B8-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%B2-%D0%BA%D0%BE%D0%BB%D0%B0%D1%82%D0%B0-%D0%B7%D0%B0-%D0%BD%D0%B5%D0%BF%D0%BB%D0%B0%D1%82%D0%B5%D0%BD%D0%B8-%D0%B3%D0%BB%D0%BE%D0%B1%D0%B8-news672531.html", "text": "Електронни фишове ще се връчват и на пътниците в колата, когато шофьорът бъде спрян за проверка. Това обяви пред БНТ началникът на сектор \"Пътен контрол\" в отдел \"Пътна полиция\" Росен Рапчев. Той обясни, че през лятото ще се извършват масови проверки за скорост по магистралата, при които автомобилите ще бъдат вкарвани в едната лента и отбивани в определените места за почивка. Там ще бъдат направени обстойни проверки на водачите. \"Пътните полицаи имат вече таблети и на тях ще видят дали някой в колата има електронен фиш, който не е получил на посочения постоянен адрес. Ако се установи подобно нещо, фишът ще се разпечатва и ще се връчва на място\", допълни Рапчев, като каза още, че може дори да се отнема книжката на хора с неплатени глоби. Рапчев допълни, че скоростта и агресивните водачи са основна причина за произшествията по пътищата. За целта пътната полиция ще има свои екипи, които ще се движат по магистралите и при наличието на подобно нарушение шофьорите ще бъдат \"демонстративно изкарани от пътя\".", "date": "2017.07.04", "title": "Дупе да ни е яко! КАТ ще проверяват и пътниците в колата за неплатени глоби"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D1%8A%D0%BB%D0%BD%D0%B8%D1%8F-%D1%83%D0%B4%D0%B0%D1%80%D0%B8-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B6%D0%B5%D0%BD%D0%B0---%D0%B1%D0%B5%D0%B1%D0%B5%D1%82%D0%BE-%D0%B5-%D1%81%D0%BF%D0%B0%D1%81%D0%B5%D0%BD%D0%BE-%D0%BC%D0%B0%D0%B9%D0%BA%D0%B0%D1%82%D0%B0-%D0%B5-%D0%B2-%D0%BA%D0%BE%D0%BC%D0%B0-news672528.html", "text": "Бременна жена, която се разхождала около дома си, е ударена от мълния. 26-годишната Мегън Дейвидсън се разхождала с майка си около къщата си във Форт-Майерс, щата Флорида, когато внезапно започнал силен дъжд. Жените побързали да се върнат, но изтрещял гръм и мълния поразила Мегън, на която оставали само седем седмици до раждането, пише The Sun.", "date": "2017.07.04", "title": "УЖАСЯВАЩ ИНЦИДЕНТ! Мълния удари бременна жена - бебето е спасено, майката е в кома"}
{"url": "http://pik.bg/%D0%BD%D0%BE%D0%B2%D0%B0-%D1%81%D0%B5%D1%80%D0%B8%D1%8F-%D1%82%D1%80%D1%83%D1%81%D0%BE%D0%B2%D0%B5-%D1%83%D0%B4%D0%B0%D1%80%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news672556.html", "text": "Европейския средиземноморски сеизмологичен център (EMSC). Нова серия трусове разлюля Македония, показва справка на интернет страницата на Най-силният от тях е регистриран в 13,19 часа (местно време) – 3,4 по скалата на Рихтер. Епицентърът на земетресението е бил на девет километра северно от Ресен, на дълбочина нула километра. Няколко минути по-рано, в 13.10 часа (местно време) е имало друг трус от трета степен по Рихтер, с епицентър на седем километра западно от Ресен и дълбочина от два километра", "date": "2017.07.04", "title": "Нова серия трусове удари Македония"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D1%84-%D0%BE%D0%B3%D0%BD%D1%8F%D0%BD-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B2%D0%BB%D0%B0%D1%81%D1%82%D1%82%D0%B0---%D0%B8%D0%BC%D0%B0-%D0%BB%D0%B8-%D0%BB%D0%BE%D0%B1%D0%B8%D1%82%D0%B0-%D0%B8-%D0%BA%D0%BE-news672458.html", "text": "Бившият служебен премиер проф. Огнян Герджиков проговори ексклузивно пред камерата на ПИК TV за актуалните скандали във властта - между президента Румен Радев и ГЕРБ, екшънът около поръчката на изтребителите за армията, проверките на прокуратурата и ДАНС в НДК, както и войната в съдебната система. Изтъкнатият юрист прави откровени признания за отношенията по върховете на политиката, за комуникацията между Министерски съвет и президенството, докато той беше начело, и сега, за съветите, които е искал от настоящия премиер Бойко Борисов и които му е дал, както и сигналите срещу шефа на Агенция \"Митници\" Георги Костов, които му е завещал в прословутата папка в кабинета му при сдаване на министър-председателския пост. Бившият служебен премиер признава и кои за били грешките на кабинета му, имало ли е натиск върху работата му и по каква линия. Проф. Герджиков разкрива и кой пали войната в съдебната система между прокуратурата и съдиите, има ли политически амбиции шефът на ВКС Лозан Панов и защо скача на главния прокурор Сотир Цацаров.", "date": "2017.07.04", "title": "САМО В ПИК TV! Проф. Огнян Герджиков с ексклузивни разкрития за властта - има ли лобита и корупция, какви са отношенията му с Борисов, обвързан ли е президентът Радев с БСП и кой пали войната между Цацаров и Лозан Панов  "}
{"url": "http://pik.bg/%D1%81%D0%BE%D1%84%D0%B8-%D1%82%D1%8A%D1%80%D0%BD%D1%8A%D1%80-%D0%BD%D0%B0%D1%83%D1%87%D0%B8%D0%BB%D0%B0-%D1%89%D0%BE-%D0%B5-%D1%82%D0%BE-%D0%BE%D1%80%D0%B0%D0%BB%D0%BD%D0%B0-%D0%BB%D1%8E%D0%B1%D0%BE%D0%B2-%D0%B2-%D0%B8%D0%B3%D1%80%D0%B0%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-news672526.html", "text": "Актрисата Софи Търнър призна, че е получила сексуалното си образование в „Игра на тронове“. Тя е едва 12-годишна, когато се явява на кастинг за ролята на Санса, най-голямата дъщеря на Старк, владетелите на Севера във Вестерос. „Обсъждаме доста графично някои сцени. Първият път, когато открих същността на оралния секс, беше като част от сценария. Казах си „Господи, хората наистина ли правят това?! Та то е вълнуващо!“, споделя Търнър за \"Сънди Таймс\". Само преди месец тя се появи на премиерата на новия си филм „Хънтсвил“ с ослепително руса коса, което бе прието от феновете на кървавия фентъзи епос като жокер за смъртта на Санса в седми сезон, чийто старт е на 16-и юли. По договор актьорите не могат да си позволят драстични промени в имиджа, докато снимат активно в продукцията.", "date": "2017.07.04", "title": "Софи Търнър научила що е то орална любов в \"Играна тронове\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D0%BE%D1%82%D0%BD%D0%BE%D0%B2%D0%BE-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D0%B3%D0%B5%D1%80%D0%B1-%D0%BD%D1%8F%D0%BC%D0%B0%D1%82-%D1%83%D0%BF%D1%80%D0%B0%D0%B2%D0%BB%D0%B5%D0%BD%D1%81%D0%BA%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news672471.html", "text": "\"Вече втори месец няма управленска програма, правителството започна с тежки корупционни скандали\". Това заяви лидерът на БСП Корнелия Нинова на брифинг. Тя допълни, че е напълно недопустимо да се противопоставят учителските заплати за сметка на полицаите. Лидерът на БСП заяви, че ще отправят конкретни предложения към правителството, за да може държвата да се стабилизира и да се прадстави добре на председателството на ЕС. \"Започваме с протеста на лекарите за поредното насилие. Ние политиците си свършихме работата, има закон с цялата му тежест за насилието над лекари, остава и дригути са си свършат работата\", допълни Нинова. На въпрос каква оценка би дала на президентът Румен Радев за двата му месеца на този пост, Нинова заяви, че му дава висока оценка. \"Президентът Румен Радев е изключително последователен в изпълнението на обещанията си, даваме му висока оценка. Нямаме бележки към него по една причина. Изглежда в политиката след като минат изборите много бързо се забравят обещанията. От предизборните обещания на президента Радев до ден днешен той е изключително последователен и това са основанията ни за високата оценка“, заяви лидерът на БСП. Тя поясни, че държавният глава има подкрепата на БСП. „Даваме висока оценка за тези месеци, които минаха в президентската институция“ , каза Нинова. Лидерът на БСП определи вчерашната среща между Радев и Борисов, като опит на премиера да потуши напрежението, като влиза в ролята на \"доброто ченге\" . Нинова уточни, че премиерът влиза в ролята на доброто ченге, след като в парламента се е изговорило какво ли не срещу президента. Според нея очевидно управляващите усещат, че това е в тяхна вреда и че тази война между институциите не носи нищо добро. „За нас истинският измерител на това имат ли воля да работят за националната сигурност е дали се изпълняват решенията на КСНС при президента, дали има конкретни действия. След като изтекоха срокове и не направиха нищо по тези решения, оценяваме, че това е просто ход да се намали напрежението между институциите, но без да се свърши реална работа по тема сигурност“, допълни лидерът на БСП. Попитана дали има разнобой в ГЕРБ, Нинова заяви, че не може да гадае, но й се струва, че това е добре отиграна тактика.", "date": "2017.07.04", "title": "ИЗВЪНРЕДНО В ПИК TV! БСП отново скочиха на ГЕРБ: Нямат управленска програма (ОБНОВЕНА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B7%D0%BC%D0%B0%D1%85%D0%B0-%D0%BF%D1%80%D1%8A%D1%81%D1%82-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D1%80%D0%B0%D0%B4%D0%B5%D0%B2-%D0%B4%D0%B0-%D1%81%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D0%BD-news672460.html", "text": "\"Полицаите са в правото си да протестират, но да внимават по какъв начин излагат исканията си\". Това каза вътрешният министър Валентин Радев по повод готвения за утре протест на униформените. Силовият министър допълни след края на Министерски съвет, че откакто е във ведомството е предприел мерки, с които да облекчи работата на полицаите и проблема с униформите е решен, а преговорите за увеличение на заплатите продължават, но не всичко може да стане за един ден.", "date": "2017.07.04", "title": "ЕКСКЛУЗИВНО В ПИК! Вътрешният министър размаха пръст на полицаите! Радев: Да си протестират, но да внимават как си излагат исканията"}
{"url": "http://pik.bg/%D1%83%D0%B6%D0%B0%D1%81-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%B2%D1%80%D0%B0%D0%B3-%D0%BD%D0%B0-%D0%BA%D0%B0%D1%82%D0%BE%D0%BB%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0---%D0%BF%D0%B0%D0%BF%D0%B8%D1%82%D0%B5-%D1%8F-%D0%BF%D1%80%D0%B0%D1%89%D0%B0%D1%82-%D0%BD%D0%B0-%D0%B1%D0%B5%D1%81%D0%B8%D0%BB%D0%BE-news672443.html", "text": "Венета Райкова е била враг на Католическата църква и е била осъдена на смърт чрез обесване. По време на предишно прераждане блондинката от Попово ядосала папите, като написала книга, но попаднала под ударите на създадената през 1542 г. Инквизиция, чиято първа обществена проява била издаването на декрет срещу свободата на печат на религиозна тематика. Заради обесването й преди няколко века се дължат и проблемите на Венета с гърлото. Това смята преподавателката по кундалини йога и лечение с Ангели Нели Конуей. Българката, която е журналист по образование, от години живее в Лос Анджелис и на Хавайските острови. След преживяна тежка катастрофа, започва да вижда и да общува и лекува с Ангелите, а сега прави ангелско енергийно лечение и разчита бъдещето с карти, водена и напътствана от Ангелите. След терапия при Конуей, Венета решила проблемите си с гърлото. От известно време Райкова често кашля в студиото си и трудно успокоява пристъпите си. Според Конуей занапред Венета вече няма да има подобни проблеми.", "date": "2017.07.04", "title": "УЖАС! Венета Райкова враг на Католическата църква - папите я пращат на бесило"}
{"url": "http://pik.bg/%D1%81%D0%BF%D0%B5%D1%88%D0%BD%D0%BE-%D0%B0%D0%BA%D1%82%D0%B8%D0%B2%D0%BD%D0%BE-%D1%83%D0%BA%D1%80%D0%B5%D0%BF%D0%B2%D0%B0%D1%82-%D1%81%D0%B2%D0%BB%D0%B0%D1%87%D0%B8%D1%89%D0%B0%D1%82%D0%B0-%D0%B2-%D0%BE%D0%B1%D1%89%D0%B8%D0%BD%D0%B0-%D0%BF%D0%B5%D1%89%D0%B5%D1%80%D0%B0-news672461.html", "text": "Продължават ремонтните дейности по укрепване на свлачищните процеси в община Пещера, като приоритетно се работи по последното активизирало се свлачище на ул. „Ангел Калоянов“, съобщи за Фокус Николай Зайчев, кмет на община Пещера. Ремонт тече и по пътя за летовище „Свети Константин“, където също има свлачищни процеси. Той трябва да приключи до края на лятото. Той уточни, че са приключили дейностите по първото и най-опасно свлачище и е асфалтиран вече пътят. Продължава работата по другите две, които са по-сложни. „Все още проблем остава свлачището на ул. „Ангел Калоянов“ в пещера, което засегна 20 къщи. След като бяха извършени анализи и замервания от страна на „ГЕОЗАЩИТА“ – Перник стана ясно, че проблемът не е във водопроводната мрежа в този участък на града, а става въпрос за избиване на подпочвени води“, коментира Зайчев. Той допълни, че са предприети всички необходими мерки свлачищните процеси да бъдат овладени.", "date": "2017.07.04", "title": "СПЕШНО! Активно укрепват свлачищата в община Пещера"}
{"url": "http://pik.bg/%D0%B0%D0%B2%D1%81%D1%82%D1%80%D0%B8%D1%8F-%D0%BF%D1%80%D0%B0%D1%89%D0%B0-%D0%B2%D0%BE%D0%B9%D1%81%D0%BA%D0%B0-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B8%D1%82%D0%B0%D0%BB%D0%B8%D1%8F-%D1%81%D1%80%D0%B5%D1%89%D1%83-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-news672459.html", "text": "Министърът на отбраната на Австрия Ханс Петер Доскозил планира „навременна“ реакция за справяне с мигрантския поток, която предвижда възстановяването на проверките по границата с Италия – усилие, което ще бъде подкрепено от армията, съобщава Курир, цитират от Фокус. За гарантиране на сигурността по границите са на разположение общо 750 военнослужещи, които ще бъдат разположени във федералните провинции Тирол и Каринтия. В случай на аварийна ситуация частите трябва да бъдат напълно готови за реакция в рамките на три дни. В понеделник военното ведомство във Виена изпрати тежко оборудване в Тирол, включително танкове, с които да бъдат охранявани пътищата в района на тунела „Бренер“, свързващ двете съседни държави.", "date": "2017.07.04", "title": "Австрия праща войска на границата с Италия срещу мигрантите"}
{"url": "http://pik.bg/%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B5%D0%BC-%D0%BD%D0%B0-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B0%D1%82%D0%B0-%D0%BF%D0%BE-%D0%BC%D0%BE%D0%BD%D0%BE%D0%BA%D0%B8%D0%BD%D0%B8%D1%82%D0%B5-%D1%81%D0%BD%D0%B5%D0%B6%D0%B0%D0%BD%D0%B0-%D0%BC%D0%B0%D0%BA%D0%B0%D0%B2%D0%B5%D0%B5%D0%B2%D0%B0-%D0%B4%D0%B0-%D0%BD%D0%B0%D1%83%D1%87%D0%B8-%D0%BA%D0%BE%D0%B9-%D0%B5-%D0%B2%D0%BB%D0%B0%D0%B4%D0%BE-%D0%BD%D0%B8%D0%BA%D0%BE%D0%BB%D0%BE%D0%B2-%D1%81%D0%BD-news672456.html", "text": "Чутовна простотия в национален ефир изръси Снежана Макавеева. Надутата блондинка се изложи публично, като омаловажи успехите на една от легендите на българския волейбол Владимир Николов в снощния епизод на \"Черешката на тортата\". Снощи манекенката бе домакин на останалите звездни участници в предаване - Жени Джаферович, Димо Алексиев и Глория Петкова от \"ВИП Брадър\". През цялата вечер самовлюбената Макавеева демонстрираше пренебрежително отношения към именития ни спортист, а накрая \"закопа\" себе си с въпроса \"Ти играеш ли някъде или си бил известен преди 10 години?\". \"Фейсбук\" настръхна срещу неакедватното поведение на Макавеева, а в страницата на \"Черешката\" доста зрители се усъмниха, че е на \"весели вещества\". беснеят срещу представянето на Макавеева в \"Черешката\" фенове на предаването. А ето какво казва \"Гугъл\" за постиженията на Владимир Николов. Под скрийншота с всичките отличия на волейболната легенда, е и това, което световната библиотека знае за Снежана Макавеева. Коментарите са излишни... Иначе и блондинката все пак е известно с нещо. Например, за нея \"Гугъл\" знае, че е била бивше гадже на Деян Донков, а според мълвата - и с още няколко актьори и актриси, че влязла в НАТФИЗ със стриптийз пред изпитната комисия и с няколко морски снимки по монокини... За улеснениета на самата Снежана, ТУК може да се осведоми лично кой е Владо Николов!", "date": "2017.07.04", "title": "Да помогнем на манекенката по монокините Снежана Макавеева да научи кой е Владо Николов (СНИМКИ)"}
{"url": "http://pik.bg/%D0%BA%D1%80%D0%B8%D1%81%D0%BA%D0%BE-%D1%81%D0%B5-%D0%B1%D0%BE%D1%80%D0%B8-%D0%B3%D0%B5%D1%80%D0%BE%D0%B9%D1%81%D0%BA%D0%B8-%D1%81-%D1%80%D0%B0%D0%BA%D0%B0-%D0%B4%D0%B0-%D0%B3%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D0%BC-news672469.html", "text": "Стотици хора помогнаха на 4-годишния Кристиян Красимиров в борбата с коварната болест. Малкият Криско е с тежката диагноза Сарком на Юинг (злокачествен рак на небцето). Само за седмица бяха събрани 30 000 лева за лечението му. Нужни са обаче още средства. Малкият герой е болен от януари. Още тогава неговата майка Джулия забелязва , че детето има малък израстък - колкото бобово зърно, на небцето. „Препращаха ги от лекар на лекар, правиха скенер на главата, ЯМР. И така до април, когато  докторите решиха, че трябва да се оперира  този израстък. След  операцията се оказа, че тумурът е злокачествен. Лекарите поставиха на момченцето диагноза Сарком на Юинг. На 25 май Криско бе приет за първа химиотерапия в ИСУЛ. Проблемът бе, че отново бе с въпросния  израстък, уголемен в пъти. Не е било нужно да се чака, а веднага е трябвало да се започне химиотерапия. След химиотерапията беше направеен  ПЕТ скенер, който показа, че туморът най-сетне се е свил.  Последва втора химиотерапия, която премина също успешно. Към днешна дата Криско е в ИСУЛ и  се чувства добре. Това не е никак успокояващо за този вид заболяване, но поне е радващо,че след  химиотерапията имаме глътка въздух и  добри новини. Всички чакаме проформа за лечение от няколко болници, подали сме запитванията, но това изисква време. Време, което е относително понятие, когато се касае за този Сарком. Не знаем с какво време разполагаме, не знаем дали изобщо разполагаме с време, не знаем и за каква сума  ще е проформата... Но знаем, че парите няма да са никак малко и семейството не може да се справи само. Самият Криско ви моли – помогнете! Вижте го как спи... Спи като ангелче. Малкото слънчице не разбира нито какво се случва , нито защо, нито какво го очаква… И по-добре! Но ние знаем колко ще му е трудно и колко много изпитания още го чакат занапред. Нали заедно с Вас ще преминем този труден за семейството му път?  Нали заедно ще помогнем той да се върне здрав у дома? Та той е батко! А всяко дете иска да има братче или сестричка... Нали сестричката му трябва да си има своя батко, своя здрав батко? Нека подадем ръка, всеки по зрънце надежда и обич и да подарим здраве за Криско! Нека не оставяме този малък-голям  батко  сам в битката. Молим ви, помогнете!”", "date": "2017.07.04", "title": "Криско се бори геройски с рака! Да го подкрепим"}
{"url": "http://pik.bg/%D0%BC%D0%B5%D1%87%D0%BA%D0%B8-%D0%B8%D0%B7%D0%BA%D0%B0%D1%80%D0%B0%D1%85%D0%B0-%D0%B0%D0%BA%D1%8A%D0%BB%D0%B0-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8-%D0%BA%D1%80%D0%B0%D0%B9-%D1%81%D0%BB%D0%B8%D0%B2%D0%B5%D0%BD-news672472.html", "text": "Мечки уплашиха ранобудни туристи край Сливен. Призори в понеделник любителите на спорта и планинарството бяха изненадани от рев на мечки. \"Случи се на долната лифтена станция още в първите няколко десетки метра по пътя към \"Халката\" в близост до първото мостче. С очите си видях мечката, която беше с малко мече. Тя изръмжа и показа, че не сме желаните й гости, сподели Георги Христов, който от години всяка сутрин прави тренировки по маршрута към \"Халката\". Според него мечките са били примамени да слязат от Балкана, усещайки мириса на множеството барбекюта през уикенда. Районът е известен като любимо място за чевермета и барбекюта на жителите на Сливен, особено през горещите дни, пише \"Стандарт\". Миналата година по същото време отново имаше слязла мечка, споделиха горски служители. Животните обаче са под закрилата на закона и не могат да бъдат отстрелвани. Въпреки появилите се мечки по-късно през деня около долната лифтена станция бе пълно с туристи от всички възрасти.", "date": "2017.07.04", "title": "Мечки изкараха акъла на туристи край Сливен"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BE%D0%B1%D0%B8%D1%80%D0%B0-%D0%BD%D0%B0-%D0%B8%D0%BD%D0%BA%D0%B0%D1%81%D0%BE%D1%82%D0%BE-%D0%BE%D1%82-%D1%8F%D0%BD%D1%83%D0%B0%D1%80%D0%B8-%D1%83%D0%B4%D0%B0%D1%80%D1%8A%D1%82-%D0%B5-%D0%B8%D0%BD%D1%81%D1%86%D0%B5%D0%BD%D0%B8%D1%80%D0%BE%D0%B2%D0%BA%D0%B0-%D1%83%D1%87%D0%B0%D1%81%D1%82%D0%B2%D0%B0%D0%BB%D0%B8-%D1%81%D0%B0-%D0%B8-news672475.html", "text": "Полицията в столицата залови четирима души, свързани с обира на инкасо автомобил в началото на годината, съобщава БНР. Припомняме, в края на месец януари в столицата беше обран инкасо автомобил. От колата бяха откраднати около 300 000 лева. Двама мъже с неустановена самоличност заплашили с пистолет шофьора на инкасо автомобила, след което избягали с част от превозваната сума. Престъплението беше извършено пред търговски център на столичния бул. \"Цариградско шосе\". Още тогава разследващите започнаха работа по няколко версии. Едната от тях беше, че обирът е инсцениран. Установи се, че серия факти подкрепя тази версия - микробусът не е бил разбит, шофьорът нямал и драскотина, а обирджиите са били без оръжие, въпреки разказите на шофьора, че са го заплашили с пистолет. Поради това водачът на инкасо автомобила е сред четиримата задържани. В хода на разследването полицаите установили, че в обира има участие вътрешен човек. В схемата участвали шофьорът на автомобила, негов помощник, който бил бивш служител на охранителна фирма в София, както и две жени. При акцията полицаите открили между 100 и 200 хиляди лева. Към момента сумата се уточнява. Разследването по случая продължава.", "date": "2017.07.04", "title": "ИЗВЪНРЕДНО В ПИК! Разкриха обира на инкасото от януари! Ударът е инсценировка, участвали са и жени"}
{"url": "http://pik.bg/%D0%B8%D0%B7%D0%B2%D0%B5%D1%80%D0%B3-%D0%BF%D0%BE%D0%B1%D0%BE%D0%B9%D0%BD%D0%B8%D0%BA%D1%8A%D1%82-%D0%BF%D0%BE%D0%BC%D0%BB%D1%8F%D0%BB-%D0%BB%D0%B5%D0%BA%D0%B0%D1%80%D0%BA%D0%B0-%D0%B2-%D1%88%D0%B5%D0%B9%D0%BD%D0%BE%D0%B2%D0%BE-%D0%BD%D0%B0%D0%B3%D0%BB%D0%B5%D0%B5-%D0%B2-%D1%81%D1%8A%D0%B4%D0%B0-%D0%BD%D0%B5%D0%B2%D0%B8%D0%BD%D0%B5%D0%BD-%D1%81%D1%8A%D0%BC-%D0%BD%D1%8F%D0%BC%D0%B0%D1%82%D0%B5-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0--news672551.html", "text": "При разглеждането на мярката стана известно, че срещу Стоянов има няколко висящи дела - за случаен палеж, грабеж и за подпомагане на нелегални мигранти да пребивават в страната. Обвиняемият има и присъди, по които вече е реабилитиран. Стоянов заяви пред съда, че е невинен и че няма доказателства срещу него. Той може да обжалва решението на СРС в тридневен срок. Ако това се случи, протестът му ще бъде разгледан от състав в Софийски градски съд на 11 юли от 10.00 ч. Софийски районен съд остави в ареста мъжа, който в събота удари акушерка от болница \"Шейново\". Съдът уважи искането на прокуратурата и постанови най-тежката мярка \"Задържане под стража\" на Владимир Стоянов. Причината е високата степен на обществената опасност , която представлява той и извършеното от него деяние, както и заради свидетелските показания на пострадалата лекарка. Стоянов е обвинен за нанасяне на лека телесна повреда на медицинско лице , а наказанието, което може да получи, е от 1 до 5 години лишаване от свобода . Причината за упражнената от него агресия е, че лекарката Гогова не е искала да му даде плацентата от раждането на съпругата му. Пред разследващите Гогова е разказала, че при разговор със Стоянов, изведнъж е изгубила съзнание , като е усетила силен удар в областта на главата. Заради удара, лекарката е получила мозъчно сътресение, счупване на носни кости, а устната й била сцепена. Тя била намерена от своя колежка изпаднала в безсъзнание. По-късно, при разпознаване, тя е посочила Стоянов като мъжа, с когото е разговаряла и който й е нанесъл удар.", "date": "2017.07.04", "title": "ИЗВЕРГ! Побойникът, помлял лекарка в \"Шейново\", наглее в съда: Невинен съм, нямате доказателства срещу мен"}
{"url": "http://pik.bg/%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%B2%D0%B7%D0%B5-%D1%85%D0%BB%D1%8F%D0%B1%D0%B0-%D0%BD%D0%B0-%D1%82%D0%B5%D0%B4%D0%B8-%D0%B4%D0%B6%D0%BE%D1%80%D0%B4%D0%B6%D0%BE-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news672550.html", "text": "Земетръс с магнитут десета степен по ретро-скалата на диджей Теди Джорджо разтърси Сърцето на Студентски град - \"Клуб 33\" миналата вечер. Вече няколко години в нощта на понеделник срещу вторник шоуменът царува зад пулта на двуетажния увеселителен комплекс и заформя ретро фолк парти. Кръшни танци, наздравици с марков алкохол и любовни трепети белязаха горещия купон в хитовия клуб, в който след градушките, валя дъжд, но дъжт от салфетки. Под звуците на най-големите ретро хитове стотиците гости изпълниха дансинга и се забавляваха до ранни зори. Сред почитателите на ретро фолка се отличи и Светлана Василева. Сексапилната плеймейтка пристигна в \"Клуб 33\" с приятелска компания и се отпусна с танци. Естествено, Теди Джорджо не пропусна да си направи снимка с блондинката, като преди това я покани да му асистира за няколко минути на диджейския пулт.", "date": "2017.07.04", "title": "Светлана Василева взе хляба на Теди Джорджо в \"Клуб 33\" (СНИМКИ)"}
{"url": "http://pik.bg/%D0%BC%D0%B0%D1%81%D0%BE%D0%B2%D0%BE-%D0%BC%D0%B5%D0%BB%D0%B5-%D1%80%D0%BE%D0%B4%D0%BD%D0%B8%D0%BD%D0%B8-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B4%D0%B2%D0%B0%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news672474.html", "text": "Скандал между роднини прерастна в масово меле в монтанското село Черни връх. При битката двама мъже са пострадали. Полицията охранява реда в селото, съобщиха от Областната дирекция на МВР. В понеделник към 18.25 ч.на тел. 112 бил получен сигнал за скандал и побой между група местни жители в центъра на село Черни Връх, община Вълчедръм. Пристигналите на мястото пазители на реда установили, че битката пламнала след скарване между 28 годишната Мария П. и 26 годишния Мариян Б. В разправията се намесили и 7-8 роднини от ромски фамилии и избухнал бой. Двете групи си разменили юмруци и ритници, размахали се колове и в края на схваткат 43 годишния Емил П. се оказал с пукната глава, а 31 годишния Иво Т. имал порезна рана на китката на дясната ръка. Пострадалите са транспортирани до областната болница в Монтана, където им е извършен преглед и са освободени за домашно лечение. Виновниците за боя ще бъдат изправени на съд за хулиганство, а на всички участници са съставени предупредителни протоколи. За опазване на реда в селото и недопускане на ново насилие в Черни връх има полицейско присъствие.", "date": "2017.07.04", "title": "Масово меле! Роднини се хванаха за гушите, двама са ранени"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%BE%D0%B4%D0%B7%D0%B5%D0%BC%D0%BD%D0%B8%D1%8F%D1%82-%D1%81%D0%B2%D1%8F%D1%82-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%B5-%D1%82%D1%80%D0%B5%D1%81%D0%B5-%D0%B7%D0%B0%D0%B4%D0%B0%D0%B2%D0%B0-%D0%BB%D0%B8-%D1%81%D0%B5-%D0%BD%D0%B0%D1%80%D0%BA%D0%BE%D0%B2%D0%BE%D0%B9%D0%BD%D0%B0-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%81%D0%BB%D0%B0%D0%B2-news672478.html", "text": "Кой ще наследи териториите на наркобоса Слави Тодоров, известен като Ламята или Иско? Мнозина започнаха да си задават този въпрос след смъртта на тежко болния цигански барон. 42-годишният мъж е починал вчера сутринта в дома си. Ламята е открит в леглото от съпругата си, която ще трябва да се грижи сама за трите им момчета, съобщава \"Флагман\". Най-вероятната причина за кончината на циганския бос е инфаркт. Ламята продължил да контролира разпространението на наркотици в циганската махала „Кумлука” и дори изградил сериозни структури. В гетото били създадени множество мобилни лаборатории за синтетична дрога, които лесно можели да бъдат скрити или да изчезнат при евентуална полицейска акция. В един момент Ламята произвеждал толкова дрога, че спокойно можел да захрани целия Бургаски регион, довериха наши източници от ъндърграунда. „Не искам да свързвам дадена акция с даден случай. Това е наша перманентна, методично провеждана дейност в рисковите групи. Тази специализирана полицейска операция беше с оглед задържане на лица, извършващи разпространяване на наркотични вещества. В крайна сметка арестите бяха успешни, събраха се и доказателства в тази посока”, коментира старши комисар Калоянов. Болното сърце на Ламята е единствената причина той да не се спомине зад решетките. Наркобосът беше арестуван в края на 2014 г. при акция на криминална полиция и специализирани полицейски сили към бургаската ОД на МВР, които разбиха огромно депо за наркотици. То бе разположено в супер луксозната къща на Ламята в ж. к. Меден рудник. По време на операцията са открити сериозни количества – метамфетамин, амфетамин и канабис. Преди този арест Иско има две присъди за притежание на наркотици. Заради тежкото му здравословно състояние обаче бургазлията е пуснат под гаранция. Преди година държавата все пак предприе някакви мерки срещу наркобоса, конфискувайки част от имуществото му – два апартамента и два автомобила. Интересен факт е, че точно ден преди смъртта на Иско спецполицаи щурмуваха три къщи в циганската махала, където откриха основно синтетична дрога – метамфетамин и амфетамин. При акцията бяха задържани трима дилъри. Началникът на ОДМВР-Бургас старши комисар Калоян Калоянов заяви , че спецакциите срещу наркоразпространението в региона ще продължават. Той нито отрече, нито потвърди дали арестуваните дилъри имат връзка с Ламята. Кой обаче ще наследи сочения за един от най-големите наркобосове в региона? Отговорът на този въпрос ще стане ясен съвсем скоро, защото бизнесът с дрога не търпи вакуум.", "date": "2017.07.04", "title": "ЕКСКЛУЗИВНО! Подземният свят в Бургас се тресе! Задава ли се нарковойна след смъртта на Слави Ламята"}
{"url": "http://pik.bg/%D0%BF%D1%80%D0%B8%D0%B2%D0%BB%D1%8F%D0%BA%D0%BE%D1%85%D0%B0-%D0%BF%D0%B5%D1%80%D0%B0%D1%82%D0%B0-%D0%BA%D0%B0%D1%82%D0%BE-%D0%BE%D0%B1%D0%B2%D0%B8%D0%BD%D1%8F%D0%B5%D0%BC-news672476.html", "text": "Районната прокуратура в Асеновград привлече като обвиняем по бързо производство Петър Низамов – Перата, който стана известен покрай т.нар. \"граждански патрули\", които обикаляха района на границата с Турция за да ловят нелегални мигранти. 31-годишният мъж е обвинен в хулиганство и нанасяне на лека телесна повреда по хулигански подбуди, съобщиха от прокуратурата. В неделя, по време на най-масовия протест в Асеновград, Низамов нападна оператора на Би Ти Ви Петър Джанаваров. Според обвинението той хванал потърпевшия с едната ръка за врата и го ударил в дясното око. Освен това отправил множество обидни думи към оператора, след което заплюл него и камерата, като всичко това станало пред десетки свидетели. Низамов е задържан за срок от 72 часа. До момента той е бил осъждан три пъти за причиняване на лека телесна повреда по хулигански подбуди, но беше реабилитиран този февруари. От районната прокуратура в Асеновград уточниха, че разследването на случая продължава и в момента.", "date": "2017.07.04", "title": "Привлякоха Перата като обвиняем"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%87%D0%B5%D1%82%D0%B8%D1%80%D0%B8-%D0%BA%D0%BE%D0%BB%D0%B8-%D1%81%D0%B0-%D0%B8%D0%B7%D0%B3%D0%BE%D1%80%D0%B5%D0%BB%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news672477.html", "text": "Пожар е горял вчера в сухи треви в местност Ментешето във Варна. Това съобщиха от ОДМВР – Варна. Няма пострадали хора. Причина за пожара е небрежност при боравене с открит огън. Вследствие на пожара се запалват 4 леки автомобила, без регистрационни табели, подготвени за разглобяване.", "date": "2017.07.04", "title": "ИНЦИДЕНТ! Четири коли са изгорели във Варна"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D0%BE%D0%B5%D0%BC%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D1%8A%D0%B2%D0%B5%D1%82-%D0%BF%D0%BE-%D0%B4%D0%B5%D0%BC%D0%BE%D0%B3%D1%80%D0%B0%D1%84%D1%81%D0%BA%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-news672487.html", "text": "Вицепремиерът Валери Симеонов ще е председател на Националния съвет по демографска политика към Министерския съвет, реши правителството с промяна на постановлението за създаване на консултативния орган. Заместник-председател на Съвета ще е министърът на труда и социалната политика Бисер Петков. С промените се разширява и съставът на консултативния орган и се актуализират министерствата, чиито представители влизат в него съобразно новата структура на Министерския съвет. Националният съвет по демографска политика е консултативен орган за осъществяване на сътрудничество и координация между държавните органи и институции, органите на местното самоуправление и неправителствени организации при разработването, планирането, програмирането, идентифицирането на ресурсното осигуряване, наблюдението и оценката на изпълнението на държавната междусекторна демографска политика.", "date": "2017.07.04", "title": "РЕШЕНО! Вицепремиерът Симеонов поема Националния съвет по демографска политика"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D1%83%D1%87%D0%B5%D0%BD%D0%B8%D1%86%D0%B8-%D1%81%D0%B5-%D0%B4%D1%80%D1%83%D1%81%D0%B0%D1%82-%D1%81-%D0%BA%D0%B0%D0%BF%D0%BA%D0%B8-%D0%B7%D0%B0-%D0%BE%D1%87%D0%B8-news672479.html", "text": "Учениците използват нова опасна дрога под формата на капки за очи. За това алармират от Обществената комисия за борба с противообществените прояви на малолетни и непълнолетни в Добрич. Капките се продават свободно в аптеките. При предозиране употребата на капките може да доведе до фатален край, а дори и при овладяване на състоянието не е ясно какви ще са трайните последици върху психиката при децата, съобщи секретарят на комисията Наталия Франгова. Капки за очи, които се поставят в носа, не в очите, след което раздразват лигавицата и водят до упояване, до състояния, в които децата изпадат при употребата на наркотични вещества. До момента не са регистрирани смъртни случаи, но специалистите са категорични, че това се дължи на навременно потърсената медицинска помощ.", "date": "2017.07.04", "title": "Опасно! Ученици се друсат с капки за очи"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BD%D0%BE%D0%B2%D0%B0-%D1%82%D0%B2-%D1%86%D0%B5%D0%BD%D0%B7%D1%83%D1%80%D0%B8%D1%80%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80-%D0%B4%D0%B8%D0%B4%D0%B8%D0%B5-%D1%89%D0%BE%D1%81%D0%B5%D0%BB-%D0%B7%D1%83%D1%80%D0%BB%D0%B5%D0%B2%D0%B0-%D0%B8%D0%BB%D0%B8-%D1%81%D0%B0%D1%80%D0%B5%D0%BB%D1%81%D0%BA%D0%B0-%D0%B8%D0%B7%D1%80%D1%8F%D0%B7%D0%B0%D1%85%D0%B0-%D0%B4%D1%83%D0%BC%D0%B8%D1%82%D0%B5-%D0%BD-news672473.html", "text": "Скандално! Нова тв пак наложи цензура. Този път бяха орязани думите на вицепремиер! Шефката на „Новините“ Дарина Сарелска или директорите Дидие Щосел и Силва Зурлева се уплашиха и цензурираха Валери Симеонов. Той гостува в сутрешния им блок и съобщи голямата новина за критиката към приватизационния договор на братя Домусчиеви. Изненадващо обаче в обедната емисия новини нямаше и дума от изказването му по темата за Български морски флот, нямаше и в сайта на телевизията, където иначе се описват подробно новините от изказванията на гостите? Иначе в прикаченото видео към публикацията разговорът е целият. Въпросът е много, много голям! Кой и защо наложи цензура на Валери Симеонов? Защо му пуснаха в обедните новини само три изречения около ескалацията на напрежението в Асеновград и как държавата ще се справя с гетата. Но нито ред или дума за Домучсиеви? От какво ги е страх в Нова телевизия, че да налагат цензура на вицепремиер? Симеонов ясно каза, че се търси възможност за разваляне на приватизационния договор. Същото потвърди и пред Агенция ПИК, а след това и икономическият министър Емил Караниколов обясни подробности по темата пред нашата медия. Или това не е интересно за „Новините“? За шефката на „Новините“ Дарина Сарелска, която преди месец бе обвинена директно от разследващия журналист Васил Иванов, че го цензурира. И, да, Васил напусна. А после… Какво стана? Виктор Николаев и Ани Цолова, Генка Шекерова, Миролюба Бенатова и други в един глас изреваха в подкрепа на Сарелска, че тя никога не е налагала цензура в качеството си на шеф на „Новините“. Била добра и хрисима. Дали сега пак ще се вдигнат Виктор и Ани, Генка, Мира и другите, че Валери Симеонов уж не е цензуриран. Че от цялото му интервю е извадено само онова, което е „било важно“ за хората, разбирай за гетата и проблемите с ромите. Чест прави на Валери Симеонов, че най-после някой управляващ се е заел с делата т.нар. олигарси - едрите бизнесмени, които печелят милиони от държавни поръчки, концесии и приватизации, които обаче после не е ясно как управляват, никой не следи, а и не смее да разследва до момента. P.S.: Ще гледаме и централната емисия в 19,00 часа!", "date": "2017.07.04", "title": "СКАНДАЛНО! Нова тв цензурира вицепремиер! Дидие Щосел, Зурлева или Сарелска изрязаха думите на Симеонов с критика към братя Домусчиеви?"}
{"url": "http://pik.bg/%D1%81%D1%82%D0%BE%D0%BF-15-%D0%BB%D0%B5%D0%B2%D0%B0-%D0%B8%D0%B7%D0%BB%D0%B8%D0%B7%D0%B0-%D0%BF%D1%8A%D1%82%D1%83%D0%B2%D0%B0%D0%BD%D0%B5%D1%82%D0%BE-%D0%B4%D0%BE-%D0%BC%D0%BE%D1%80%D0%B5%D1%82%D0%BE-%D1%81-%D0%BD%D0%B5%D0%BF%D0%BE%D0%B7%D0%BD%D0%B0%D1%82-news672440.html", "text": "Средно 15 - 20 лева излиза пътят до морето с превоз с частен автомобил от сайтове за споделени пътувания. Това сочат обяви на водачи, които търсят компания, за да споделят разходите за гориво. Собственикът на возилото посочва в офертата марката на автомобила, дали има климатик, свободните места, мястото от където тръгва и докъдето стига, както и часа на тръгване и пристигане. В София се тръгва от различни места, но основните пунктове са два. След края на работния ден от 17:30 до 20 часа вечер в петък бензиностанция \"Шел\" на \"Подуяне\" става като импровизирана гара. Спират всякакви коли, а водачът качва две-три чанти и пътниците и продължават. Оттам се пътува за магистрала \"Хемус\" през Ловеч, Търново, Шумен, Варна. \"Предимството е, че не се возиш в миризлив рейс и често хората вече пътуват с хубави коли. Пред мен последно се качиха в един мерцедес Е класа две девойки. Има музика, климатик, пиеш бира вътре в колата, ако искаш спирате, когато искаш за цигара, за тоалетна\", обясняват редовни потребители на споделеното пътуване пред \"Телеграф\". За Бургас срещите са на Окръжна и на Метро, там се правят също и за Стара Загора и Пловдив, общо взето всичко по АМ \"Тракия\".", "date": "2017.07.04", "title": "Стоп! 15 лева излиза пътуването до морето с непознат"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D1%81%D0%BB%D0%B5%D0%B4-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82---%D0%B2%D0%B4%D0%B8%D0%B3%D0%B0%D1%82-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%BD%D0%B0-%D1%83-news672449.html", "text": "\"Ще увеличим заплатите на учителите. В България трябва да има образовани хора. Затова е необходимо на полицаи, военни, доктори, на всички да се вдигат заплатите, но като начало решихме да го направим за преподавателите, които създават образовани хора. Всички други програми минават през тях – иновации, икономика, всичко. Без образование, нагоре не може да се постигне нищо и само това гарантира просперитета след това на икономиката и държавата\", заяви премиерът Бойко Борисов след края на Министерски съвет. \"Всяко дете трябва да излиза от училище ограмотено, защото иначе няма как да падне нивото на безработицата под 6%, колкото е сега. Защото трябват грамотни хора. Това е най-важното нещо и всички трябва да обединим усилия около това – всички министерства. Само така можем да стигнем по-висока производителност на труда\", категоричен бе премиерът. Министърът на образованието трябва да направи такава формула, че учителите, които работят в по-трудна среда, да бъдат мотивирани. Майка ми е била учителка и знам като се прибере как казваше \"Надула ми се е глава\". Това е важно, да се грижим за учителите и те за децата, защото ако не успеем, след това тези хора или тежат на социалната система, или стават престъпници. И после работещите българи казват \"Докога ще им плащаме\" и се получава това етническо напрежение. Затова трябва да ги вкараме в училищата на учат и да работят след това. Навремето в трудови войски ставата шофьори, мазачи или каквото и да било, а сега след затварянето им виждате какво става. Около 15% вече са това, които тежат на социалната система. Това вече става голяма маса, която се издържа от държавата. Трябва да се наблегне сега ударно на образованието, за да може след 10-15 години вече да няма толкова хора, които да бъдат неграмотни и да разчитат на държавата и социалната система\", обясни още Борисов. На брифинга по темата бе и вътрешният министър Валентин Радев, който заяви, че Министерството на вътрешните работи ще гарантира спазването на закона, според който образованието е задължително. Където има нужда, ще се появява полицията, за да се гарантира, че ще си водят децата на училище, че ще спрат инцидентите с учителите. По-добре да се занимаваме с децата и да ги вкараме в училище, от колкото после да се занимаваме с престъпници, защото няма как да се оправим с толкова хора. Виждате как е скочила престъпността, бият вече учители, лекари и полицаи. Затова е най-важно да ги образоваме\", категоричен бе и Радев.", "date": "2017.07.04", "title": "ИЗВЪНРЕДНО В ПИК TV! Борисов с важно решение след Министерски съвет - вдигат заплатите на учителите: Всяко дете трябва да се ограмоти, вече няма трудови войски за тези маси, които няма какво да работят (ОБНОВЕНА)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D1%81%D0%B5%D0%BC-%D0%B2%D1%8A%D0%B2-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%B7%D0%B0-%D1%84%D0%B8%D0%BD%D0%B0%D0%BB%D0%BD%D0%B8%D1%8F-%D0%BE%D1%82%D1%87%D0%B5%D1%82-%D0%BD%D0%B0-%D0%B1%D0%BD%D1%82-news672453.html", "text": "Неотдавна избраната за председател на СЕМ София Владимирова не се яви на последния отчет на ръководството на БНТ, който беше насрочен по искане на членовете на СЕМ и на същата София Владимирова. Съветничката, която по длъжностна характеристика трябва да присъства на отчетите на обществените медии, тъй като това е съществена част от работата й, си е взела планиран отпуск още миналата седмица. Излиза, че пряката й работа и ангажимента й към отчитането на БНТ не са толкова важни за председателката, колкото лятната й ваканция. Досега в съвременната история на СЕМ не е имало такава нагла демонстрация на незачитане на основното задължение на регулатора. Дали София Владимирова пропусна отчета защото БНТ не я интересува, или напротив – защото ще бъде глас за нечий корпоративен интерес в предстоящия конкурс за генерален директор на БНТ – съветничката е длъжна да даде отговор на този въпрос, коментират в регулатора. Поведението на София Владимирова поставя за кой ли път въпроса за смисъла от работата на членовете на този регулатор. Отсъствието й компрометира работата на целия СЕМ и задава въпросителни за моралните и професионалните качества на избраните в този орган. Има и още едно съмнение - дали нейното отсъствие е израз на политическо пренебрежение или отношение към обществената телевизия от страна на издигналите кандидатурата на Владимирова за СЕМ. Членовете на съвета се избират на квотен принцип от парламента и президента и е логично да се смята, че постъпките на всеки отразяват позицията на съответната институция.", "date": "2017.07.04", "title": "СКАНДАЛ! Шефката на СЕМ във ваканция за финалния отчет на БНТ"}
{"url": "http://pik.bg/%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B2%D0%B0%D0%BD%D1%8F-%D1%89%D0%B5%D1%80%D0%B5%D0%B2%D0%B0-%D1%81%D1%82%D0%B0%D0%BD%D0%B0-%D0%BF%D0%B5%D0%B2%D0%B8%D1%86%D0%B0---%D0%B4%D0%B5%D0%B1%D1%8E%D1%82%D0%B8%D1%80%D0%B0-%D1%81-%D1%80%D0%B8%D0%BC%D0%B5%D0%B9%D0%BA-%D0%BD%D0%B0-%D0%B5%D0%BC%D0%B8%D0%BB-%D0%B4%D0%B8%D0%BC%D0%B8%D1%82%D1%80%D0%BE%D0%B2-news672439.html", "text": "Младата изпълнителка Мила Роберт е дъщеря на Ваня Щерева. Тя е артист на лейбъла \"Homeovoxmusic\", а песента й \"Сигнал\" е съвършено нов прочит на \"Нашият сигнал\" на Емил Димитров. Аранжиментът е на Георги Георгиев от \"Остава\" и Мартин Стоянов. Оператор и режисьор на видеото е самата Мила. Певицата е студентка в Театралната академия, пее и свири на китара от 13 годишна. Отказва да влиза в рамки, а основният й двигател е свободата. Мила има и много авторски песни, в момента подготвя следващия си видеоклип към парчето Всичко си е наше, Саше.", "date": "2017.07.04", "title": "Щерката на Ваня Щерева стана певица - дебютира с римейк на Емил Димитров"}
{"url": "http://pik.bg/%E2%80%9E%D1%81%D0%B8%D0%B4%D1%85%D0%B0%D1%80%D1%82%D0%B0-%D0%B8-%D0%BF%D1%8A%D1%82%D1%8F%D1%82-%D0%BA%D1%8A%D0%BC-%D0%BD%D0%B8%D1%80%D0%B2%D0%B0%D0%BD%D0%B0%E2%80%9C-%D1%81%D1%8A%D0%B1%D0%B8%D1%80%D0%B0-%D0%BC%D1%8A%D0%B4%D1%80%D0%BE%D1%81%D1%82%D1%82%D0%B0-%D0%BD%D0%B0-%D0%B1%D1%83%D0%B4%D0%B0-%D0%B2-44-%D1%83%D0%B2%D0%BB%D0%B5%D0%BA%D0%B0%D1%82%D0%B5%D0%BB%D0%BD%D0%B8-%D0%BF%D1%80%D0%B8%D1%82%D1%87%D0%B8-news672451.html", "text": "„Няма път към щастието. Щастието е самият път.“ е казал Буда. Да намерим щастието по пътя си, като проникнем в мъдростта на създателя на една от най-разпространените религии в света, ни приканва премиерната книга на София Петрова. Това е шестият том от хитовата поредицата на издателство „Милениум“ - .  Книжната серия, в която вече излязоха заглавия, посветени на Сократ, Конфуций, Диоген, Соломон и Сенека, успешно следва целта си да възроди интереса към извечните прозрения на най-знаменитите мъдреци в човешката цивилизация. Тя \"приземява\" сложната философия и я прави близка и понятна на читателите от всяка възраст и професия, дори на децата. В томчето накратко е представена биографията на Буда, най-важните моменти от живота му и основните тези, към които се е придържал и на които е основан будизмът. Във втората част на книгата са 44 диалогични притчи, които по увлекателен начин разкриват същността и основните принципи на една от най-уникалните личности в историята на философия. За финал са синтезирани всички мъдри мисли, афоризми и цитати на Сидхарта. Въпреки че словата му не са записвани, неговите ученици са ги наизустявали и те са се предавали на поколенията от човек на човек. Основното учение на Буда може да се изрази накратко чрез „Четирите благородни истини“, както ги наричат будистите: Можем да добавим, че будизмът е отворен за всички, независимо от расата, възрастта, пола и вярата, защото – за разлика от индуизма – той не признава кастовите различия. Днес в света има около двеста милиона будисти, по-малко отколкото са християните и мюсюлманите. Но възгледите на Сидхарта имат много по-силно изразен пацифистки елемент, отколкото християнството и исляма, и в това отношение будизмът е оказал далеч по-положително влияние върху последователите си. В световен мащаб няма регистрирани случаи на убийства, гонения или мъчения над хора от будисти или заради будистки схващания. са останалите заглавия в поредицата \"Философия за всеки\". Ако сте пропуснали някое от тях и искате да попълните колекцията си, може да го направите като поръчате книгите на тел.: 02/944 33 18 (в делничните дни, от 9 до 16 ч.), на email: или на сайта . При заявка през сайта ползвате 10% отстъпка от цената.", "date": "2017.07.04", "title": "„Сидхарта и пътят към нирвана“ събира мъдростта на Буда в 44 увлекателни притчи"}
{"url": "http://pik.bg/%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D1%80%D0%BE%D0%B4%D0%BE%D0%BF%D1%81%D0%BA%D0%BE-%D1%81%D0%B5%D0%BB%D0%BE-%D1%81%D1%8A%D0%B1%D0%B8%D1%80%D0%B0-%D0%BF%D0%B0%D1%80%D0%B8-%D0%B7%D0%B0-%D0%B1%D0%BE%D0%BB%D0%B5%D0%BD-%D0%BC%D1%8A%D0%B6-news672434.html", "text": "271 души - колкото наброяват жителите на родопското село Арда, се борят със зъби и нокти за един от тях - 31-годишния Валентин Гърбелов. Преди пет години лекарите поставят на младия мъж диагнозата карцном на епифарингса с метастази в шийни лимфни възли, точно когато е в разцвета на силите си и животът му се преобръща на 180 градуса. Лъчетерапиите и химиотерапиите обаче не дават почти никакъв резултат. Консултациите с няколко болници в България явно не дават надежди за живота на Вальо и семейството му решава да отиде в Турция. Изследванията в \"Аджъбадем\" \"глътнали\" 2000 лева, а турските медици дали надежда за живота на Валентин, но срещу непосилната за семейството му сума от 50 хиляди лева. Съдбата на Гърбелов трогна цялото село Арда и родопчани подеха акция за спасението му, научи ПИК. Всички жители помагат кой с колкото може, за да съберат пари за операцията. Пенсионери с по 150 лева пенсия обричат себе си на глад в името на каузата. \"Преди 3-4 години почина баща му, майката му и дядо му останаха. Не мога да гледам с безразличие как човек умира\", ридаят старците в Арда. Заради болестта и постоянните болки самият Валентин вече не може да работи, а вpeмeтo, c ĸoeтo paзпoлaгa млaдият мъж e oгpaничeнo, пpeдвид aгpecивния xapaĸтep нa бoлecттa. B coциaлнитe мpeжи вeчe ce paзпpocтpaнявa бaнĸoвaтa cмeтĸa c пpизив и мoлбa зa пoмoщ oт ceмeйcтвoтo:", "date": "2017.07.04", "title": "В ИМЕТО НА ЖИВОТА! Родопско село събира пари за болен мъж"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B8%D0%B7%D0%B1%D1%80%D0%B0%D1%85%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B7%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-%D1%81-517-%D0%B3%D0%BB%D0%B0%D1%81%D0%B0-%D0%B7%D0%B0-%D0%B2%D0%B8%D0%B4%D0%B5%D0%BE-news672493.html", "text": "Европейският парламент одобри Мария Габриел за еврокомисар по цифровизацията. След като бъде назначена от Съвета на ЕС, тя ще стане третият български еврокомисар, с мандат до средата на 2019 година. При тайното гласуване днес в Страсбург Габриел получи 517 гласа подкрепа, против бяха 77 евродепутати, а 89 се въздържаха. Очаква се писмото с резултата да бъде изпратено на Съвета до края на седмицата, а Габриел да заеме поста за следващото седмично заседание на еврокомисарите идната сряда.", "date": "2017.07.04", "title": "От последните минути! Избраха Мария Габриел за еврокомисар с 517 гласа \"за\" (ВИДЕО)"}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-%D0%BC%D0%B0%D0%B9%D0%BA%D0%B0-%D0%BD%D0%B0-%D0%B4%D0%B2%D0%B5-%D0%B4%D0%B5%D1%86%D0%B0-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D1%81%D0%BF%D0%B5%D1%88%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D1%82%D1%83%D1%80%D1%86%D0%B8%D1%8F-news672412.html", "text": "UniCredit Bulbank на името на Сение Хасан Осман UNCRBGSF BG36UNCR76301078006570 и Postbank BG50 BPBI88981400056356 Айтозлийка се бори с коварна болест и се нуждае от 75 хиляди евро, за да живее. Сение е само на 36 години, майка на две деца, но и предстои животоспасяваща операция, за която обаче са нужни средствата, непосилни за семейството й. Животът на младата жена се преобръща преди месец, когато й откриват хепатоцелуларен   карцином – рак на черния дроб. Въпреки тежката диагноза тя не губи надежда, а такава има – лечение в Турция. Лекарите дават добри прогнози, но сумата, необходима за операцията, е прекалено висока за нея и семейството й. Сение вярва в доброто и е убедена, че отново ще е здрава и до децата си. Всеки, който има възможност и иска да помогне, може да го направи на:", "date": "2017.07.04", "title": "ЗОВ ЗА ПОМОЩ! Майка на две деца се нуждае от спешна операция в Турция "}
{"url": "http://pik.bg/%D0%B1%D1%83%D1%80%D1%8F%D1%82%D0%B0-%D0%BE%D1%82%D0%BD%D0%B5%D1%81%D0%B5-%D0%BF%D0%BE%D0%BA%D1%80%D0%B8%D0%B2-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D1%82%D1%8A%D1%80%D0%B3%D0%BE%D0%B2%D0%B8%D1%89%D0%B5-%D1%81%D0%BD%D0%B8%D0%BC%D0%BA%D0%B8-news672420.html", "text": "Покривът на административната част на ІІІ Основно училище „Петко Рачов Славейков” в Търговище е отнесен по време на бурята, която се разрази в късния следобед. Металната конструкция, заедно с носещата част, е изтръгната и съборена във вътрешния двор. Стихията е изкъртила прозорци, потрошила е стъкла и щори. Дъждът е проникнал в сградата и временно са поставени защитни платна, за да предпазват помещенията от допълнителни повреди. Няма пострадали хора при инцидента, но дворът е осеян със счупени стъкла и парчета тухли и влизането на територията на училището е забранено до приключване на разчистването. Изкоренени и изпочупени големи дървета има в дворовете на гимназията по туризъм и други училища. Екипите на Община Търговище продължават да работят по отстраняване на щетите от бедствието. Разчистват се междуселищни пътища, на които има изпочупени дървета и скъсани проводници. Прекъснати кабели има и в населените места и жителите им трябва да бъдат внимателни при придвижването си. На кметовете е разпоредено да вземат мерки за недопускане на преминаващи в близост. В оперативната част на администрацията продължават да пристигат сигнали за повреди в електричеството, по които се работи и се препращат на аварийните екипи. Те молят за търпение, тъй като повреди има на много места. За по-малко от денонощие в Търговище се изляха над 82 литра на кв. м. дъжд. Само за час, в пика на бурята днес, валежите са били 53 литра и шахтите нямаше как да поемат цялото количество незабавно, което доведе до наводняване на някои от улиците.", "date": "2017.07.04", "title": "Бурята отнесе покрив на училище в Търговище (СНИМКИ)"}
{"url": "http://pik.bg/%D0%B1%D1%83%D1%80%D1%8F%D1%82%D0%B0-%D0%BE%D0%B1%D0%B5%D0%BB%D0%B8-%D1%81%D0%B0%D0%BD%D0%B8%D1%80%D0%B0%D0%BD-%D0%B1%D0%BB%D0%BE%D0%BA-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news672467.html", "text": "Бурният вятър събори изолацията на прясно саниран блок в жк. „Запад” в Благоевград. Читатели на регионалния сайт СтрумаБГ се оплакаха от некачественото изпълнение по полагане на изолацията в блок № 8. Живеещите в жилищната кооперация се събудили тази сутрин и били неприятно изненадани, когато видели срутената мазилка на земята.", "date": "2017.07.04", "title": "Бурята \"обели\" саниран блок в Благоевград"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%BA%D1%8A%D1%80%D0%B2%D0%B0%D0%B2%D0%BE-%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D0%B1%D1%80%D0%B0%D1%82%D1%8F-%D1%81%D0%B5-%D0%B7%D0%B0%D0%B1%D0%B8%D1%85%D0%B0-%D0%B2-%D1%81%D0%BF%D1%80%D1%8F%D0%BB-%D0%B2%D0%BB%D0%B5%D0%BA%D0%B0%D1%87-%D0%B5%D0%B4%D0%B8%D0%BD%D0%B8%D1%8F%D1%82-%D0%B7%D0%B0%D0%B3%D0%B8%D0%BD%D0%B0-news672424.html", "text": "На 3 юли, около 03.50 часа, на км 1+900 по посока на движение от с. Венец към жп гара – Церковски е станала катастрофа между лек автомобил \"Фолксваген Туарег\", с великотърновска регистрация, управляван от 20 годишен младеж с инициали В. И. от Велико Търново и влекач \"Волво\", с прикачено полуремарке, с бургаска регистрация, собственост на карнобатска фирма. От ПТП е пострадал водачът на лекия автомобил, който с черепно-мозъчна травма, с опасност за живота, който е настанен за лечение в отделение \"Реанимация\" на МБАЛ – Сливен, а брат му – 26 годишен мъж с инициали Н. И. от с. Беляковец, област Велико Търново (собственик на автобила, придвижващ се на предната седалка до шофьора) е загинал на място. Причината за ПТП е, че водачът на лекия автомобил, движейки се с несъобразена със състоянието на пътя, релефа на местността и конкретните условия на видимост скорост, не успява да спре и се блъска в паркирания на пътното платно влекач \"Волво\" с прикачено полуремарке. Един човек е загинал, а друг е с опасност за живота след катастрофа на пътя между с. Венец и с. Церковски. Това съобщиха от ОДМВР - Бургас.", "date": "2017.07.04", "title": "Отново кърваво меле на пътя! Братя се забиха в спрял влекач, единият загина"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BD%D1%8F%D0%BC%D0%B0%D0%BC-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B4%D0%B0-%D1%81%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-1300-%D0%B3%D0%BE%D0%B4%D0%B8%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news672484.html", "text": "Нямам информация да е имало предложение на инициативен комитет за възстановяване на паметника „1300 години България“. Това каза кметът на София Йорданка Фандъкова на пресконференция в Столичния общински съвет по повод демонтирането на паметника „1300 години България“ от пространството около НДК . „Всички хора, които са активни, са участвали в дискусии, но няма инициативен комитет и такова предложение“, посочи тя. „Това е важен въпрос, решаването му продължи 10 години. Решението беше подложено на редица дискусии и бе взето преди години“, посочи кметът. „В последните дни чух много обвинения, твърдения, определения за СО, за колеги от екипа, за самата мен“, коментира Йорданка Фандъкова. „В самото начало на моята работа по моя инициатива създадохме специална програма за възстановяване и опазване на паметниците“, припомни тя и уточни, че първата голяма инициатива е възстановяването на Алеята на бележитите българи в Борисовата градина. „След това възстановихме и реставрирахме Руски паметник, Докторския паметник, паметника на цар Освободител, орлите на Орлов мост, целия Лъвов мост“, посочи Йорданка Фандъкова. „Започнахме възстановяване и на разрушени паметници. Първият възстановен беше войнишкият паметник в район „Надежда“, каза още тя.", "date": "2017.07.04", "title": "Фандъкова: Нямам информация за предложение да се възстанови паметника \"1300 години България\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-%D1%81%D1%8A%D0%B7%D0%B4%D0%B0%D0%B2%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D1%81%D1%8A%D0%B2%D0%B5%D1%82-%D0%BF%D0%BE-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8-%D0%BF%D0%BE%D0%BB%D0%B8%D1%82%D0%B8%D0%BA%D0%B8-news672423.html", "text": "дневния ред Правителството ще разгледа Проект на постановление за промени в постановление №136 на Министерския съвет от 2015 г. за създаване на Национален съвет по антикорупционни политики. Това предвижда първата точка от на министрите в кабинета „Борисов“ 3 за днешното правителствено заседание. Предложението е внесено от вицепремиерa по правосъдната реформа и министър на външните работи Екатерина Захариева. Освен това, министрите ще разгледат и Проект на постановление за одобряване на допълнителни трансфери по бюджетите на общините за 2017 г. за финансово осигуряване на дейностите по Национална програма „Оптимизация на училищната мрежа”, одобрена с решение №216 на МС от 2017 г. за одобряване на Национални програми за развитие на образованието. Точката е по предложение на просветния министър Красимир Вълчев, който освен нея, е предложил кабинетът да гласува и Проект на решение за отпускане на персонални пенсии по Кодекса за социално осигуряване. Правителството ще обсъди още и Проект на постановление за одобряване на допълнителни разходи/трансфери за 2017 г. за изплащане на стипендии по Програмата на мерките за закрила на деца с изявени дарби от държавни и общински училища през 2017 г., приета с постановление №46 на МС от 2017 г. Също така министрите ще гласуват Проект на постановление за промени на Постановление №138 на правителството 2014 г. за създаването на Национален съвет по демографска политика към МС.", "date": "2017.07.04", "title": "ИЗВЪНРЕДНО В ПИК TV! Министерски съвет създава Национален съвет по антикорупционни политики"}
{"url": "http://pik.bg/%D1%81%D1%82%D1%80%D0%B0%D0%BD%D0%B5%D0%BD-%D0%B0%D1%83%D0%BA%D1%86%D0%B8%D0%BE%D0%BD-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BF%D0%BE%D1%80%D1%86%D0%B5%D0%BB%D0%B0%D0%BD%D0%BE%D0%B2%D0%B0-%D1%87%D0%B8%D0%BD%D0%B8%D1%8F-%D1%81-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%BE%D1%82-%D1%85%D0%B8%D1%82%D0%BB%D0%B5%D1%80-%D0%B7%D0%B0-600-%D0%BB%D0%B5%D0%B2%D0%B0-news672419.html", "text": "В интернет се продават всякакви странни исторически антики, като естествено едни от най-търсените са тези, които са свързани с популярни исторически личности. Една от най-фрапантната е запазена юбилейна чиния от майсенски порцелан, за която е обявено, че е с послание от Хитлер, посветена на немските бойци от холандския фронт през Втората световна война, пише „Монитор“. Софиянецът, който предлага посудата, й е поставил цена от 600 лв. Посланието на Хитлер е „ Alles für die freiheit unteres deutschen wolkes“, което се превежда като „Всичко за свободата на долния (холандския) немски народ“, а снимката показвала братството на арийците. Картички, на които Хитлер се ръкува и усмихва на младото поколение на Третия райх, струват около 40 лева. В продажба се намира и халба от HB Munchen - пивоварната Hofbrauhaus Munchen, в чиято банкетна зала през 1920 г. се основава Германската националсоциалистическа работническа партия (ГНСРП), а все още неизвестният Хитлер произнася реч. Пак там от 1934 г. до Втората световна война всяка година ГНСРП чества годишнините от основаването на партията. Освен нацистки артикули в сайтовете за онлайн търговия има и комунистически символи. Мундир като на севернокорейския лидер Ким Чен Ун в запазено състояние може да се намери за скромните 50 лева, а продавач от Аспарухово, Варна, предлага на пазара гипсов бюст на Йосиф Сталин за 600 лева с височина 34 см и ширина – 31. За колекционерите се намират и още предмети, свързани със комунизма – работещ електромер от 1951 г с марка J.W.Stalin само за 19 лева или метална статуетка на Владимир Илич Ленин, която е умален модел на паметника му на площад Московски в Петербург, за 370 лева. Сребърни монети от Чехословакия от края на 40-те години с естествена патина с лика на Сталин струват 30 лева броя. С 50 лева ще олекнете за каталог на германските монети и банкноти от концлагер „Литцманщат“, които са били в обръщение по време на Втората световна война. Трудът е написан на английски, немски и полски език и съдържа информация за тежест, диаметър и дебелина на концлагерните монети, както и спектрални анализи на метали и снимки. Известният мундир на Ким Чен Ун", "date": "2017.07.04", "title": "Странен аукцион! Продават порцеланова чиния с послание от Хитлер за 600 лева"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%80%D0%B0%D0%B7%D0%B2%D1%8A%D1%80%D0%B7%D0%B2%D0%B0-%D0%BA%D0%B5%D1%81%D0%B8%D1%8F%D1%82%D0%B0-%D0%B7%D0%B0-%D0%BD%D0%BE%D0%B2%D0%B8%D1%8F-%D0%BB%D0%B5%D0%B2%D0%B0%D0%BD%D0%B4%D0%BE%D0%B2%D1%81%D0%BA%D0%B8-news672442.html", "text": "Лудогорец готви сериозен удар на трансферния пазар. Шампионът ни ще опита да привлече новия Левандовски -Давид Ковначки, съобщават медиите в Полша. През миналата седмица белгийският Стандард (Лиеж) е стартирал преговори с 20-годишния нападател. Изненадващият интерес от българския клуб може да попречи на сделката. Ковначки стартира кариерата си в Лех – бившият клуб на Лева, и още на 16 години записва мач в Екстракласата. В първия си сезон той дори бележи два гола. Талантът вкара и на европейските финали до 21 години това лято при равенството 2:2 с Швеция. В момента Лудогорец ползва двама играчи за върха на атаката – Кешерю и Кафу, но твърде вероятно единият ще бъде продаден още този трансферен прозорец. Ковначки пък изглежда отлична инвестиция предвид възрастта си и сравненията с голямата звезда на Байерн и на полския футбол. Със сигурност тя няма да е евтина, тъй като в родината на Ковначки се раздават повече от прилични заплати.", "date": "2017.07.04", "title": "Лудогорец развързва кесията за новия Левандовски"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%B9%D0%BD%D0%B0%D1%82%D0%B0-%D1%80%D0%B0%D0%B4%D0%B5%D0%B2---%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BD%D0%B5-%D1%81%D1%82%D0%B8%D1%85%D0%B2%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%83%D0%B4%D0%B0%D1%80%D0%B8-%D0%BB%D0%BE%D1%88%D0%BE-%D0%BD%D0%B5-%D1%80%D0%B0%D0%B7%D0%B1%D0%B8%D1%80%D0%B0--news672437.html", "text": "\"Има моя докладна записка, след като върнах от Полша в началото на 2014 година, по времето когато министър беше Ангел Найденов. Съвсем друга беше целта на тази визита - да се види какви са възможностите на Полша за модернизацията, както и на Словакия разбира се. В тази докладна съм казал, че Полша има потенциал да поддържа и нашите самолети, но това трябва да се изследва, да се провери и ако има възможност за диверсификация, да я използваме. Винаги съм твърдял три основни неща - към министър Ненчев има много документи, първо незабавен договор с РСК МИГ за спасяване на нашата изстребителна авиация, така че да не останем на земята. Второ в средносрочен план търсене на възможности за диверсификация, доставки и услуги с Полша и третият, разбира се, е доставка на нов самолет. Това е цялата история по този казус\", каза президентът Румен Радев преди началото на делото срещу Николай Ненчев, накоето държавният глава е извикан в качеството си на свидетел. Радев допълни, че Ненчев се е провалил с Полша.  \"Той успя да издейства само един договор за ремонт на 6 двигателя, не и големия договор за интегрирана логистична поддръжка, който трябваше да сключим и за който го предупреждавах, че ще бъде много дълъг и труден, може би невъзможен. Министър Ненчев се хвърли към него спелешката. Той катастрофира категорично с Полша, в същото време отряза доставките от Русия и накрая авиацията изпадна в пълен колапс, той я приземи. Всеки един на самолет в момента лети с удължени агрегати, риска го носим ние\", допълни Румен Радев, който по онова време беше главнокомандващ на ВВС. Той допълни, че всичко от страна на Ненчев е абсолютно невежество и безхаберие. Не отрича да е писал много документи и е предупредил тогава Ненчев, че това с което се захваща е много трудно. \"Както виждате, голям договор за логистична поддържка на МИГ 29 от страна на Полша няма и до днес, няма и да има\", заяви още Радев. По повод срещата с премиера Борисов, Радев заяви, че тя е дошла по инициатива на Бойко Борисов. Двамата са обсъдили как да се предотврати войната между институциите, която някои политици от ГЕРБ са се опитали да разпалят. \"Както виждате твърденията и декларациите на г-н Борисов, неговите действия са по-често противоречиви с тези на г-н Цветанов. Аз мисля, че това е един държавнически подход, оценявам действията на г-н Борисов и се надявам неговата партия да възприеме точно неговия подход. Г-н Цветанов не разбира нищо от изстребители, той разбира от апартаменти, единствената връзка между г-н Цветанов и авиацията, е че той говори на автопилот и някой друг му задава посоката\", допълни още Румен Радев.", "date": "2017.07.04", "title": "ЕКСКЛУЗИВНО В ПИК TV! Войната Радев - Цветанов не стихва! Президентът удари лошо: Не разбира нищо от изтребители, само от апартаменти"}
{"url": "http://pik.bg/%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D1%82%D1%80%D1%8A%D0%B3%D0%BD%D0%B0-%D0%BD%D0%B0%D0%B4%D0%BE%D0%BB%D1%83-news672432.html", "text": "Котировките на петрола се ориентираха низходящо тази сутрин в Азия в резултат на натрупаните печалби след поредицата от закривания на зелена територия във връзка с понижението на американското производство, съобщава Франс прес. Котировките на петрола се ориентираха низходящо тази сутрин в Азия в резултат на натрупаните печалби след поредицата от закривания на зелена територия във връзка с понижението на американското производство, съобщава Франс прес.", "date": "2017.07.04", "title": "Цената на петрола тръгна надолу"}
{"url": "http://pik.bg/%D0%B1%D0%B0%D1%85%D0%B0%D1%80%D0%BE%D0%B2-%D1%81%D1%82%D1%80%D0%B5%D0%BB%D1%8F-%D0%BF%D0%BE-%D1%81%D0%B8%D0%BD%D0%B0-%D0%BD%D0%B0-%D0%BC%D0%B5%D0%BB-%D0%B3%D0%B8%D0%B1%D1%81%D1%8A%D0%BD-news672428.html", "text": "Като руски гангстер, който се опитва да продаде оръжие за масово поразяване на бивш служител на ЦРУ – такъв ще видим Явор Бахаров в All the Devil's Man. Режисираният от Матю Хоуп трилър е заснет в периода март-май в Брюксел и Лондон, а родният актьор притихва под феса на терориста Олег. Героят му има общи сцени с Елиът Коуън (“Демоните на Да Винчи“) и синът на големия Мел Гибсън Майло, пише „Монитор“. Това е първият по-сериозен ангажимент, който младия Бахаров получава от агентите си в британската столица Morwenna Preston Management. В края на миналата година , непосредствено след излизането си от „ВИП Брадър“, той бе поканен на кастинг за ролята на румънски философ в „Геният“. В поредицата на National Geographic, проследяваща живота на Айнщайн, се класира брат му Захари като руски военен, който изтезава астрономи по време разпит. All the Devil's Man маркира първата главна роля в киното за Майло Гибсън, който вече записа участие в номинирания за „Оскар“„Отмъщение по съвест“. Персонажът му е Джак - травмиран от войната бивш морски тюлен, чиято мисия е да залови Макнайт (Коуън) - агент на разузнаването, преминал на страната на лошите. Кацайки в Лондон Джак се интегрира в екип с още двама изпечени ловци на глави, в кожата на единия от които скача Уилям Фичнър. Бг зрителя го познава като безскрупулното ченге Алекс Махоун от култовия сериал „Бягство от затвора“. През 2013 г актьорът бе в София за снимките на излъчвания по AXN „Престъпления без граници“ и на терен около ЦУМ си партнира с нашенеца Велислав Павлов. Работата по All the Devil's Man е на етап постпродукция, а премиерната дата за лентата все още не е обявена.", "date": "2017.07.04", "title": "Бахаров стреля по сина на Мел Гибсън"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%B1%D1%80%D0%BE%D1%8F%D1%82-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8%D1%82%D0%B5-%D0%BA%D1%8A%D1%89%D0%B8-%D0%B2-%D1%80%D0%BE%D0%BC%D1%81%D0%BA%D0%B0%D1%82%D0%B0-%D0%BC%D0%B0%D1%85%D0%B0%D0%BB%D0%B0-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news672430.html", "text": "Със заповед на кмета на Асеновград д-р Емил Караиванов е сформирана комисия за проверка на законността на построените къщи в ромската махала на града. Екипът вече работи, оглежда се най-вече зоната извън регулацията на Асеновград. Това стана, след като протестиращи заради сблъсъка в града настояха в \"Лозница\" да се действа като в Гърмен и всички незаконни къщи да бъдат съборени, а пришълците изселени. От общината припомниха, че процедурата срещу незаконните къщи не е толкова бърза, но ангажиментът на администрацията е да я доведе докрай. Междувременно стана ясно, че засилени проверки предстоят и за придвижване с каруци из града. Караиванов припомни, че от 2014 г. действа негова забранителна заповед, пише \"Марица\". „Гарантирам, че ще бъдем още по-решителни срещу тази доказана опасност по улиците на града. Забраната ще бъде прилагана в цялата  строгост”, заяви кметът. Той възнамерява да инициира Национална кръгла маса за реална политика по проблемите с ромския етнос и неговата интеграция по ефективен начин. \"Позволявам си официално да поканя като базисни партньори в такъв форум представители на държавната власт - парламент и правителство, националния омбудсман и Сдружението на общините в България. Останалите участници, както и форматът и продължителността на въпросната кръгла маса подлежат на открит дебат и консенсус\", обясни Караиванов.", "date": "2017.07.04", "title": "Започна се! Броят незаконните къщи в ромската махала в Асеновград"}
{"url": "http://pik.bg/%D1%82%D1%80%D1%8A%D0%B3%D0%B2%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D1%80%D0%B0%D0%B7%D0%B4%D0%B0%D0%B4%D0%B5%D0%BD%D0%B8-%D0%BA%D0%B0%D1%82%D0%BE-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D0%B2%D1%8A%D0%B7%D0%BD%D0%B0%D0%B3%D1%80%D0%B0%D0%B6%D0%B4%D0%B5%D0%BD%D0%B8%D1%8F-%D0%B2-%D1%81%D1%83-news672429.html", "text": "Малко над 6 милиони са били раздадени в СУ като допълнителни възнаграждения. По този повод вече тече проверка. Сигналът е подаден от двама студенти, членове на административния съвет, които многократно са искали справки за възнагражденията на администрацията. Размерът на допълнително раздадените средства е 6 млн. за 6 години. Симеон Георгиев и Стефан Радов разказват, че са поискали справките, след като са получили много обща информация, дадена първоначално от ръководството. Те поискали подробна справка за администрацията, а не за служителите. Това накарало студентите да подадат сигнал към държавните контролни органи. Направило им впечатление, че има скок на средствата с течение на годините. Ректорът проф. Анастас Герджиков обяснява, че става дума възнаграждения за докторска степен, за трудов стаж, за изпълнение на административна длъжност, за извънреден труд и т.н. Според него има десетки правни основания за тези възнаграждения. Той посочва, че става въпрос за 100 000 лева месечно, разделени на 3000 души, като уточнява, че в нито един от случаите не става дума за бонуси, а за възнаграждения според нормативната уредба. „На единия от студентите сме дали повече от 200 пъти достъп до обществена информация“, казва ректорът.", "date": "2017.07.04", "title": "Тръгва проверка за милиони, раздадени като допълнителни възнаграждения в СУ"}
{"url": "http://pik.bg/%D0%B0%D0%B2%D1%82%D0%BE%D0%B1%D1%83%D1%81-%D0%BF%D1%80%D0%BE%D0%BF%D0%B0%D0%B4%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news672447.html", "text": "Автобус от градския транспорт на Варна, движещ се по линия 13, пропадна на ул. „Ген. Колев“ малко след кръстовището на Окръжна болница. Превозното средство е заседнало в пропаднала шахта, съобщава \"Петел.бг\". Няма данни да са пострадали хора при пропадането на автобуса. Съседи коментираха, че станалото няма общо със снощния проливен дъжд, на това място често имало чести аварии. Ситуацията става още по-неприятна, защото от шахтата извира вода, най-вероятно от прекъснат водопровод. Очаква се няколко екипа да започнат работа на улицата за изваждането на автобуса и ремонт на водопровода.", "date": "2017.07.04", "title": "Автобус пропадна във Варна (СНИМКИ)"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B8-%D0%BF%D0%BE%D0%B6%D0%B0%D1%80%D0%B8-%D0%B1%D1%83%D1%88%D1%83%D0%B2%D0%B0%D1%82-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-news672438.html", "text": "Огромни пожари бушуват в американския щат Калифорния. Пламъците са достигнали град Сакраменто. Те са обхванали най-малко 140 акра треви. Все още не е ясно каква е причината за пожара. Няма данни за пострадали. Според службите за сигурност няма опасност за населението. Пожарите в Калифорния са нещо обичайно за летните месеци, тъй като районът е един от най-сухите в Северна Америка. Огромни пожари бушуват в американския щат Калифорния. Пламъците са достигнали град Сакраменто. Те са обхванали най-малко 140 акра треви. Все още не е ясно каква е причината за пожара. Няма данни за пострадали. Според службите за сигурност няма опасност за населението. Пожарите в Калифорния са нещо обичайно за летните месеци, тъй като районът е един от най-сухите в Северна Америка.", "date": "2017.07.04", "title": "Огромни пожари бушуват в Калифорния"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B2%D0%B8%D1%82%D0%B8%D0%BD%D1%8F-%D0%BC%D0%BE%D1%81%D1%82%D1%8A%D1%82-%D0%B1%D0%B8%D0%BB-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%BE-%D0%BE%D0%BF%D0%B0%D1%81%D0%B5%D0%BD-news672417.html", "text": ". Нанков обясни, че работата в самия тунел вече е приключила, остава да се завърши и мостът. Особоно трагично е било положението с участъка на съоръжението преди дясната тръба. Между 220 и 240 млн. лв. ще бъдат отделени за ремонта на 45 км пътно платно, тунели и виадукти на автомагистрала „Хемус“. Те ще бъдат отделяни поетапно, за да се гарантира сигурността и безопасността на преминаващите. Нанков призова летовниците, които пътуват към Северното Черноморие, да използват и участъци по Тракия. За ремонта на \"Хемус\" Нанков посочи, че има избран изпълнител. \"Може до края на седмицата да подпишем договор\", изрази предположението си той. Министърът на регионалното развитие и благоустройството Николай Нанков направи шокиращо разкритие. Той призна, че мостът преди тунел \"Витиня\" е бил в критично състояние, направо смъртоносно опасен. Ремонтът, който продължава и в моменат, е бил крайно належащ, въпреки че създава проблеми за движението по магистрала \"Хемус\" Това лято на автомагистрала Тракия ще бъде спокойно, каза още регионалният министър Николай Нанков. По думите на госта в студиото на тази важна пътна артерия не се налага да бъдат извършвани ремонтни дейности. \"За разлика от АМ Хемус, където ще се извършват ремонти\", посочи той.", "date": "2017.07.04", "title": "БОМБА В ЕФИР! Шокиращи разкрития за \"Витиня\"! Мостът бил смъртоносно опасен"}
{"url": "http://pik.bg/%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%81%D0%B0-%D1%89%D0%B5-%D0%BF%D0%BE%D0%B5%D0%BC%D0%B0-%D0%BD%D0%B0-100-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%B8%D1%82%D0%B5-%D1%81%D1%8A%D1%80%D1%86%D0%B0-news672435.html", "text": "Заместник-министърът на здравеопазването Лидия Нейчева заяви в сутрешния блок на БНТ, че централизираната платформа за продажба на лекарства на едро, която предстои да се въведе, ще доведе до прозрачна процедура при конкуренцията между търговците на едро и по-ниски цени за болниците. Електронната система ще обслужва всички лекарства, които се използват в болниците, както и лекарствата за онкоболни. Заместник-министърът на здравеопазването Лидия Нейчева заяви в сутрешния блок на БНТ, че централизираната платформа за продажба на лекарства на едро, която предстои да се въведе, ще доведе до прозрачна процедура при конкуренцията между търговците на едро и по-ниски цени за болниците. Електронната система ще обслужва всички лекарства, които се използват в болниците, както и лекарствата за онкоболни.", "date": "2017.07.04", "title": "Здравната каса ще поема на 100% изкуствените сърца"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%85%D1%80%D0%B8%D0%B4-%D1%81%D0%B5-%D0%B3%D1%8A%D0%BD%D0%B5-%D0%BE%D1%82-%D0%B2%D1%82%D0%BE%D1%80%D0%B8%D1%87%D0%BD%D0%B8-%D1%82%D1%80%D1%83%D1%81%D0%BE%D0%B2%D0%B5-%D0%BE%D1%82%D0%B2%D0%BE%D1%80%D0%B8%D1%85%D0%B0-%D1%81%D0%B5-6-%D0%BD%D0%BE%D0%B2%D0%B8-%D0%B4%D1%83%D0%BF%D0%BA%D0%B8-%D0%BD%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F-%D0%B0%D0%BA%D1%82%D0%B8%D0%B2-news672426.html", "text": "Серията земетресения, които разлюляват района на Охрид вече близо три седмици, отвориха няколко нови дупки на единствения активен вулкан на Балканския полуостров, разположен край македонското село Косел, съобщава електронното издание „Локално“. Новите дупки са видими при достигане на мястото, където от векове съществува познатият вулкан. След серията трусове с епицентър в близост до Охрид на вулкана са се появили шест нови дупки. Усеща се и силна миризма на сяра. Край вулкана са забелязани и мъртви животни. Две нови земетресения са регистрирани в близост до Охрид през нощта, показва справка в сайта на Европейския сеизмологичен център. В 1.32 ч. местно време (2. 42 ч. българско време) е регистрирано земетресение със сила 2,8 по скалата на Рихтер, с епицентър на 9 км северно от село Янковец, Ресенско и на дълбочина 1 км под земната кора, съобщават местни медии. Два часа по-късно, в 3,17 ч. местно време (4,17 ч. българско време) е регистриран нов земен трус със сила 3,4 по скалата на Рихтер, с епицентър на 4 км западно от село Янковец, Ресенско на дълбочина 2 км под земната кора.", "date": "2017.07.04", "title": "ИЗВЪНРЕДНО! Охрид се гъне от вторични трусове! Отвориха се 6 нови дупки на единствения активен вулкан на Балканите, има трупове на животни"}
{"url": "http://pik.bg/%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%BF%D1%80%D0%B0%D0%B2%D0%B8-%D0%BF%D0%BE%D1%80%D0%B5%D0%B4%D0%B5%D0%BD-%D0%BE%D0%BF%D0%B8%D1%82-%D0%B4%D0%B0-%D0%B4%D0%B0%D0%B4%D0%B5-%D1%85%D0%BE%D0%B4-%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D0%B0%D1%80%D0%B0%D1%84%D0%BE%D0%B2%D0%BE-news672425.html", "text": "Това ще бъде поредният опит да бъде даден ход на делото, след като на няколко пъти това не се случи, заради нередовното призоваване и неявяване на всички пострадали израелски граждани. На 18 юли 2012 г. атентатор-самоубиец се взриви до автобус с израелски туристи на паркинга на летище \"Сарафово\". При атаката загинаха петима туристи и шофьорът на автобуса - българският гражданин Мустафа Кьосов, а други 38 бяха ранени. Двама са обвинени за терористичното нападение - Мелиад Фарах - с австралийско и ливанско гражданство и Хасан ел-Хадж Хасан - с канадско и ливанско гражданство. Те са обвинени, че са помогнали на атентатора самоубиец Мохамед Хасан Ел Хюсейни да извърши нападението. С оглед депозирана молба от адвокат за наличие на обективна невъзможност да се яви в съдебното заседание по НОХД № 1933/2016 година (делото „Сарафово“) на 18.07.2017 година, съдът с разпореждане е пренасрочил съдебното заседание за 04.07.2017 година от 10.00 часа в сградата на Специализирания наказателен съд. Това съобщиха от пресцентъра на Специализирания наказателен съд.", "date": "2017.07.04", "title": "Спецсъдът прави пореден опит да даде ход на делото \"Сарафово\""}
{"url": "http://pik.bg/%D1%85%D0%B8%D1%82-%D0%BB%D1%8E%D0%B1%D0%B5%D0%B7%D0%BD%D0%B8%D1%8F%D1%82-%D0%BB%D0%BE%D1%81-%D0%BF%D0%BE%D0%B3%D0%BD%D0%B0-%D0%B3%D0%BE%D0%BB%D1%84%D1%8A%D1%80-%D0%B2%D0%B8%D0%B4%D0%B5%D0%BE-news672427.html", "text": "Срещите с диви животни, дори и дружелюбни, не винаги са приятни. Това разбра от собствен опит играч на голф в Швеция , когато бе подгонен от млад игрив лос. Първоначално лосът се заинтересувал от сака за стикове. След това вниманието му било привлечено от опитващия се да се скрие зад близко дърво голфър. Животното се насочило към него, но мъжът се опитал да го прогони , с което вероятно съвсем е събудил любопитството му. След като видял, че лосът има сериозно намерение да се запознае с него отблизо, играчът се втурнал да бяга през полето. Лосът незабавно го последвал, догонвайки го с лекота, но в последния момент се разколебал и променил посоката си, отправяйки се към гората.", "date": "2017.07.04", "title": "ХИТ! \"Любезният\" лос погна голфър (ВИДЕО)"}
{"url": "http://pik.bg/%D0%BD%D0%B0%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-%D0%BA%D0%BE%D0%B0%D0%BB%D0%B8%D1%86%D0%B8%D0%BE%D0%BD%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D1%81%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D0%BB%D0%B8-%D0%BF%D1%80%D0%BE%D0%B1%D0%B8%D0%B2-%D0%BF%D1%80%D0%B8-%D1%81%D1%82%D0%B0%D1%80%D0%B8%D1%8F-%D0%B3%D1%80%D0%B0%D0%B4-%D0%BD%D0%B0-%D1%80%D0%B0%D0%BA%D0%BA%D0%B0-news672394.html", "text": "Подкрепяните от САЩ сили в Сирия са пробили стената, ограждаща Стария град на Ракка, докато са опитвали да превземат населеното място от терористичната групировка „Ислямска държава“, предава AFP, цитирана от Фокус. „Коалиционните сили, които подкрепят Свободните демократични сили, достигнаха до най-силно укрепената част от Ракка, като успяха да пробият две малки части от стената, заобикаляща Стария град“, съобщиха от американското централно командване.", "date": "2017.07.04", "title": "Настъпление! Коалиционните сили са направили пробив при Стария град на Ракка"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%BE%D1%80%D0%B5%D0%B4%D0%BD%D0%B8%D1%8F-%D1%80%D0%B0%D0%BA%D0%B5%D1%82%D0%B5%D0%BD-%D1%82%D0%B5%D1%81%D1%82-%D0%BD%D0%B0-%D0%BA%D0%BD%D0%B4%D1%80-news672393.html", "text": "Президентът на Съединените щати Доналд Тръмп коментира в профила си в „Туитър“ поредният ракетен тест на Северна Корея от рано тази сутрин, съобщава електронното издание RT. Американският лидер изрази надежда, че Южна Корея, Япония и Китай няма да оставят действията на Пхенян без отговор. „Северна Корея току що изстреля за пореден път ракета. Това момче не може ли да си намери по-добро занятие? Трудно ми е да повярвам, че Южна Корея и Япония ще продължат да търпят това и в бъдеще“, написа Тръмп. Президентът на Съединените щати изрази надежда, че Китай ще предприеме спешни действия в отговор на действията на КНДР и „веднъж за винаги ще сложи край на тази безмислица“.", "date": "2017.07.04", "title": "Американският президент Доналд Тръмп с коментар за поредния ракетен тест на КНДР"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D1%82%D0%BE-%D0%BF%D1%80%D0%B5%D1%81%D0%B5%D0%BB%D0%B5%D0%BD%D0%B8%D0%B5-%D0%BF%D0%B0%D1%80%D0%BE%D0%BB%D0%B0%D1%82%D0%B0-%D0%B7%D0%B0-%D0%B3%D1%80%D1%8A%D1%86%D0%BA%D0%B8%D1%8F-%D1%80%D0%B0%D0%B9-%D0%B3%D1%83%D1%81%D1%82%D0%BE-%D0%BC%D0%B0%D0%B9%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B5-%D0%B8%D0%B7%D0%BD%D0%B0%D1%81%D1%8F-%D0%BD%D0%B0-%D0%BF%D0%BB%D0%B0%D0%B6-%D1%81%D1%80%D0%B5%D1%89%D0%B0%D1%82-%D0%B3-news672251.html", "text": "Българите край Ксанти и Кавала вече са толкова много през лятото - и като туристи, и като инвеститори, че стават определящ икономически фактор за туризма в района. В Кавала дори менютата вече са на български, пише \"Марица\". Необичайното съчетание планина - море в рамките на 100 км стана възможно през 2009 г. с отварянето на туристическия пункт между България и Гърция при най-южния ни град - Златоград. След като Бойко Борисов и Георгиос Папандреу официално прерязаха лентата, от двете страни на границата преоткриха някогашната връзка на планината със северното гръцко крайбрежие. Оттогава българите по северните плажове са повече от гърците. Нашенци откриват летния сезон и до последния топъл ден пълнят плажовете, създавайки с времето от  малките селища истински курорти. \"Само с първата стъпка на плажа и вече сме спестили повече от 100 лева, защото сме дошли в Гърция, а не в България на море\", изчислява голяма група от Пловдив и Благоевград на плажа в Керамоти. Те са влезли през ГКПП-Златоград. През лятото пунктът е най-прекия път до крайбрежието за населението на Смолянско. От Смолян до най-близките плажове разстоянието е 120-140 км, а от Пловдив - 220 км. Нашенци от цяла Южна България също ползват пункта за море. Заради плажовете на Гърция, в Златоград отчитаха през 2010 г. 15 % ръст на туристите спрямо предния летен сезон. Преминаващите през ГКПП-Златоград стигаха до над 13 000 души на уикенд, като над 10 000 от тях бяха българи. С отварянето на Маказа напливът през Златоград намаля.", "date": "2017.07.04", "title": "ВЕЛИКОТО ПРЕСЕЛЕНИЕ! Паролата за гръцкия рай: Густо, майна! Пловдив се изнася на плаж, срещат ги с менюта на български"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%87%D0%BD%D0%B8-%D0%B1%D1%83%D1%80%D0%B8-%D0%B8-%D0%BE%D0%B1%D0%B8%D0%BB%D0%BD%D0%B8-%D0%B2%D0%B0%D0%BB%D0%B5%D0%B6%D0%B8-%D0%B7%D0%B0-16-%D0%BE%D0%B1%D0%BB%D0%B0%D1%81%D1%82%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D0%B4%D0%BD%D0%B5-news672388.html", "text": "Предупреждение за гръмотевични бури и обилни валежи е в сила за 16 области в страната за днес, сочи справка на сайта на Националния институт по метеорология и хидрология (НИМХ) при БАН. В 12 области е обявен оранжев код за гръмотевична активност и обилни дъждове – Габрово, Велико Търново, Русе, Търговище, Разград, Силистра, Добрич, Шумен, Варна, Бургас, Сливен и Ямбол. В тези области в сутрешните часове ще има интензивни валежи, придружени с гръмотевични бури и градушки. Количества на валежа ще е между 35-65 л/кв.м. При оранжевия код за обилни валежи от НИМХ уточняват, че са възможни наводнения на имоти и в транспортната мрежа. Възможни са прекъсвания в електроснабдяването, комуникациите и водопреносната мрежа. Възможно е да се наложи частична евакуация. Опасности при шофирането заради намалена видимост и аквапланинг. При оранжевия код за гръмотевични бури от НИМХ предупреждават хората да се пазят от мълнии. Възможни са поражения върху сгради и дървета. Възможни са внезапни наводнения, пориви на вятъра и градушки. Могат да се очакват и смущения в транспорта и дейностите на открито. В 4 области е в сила жълт код за гръмотевична активност и обилни валежи – Плевен, Ловеч, Стара Загора и Хасково. В тези области В тези области в сутрешните часове ще има интензивни валежи, придружени с гръмотевични бури и градушки. Количества на валежа до 35 л/кв.м. При жълтия код за обилни валежи от НИМХ предупреждават за възможност от локални наводнения, малко на брой. Възможно е да се наложи прекъсване на дейности на открито. Затруднения при шофиране заради намалена видимост и аквапланинг. При жълтия код за гръмотевични бури хората трябва да бъдат внимателни, особено в планински, горски и открити местности. Възможни са ограничения при дейности на открито.", "date": "2017.07.04", "title": "Опасно! Предупреждение за гръмотевични бури и обилни валежи за 16 области в страната за днес"}
{"url": "http://pik.bg/%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8-%D1%86%D0%B2%D0%B5%D1%82%D0%B0%D0%BD%D0%B0-%D0%BF%D0%B8%D1%80%D0%BE%D0%BD%D0%BA%D0%BE%D0%B2%D0%B0-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B4%D0%BD%D0%B5%D1%81-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D1%81%D0%B8-%D0%BD%D0%B0-%E2%80%9E%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD%E2%80%9C-news672383.html", "text": "Най-добрите български тенисисти Григор Димитров и Цветана Пиронкова стартират днес участието си в третия за годината турнир от Големия шлем – „Уимбълдън“. В първия си мач от състезанието 26-годишният Димитров, който в момента е на 11-о място в ранглистата, излиза срещу аржентинеца Диего Шварцман. Димитров, който през 2014 година игра полуфинал на турнира, в предишните две издания на състезанието достигаше до третия кръг. Мачът е трети на корт №12 на тенис-комплекса „Уимбълдън“, като по програма трябва да стартира не преди 17:30 часа българско време. Полуфиналистката в турнира от 2010 година Цветана Пиронкова, която в предишните три издания на състезанието отпадаше още в първия кръг, среща Сара Ерани от Италия. Двубоят, който е последен на Корт №5, трябва да стартира не преди 19:30 часа.", "date": "2017.07.04", "title": "Григор Димитров и Цветана Пиронкова започват днес участието си на „Уимбълдън“"}
{"url": "http://pik.bg/%D1%80%D0%B0%D0%BA%D0%B5%D1%82%D0%B0%D1%82%D0%B0-%D0%BD%D0%B0-%D0%BA%D0%BD%D0%B4%D1%80-%D0%B5-%D0%BF%D1%80%D0%B5%D0%BB%D0%B5%D1%82%D1%8F%D0%BB%D0%B0-%D0%BD%D0%B0%D0%B4-900-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0-news672395.html", "text": "Изстреляната от Северна Корея рано тази сутрин балистична ракета е прелетяла над 900 километра, съобщава агенция „Йонхап“, като се позовава на информация от южнокорейски военни. Прелетяното разстояние предполага, че Пхенян са провели тест на ракета със среден обсег на действие. По-рано бе съобщено, че полетът е продължил около 40 минути, като снарядът е паднал в изключителната икономическа зона на Япония.", "date": "2017.07.04", "title": "Ракетата на КНДР е прелетяла над 900 километра"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%BC%D0%B0%D0%B6%D0%B5%D1%82%D0%B5-%D1%81%D0%B5-%D1%81%D1%8A%D1%81-%D1%81%D0%BB%D1%8A%D0%BD%D1%86%D0%B5%D0%B7%D0%B0%D1%89%D0%B8%D1%82%D0%B5%D0%BD-%D0%BA%D1%80%D0%B5%D0%BC-%D0%BF%D1%80%D0%B5%D0%B4-%D0%BA%D0%BE%D0%BC%D0%BF%D1%8E%D1%82%D1%8A%D1%80%D0%B0-%D0%B8-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B0-news672211.html", "text": "Доктор Хауард Мурад, който се грижи за кожата на редица звезди сред които Никол Шерцингер, Дженифър Лопес и Джери Хол, съветва да използваме слънцезащитен крем, когато говорим по смартфона или сме пред компютъра, за да се предпазим от вредните сини лъчи, пише в. \"Дейли мейл\". По думите му 4 дни пред екрана се равняват на 20 минути под слънчевите лъчи. Доктор Мурад, който притежава печеливша верига за грижа за кожата, каза, че съставка, наречена лутеин, помага да се защитим от вредно облъчване. Тя се съдържа в някои слънцезащитни продукти, както и в храни като моркови, домати, годжи бери, нар, диня и розов грейпфрут. Доктор Мурад допълва, че е хубаво да сложим поне една супена лъжица предпазен лосион на лицето си преди да отидем на плаж.", "date": "2017.07.04", "title": "Опасно! Мажете се със слънцезащитен крем пред компютъра и смартфона"}
{"url": "http://pik.bg/%D0%BA%D1%80%D0%B0%D0%B9-%D0%BB%D0%BE%D0%BD%D0%B4%D0%BE%D0%BD-%D1%81%D1%82%D0%B0%D1%80%D1%82%D0%B8%D1%80%D0%B0%D1%85%D0%B0-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%BD%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%E2%80%9E%D1%84%D0%B0%D0%BD%D1%82%D0%B0%D1%81%D1%82%D0%B8%D1%87%D0%BD%D0%B8%D1%82%D0%B5-%D0%B6%D0%B8%D0%B2%D0%BE%D1%82%D0%BD%D0%B8-%D0%B8-%D0%BA%D1%8A%D0%B4%D0%B5-%D0%B4%D0%B0-%D0%B3%D0%B8-%D0%BD%D0%B0-news672396.html", "text": "В началото на седмицата в покрайнините на Лондон стартираха снимки на втория филм от кино сагата на Джоан Роулинг за фантастичните животни, съобщава Лайф. Режисьор на филма е Дейвид Йейтс. Отново, както бе и в първия филм – „Фантастичните животни и къде да ги намерим“, главната роля , на Нют Скамандър, е поверена на Еди Редмейн. С ключови роли са Джони Деп (вълшебникът Гриндевалд) и Джъд Лоу (младият Албус Дъмбълдор). Действието се пренася от Ню Йорк в Стария свят – в Лондон и Париж. Авторите обещават много връзки към историите за Хари Потър. По предварителни планове филмът трябва да се появи на големите екрани през ноември 2018 година. Първият филм от сагата „Фантастичните животни и къде да ги намерим“, окйто излезе по кината през 2016 година, успя да спечели приход от 814 милиона долара.", "date": "2017.07.04", "title": "Край Лондон стартираха снимките на продължението на „Фантастичните животни и къде да ги намерим“"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D1%8A%D0%B4%D1%8A%D1%82-%D1%81%D0%B5-%D0%BC%D0%BE%D1%82%D0%B0%D0%B5-%D0%B7%D0%B0-%D0%B4%D0%B5%D0%BB%D0%BE%D1%82%D0%BE-%D0%BD%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%8F-%D1%88%D0%B2%D0%B5%D0%B4-%D1%80%D0%B0%D0%BB%D1%84-%D1%81%D1%83%D0%BD%D0%B4%D0%B1%D0%B5%D1%80%D0%B3-%D0%BA%D0%BE%D0%B9%D1%82%D0%BE-%D0%B8%D0%B7%D1%80%D0%B8%D1%82%D0%B0-%D0%BA%D0%B0%D0%BC-news672142.html", "text": "Съдът в Несебър се мотае за делото на бруталния швед Ралф Сундберг, който изрита камериерката в Слънчака! Това научи ПИК от свои източници. Материалите по делото са внесени в съда в сряда, но магистратите още не са определили дата. Според закона те имат два месеца, за да насрочат дата, но адвокатите на двете страни се надяват това да стане по-скоро. Иначе Ралф е посвикнал с обстановката в ареста и не създава проблеми. Има лекарство да си лекува псориазиса и търка нара заедно с руския сексгуро Митрадевананда Свами Парамахамса. Както ПИК вече съобщи, има голяма вероятност Сундберг да се измъкне много леко от цялата ситуация! Според юристи казусът ще бъде разгледан бързо, шведът ще се признае за виновен, делото ще се гледа по съкратената процедури и най-вероятно ще приключи със споразумение. Причината за това е, че Ралф е чужд гражданин и няма данни за други негови прегрешения на територията на България. Обвинението срещу него ще е за нанасяне средна телесна повреда, за която законът предвижда до 3 години затвор. Предвид факта за чистото съдебно досие, юристите очакват условна присъда, съпроводена с финансова компенсация за жертвата. Отделно от това пострадалата камериерка Дияна Петкова може да се конституира като частен обвинител и да го съди за обезщетение, за да получи по-голяма сума. Според нашата информация Ралф ще се бръкне с около 5 бона като обезщетение по държавното обвинение и евентуално още толкова, ако Петкова го съди от частен характер.", "date": "2017.07.04", "title": "ИЗВЪНРЕДНО В ПИК! Съдът се мотае за делото на бруталния швед Ралф Сундберг, който изрита камериерката в Слънчака!"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D1%87%D0%B5-%D0%BA%D0%BD%D0%B4%D1%80-%D1%81%D0%B0-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BB%D0%B8-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D1%81%D1%8A%D1%81-%D1%81%D1%80%D0%B5%D0%B4%D0%B5%D0%BD-%D0%BE%D0%B1%D1%81%D0%B5%D0%B3-%D0%BD-news672397.html", "text": "Северна Корея е изстреляла балистична ракета със среден обсег на действие, а не междуконтинентална балистична ракета, съобщиха от Тихоокеанското командване на Военоморските сили на Съединените щати, цитирани от Ройтерс. Уточнява се, че полетът е продължил 37 минути, след което ракетата е паднала в Японско море. Отбелязва се още, че ракетното изстрелване не е представлявало опасност за Северна Америка.", "date": "2017.07.04", "title": "Американските военни потвърдиха, че КНДР са изстреляли балистична ракета със среден обсег на действие"}
{"url": "http://pik.bg/%D0%BD%D0%B5-%D0%B5-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B5-%D0%BA%D0%B0%D1%84%D0%B5%D1%82%D0%BE-%D1%81%D1%83%D1%82%D1%80%D0%B8%D0%BD-%D0%BD%D0%B5-%D0%B1%D0%B8%D0%BB%D0%BE-%D0%BF%D0%BE%D0%BB%D0%B5%D0%B7%D0%BD%D0%BE---%D0%B5%D1%82%D0%BE-%D0%B7%D0%B0%D1%89%D0%BE-news672291.html", "text": "Повечето хора започват деня с чаша кафе. За съжаление това не е най-подходящото време за ободряващата напитка. За повишаване на работоспособността е по-добре да й се наслаждаваме от 10 до 12 часа, съобщава \"Лайф\". Ободряващият ефект на кафето зависи от нивото на кортизола. Колкото по-висока е стойността на този хормон, толкова по-малък е ефектът на ароматната напитка, твърди австралийската диетоложка Линди Коен. Тя препоръчва след 14 ч. кафето да бъде заменено с билков чай. Нейният съвет е дневната доза кофеин да не надвишава 400 мг. Това се равнява на две чаши. За спокоен сън Коен препоръчва шест часа преди лягане да не пием никакви кофеинови напитки.", "date": "2017.07.04", "title": "НЕ Е ЗА ВЯРВАНЕ! Кафето сутрин не било полезно - ето защо"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B5-%D0%BF%D0%BB%D0%B0%D0%BD%D0%B8%D1%80%D0%B0-%D0%B2%D0%B8%D0%B7%D0%B8%D1%82%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D1%81%D0%B5%D0%B4%D0%BC%D0%B8-news672398.html", "text": "Американският президент Доналд Тръмп не планира посещение в Обединеното кралство в близките седмици, заяви неговият говорител Шон Спайсър, цитиран от London Evening Standar. Така бе сложен край на спекулациите, че държавният глава на Съединените щати може да пристигне в своя голф курорт в Шотландия по време на официалната си визита в Европа този месец. „Макар че очаква с нетърпение да посети Великобритания, това няма да се случи през следващите две седмици“, коментира говорителят на президента Шон Спайсър. Премиерът на Великобритания Тереза Мей покани Тръмп на официално посещение в Обединеното кралство малко, след като той встъпи в длъжност. Предполага се, че Тръмп иска да го отложи за момент, когато няма да има протести срещу него. На въпрос дали визитата ще бъде през 2017 г. Спайсър отговори: „Ние получихме покана, приехме я и ще направим своите планове в подходящия момент“. Тръмп ще прекоси Атлантическия океан този месец, за да посети Полша, за да присъства на срещата на Г-20 в Хамбург  и на честванията по случай Деня на Бастилията във Франция. Фокус", "date": "2017.07.04", "title": "Американският президент Доналд Тръмп не планира визита във Великобритания в близките седмици"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D1%82%D0%B8%D0%B2%D0%B0-%D0%B2-%D1%81%D1%8A%D0%B4%D0%B0-%D0%B4%D0%B0%D0%B2%D0%B0-%D0%BF%D0%BE%D0%BA%D0%B0%D0%B7%D0%B0%D0%BD%D0%B8%D1%8F-%D0%B7%D0%B0-%D0%B4%D0%B5%D0%BB%D0%BE%D1%82%D0%BE-%D0%BD%D0%B0-%D0%BD%D0%B5%D0%BD%D1%87%D0%B5%D0%B2-news672399.html", "text": "Пореден етап на делото срещиу бившия военен министър Николай Ненчев. Днес като свидетел е призован президента Румен Радев. Ненчев е обвинен в престъпление по служба заради сключените договори за ремонт на военните ни самолети МИГ-29. Според прокуратурата те са неизгодни, а с действията си Ненчев е застрашил авиационната безопасност на страната ни. Защитата на министъра твърди обратното – че националният интерес е бил защитен.", "date": "2017.07.04", "title": "Румен Радев отива в съда, дава показания за делото на Ненчев "}
{"url": "http://pik.bg/%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%BF%D1%80%D0%B0%D0%B2%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D1%81%D1%8A%D0%B2%D0%B5%D1%82-%D0%BF%D0%BE-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D1%8F-news672401.html", "text": "Правителството ще разгледа Проект на постановление за промени в постановление №136 на Министерския съвет от 2015 г. за създаване на Национален съвет по антикорупционни политики. Това предвижда първата точка от дневния ред на министрите в кабинета „Борисов“ 3 за днешното правителствено заседание. Предложението е внесено от вицепремиерa по правосъдната реформа и министър на външните работи Екатерина Захариева. Освен това, министрите ще разгледат и Проект на постановление за одобряване на допълнителни трансфери по бюджетите на общините за 2017 г. за финансово осигуряване на дейностите по Национална програма „Оптимизация на училищната мрежа”, одобрена с решение №216 на МС от 2017 г. за одобряване на Национални програми за развитие на образованието. Точката е по предложение на просветния министър Красимир Вълчев, който освен нея, е предложил кабинетът да гласува и Проект на решение за отпускане на персонални пенсии по Кодекса за социално осигуряване. Правителството ще обсъди още и Проект на постановление за одобряване на допълнителни разходи/трансфери за 2017 г. за изплащане на стипендии по Програмата на мерките за закрила на деца с изявени дарби от държавни и общински училища през 2017 г., приета с постановление №46 на МС от 2017 г. Също така министрите ще гласуват Проект на постановление за промени на Постановление №138 на правителството 2014 г. за създаването на Национален съвет по демографска политика към МС.", "date": "2017.07.04", "title": "Кабинетът прави Национален съвет по антикорупция"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BC%D0%B5%D0%B3%D0%BB%D0%B5%D0%BD%D0%B0-%D0%BA%D1%83%D0%BD%D0%B5%D0%B2%D0%B0-%D1%81%D0%BA%D0%BE%D1%87%D0%B8-%D0%BE%D1%81%D1%82%D1%80%D0%BE-%D1%81%D1%80%D0%B5%D1%89%D1%83-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%BD%D0%B4%D0%BA-%D0%B1%D0%B8%D0%B2%D1%88%D0%B8%D1%8F%D1%82-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%B3%D1%8A%D1%80%D0%B1%D0%B0-%D0%BD-news672409.html", "text": "\"Никога не съм искала да отговарям за обществените поръчки, малко е странно, че премиерът се нагърби с тази задача. Проблемът е, че нищо не се случва\", коментира бившият министър на образованието и вицепремиер отговарящ за председателството на ЕС Меглена Кунева по повод скандалите около НДК пред Би Ти Ви. Тя не пожела да влезе в детайли за уволнението, назначението и след това оттеглянето на Мирослав Боршош. \"На мен ми беше изключително неприятно разходи, които не са свързани с председателството да се надписват на гърба на председателството. Ние трябваше да платим наем на една готова сграда. Държавата не може да дава държавна помощ на едно частно-капиталово дружество. Иначе всичко което се случва с разкрасяването на НДК е хубаво\", допълни Кунева. Тя коментира и номинацията на Мария Габриел за еврокомисар, като заяви, че е имала възможност лично да я поздрави след изслушването. \"Лошото е, че ние бяхме 7 месеца без еврокомисар. През това време се случиха много важни неща, а ние доказахме, че можем да бъдем държава без представител. Това е много лош знак\", допълни Кунева и пожела успех на Габриел.", "date": "2017.07.04", "title": "ГОРЕЩА ТЕМА! Меглена Кунева скочи остро срещу ремонта на НДК! Бившият вицепремиер: На гърба на председателството се изписват сметки, които нямат общо с него "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B4%D0%BD%D0%B5%D1%81-%D0%B8%D0%B7%D0%BB%D0%B8%D0%B7%D0%B0-%D0%B2%D1%82%D0%BE%D1%80%D0%BE%D1%82%D0%BE-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5-%D0%B7%D0%B0-%D0%BF%D1%80%D0%B8%D0%B5%D0%BC-%D1%81%D0%BB%D0%B5%D0%B4-7-%D0%BA%D0%BB%D0%B0%D1%81-news672404.html", "text": "Днес излиза второто класиране за прием след 7 клас. То се извършва според желанията от заявлението за първото. Ако седмокласникът не е доволен от мястото, на което е приет и на второто класиране, може да реши да участва в третото. Тогава обаче кандидатства само за обявените свободни места, а техният брой е ограничен. В този случай мястото, на което е прието детето на второто класиране, не се запазва. За участие в третото класиране се подава заявление в училището-гнездо като подреждането на желанията в него може да е различен. Срокът за това е от 11 до 13 юли, а резултатите от третото класиране ще бъдат обявени до 17 юли.", "date": "2017.07.04", "title": "ВАЖНО! Днес излиза второто класиране за прием след 7 клас"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D1%80%D0%B0%D1%82%D1%8F-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2%D0%B8---%D1%89%D0%B5-%D0%B8%D0%BC-%D1%80%D0%B0%D0%B7%D0%B2%D0%B0%D0%BB%D1%8F-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB-news672416.html", "text": "Има много неща, които трябва да се оправят в страната. И най-важното е, че ние не сме ГЕРБ. Ето, например, приватизацията на братя Домусчиеви за Български морски флот. Според договора те трябва да имат 2360 служители към 2018 година. Сега имат 124 работещи. И това, ако не е основание да им се развали приватизационния договор. Какво правиха досега – само рязаха кораби. Това обяви пред Нова тв вицепремиерът Валери Симеонов. „Имахме среща с г-жа Гечева от ДНСК, след като й подадох сигнал да заведение на плажа в Слънчев бряг, което с площ от декар и малко. Според нея това било преместваен обект. Сега от ДНСК Бургас ми казват, че е така. Заведение върху бетонна основа е преместваем  обект? ДНСК ни саботират със становищата си. Ако нещата продължават така, може и да поискам оставката на г-жа Гечева“, каза още вицепремиерът. \"Приобщаването на циганския етнос. Това е в основата на проблема. Имаме проект и план за действие. Основният проблем е гетото. Създаването и съществуването на гето. Във всяко гето трябва да има районно управление на МВР. Това е респект. Престъпността е проблем на гетото\", добави той. „Има много цигански семейства, които пращат децата си на училище, обличат ги, грижат се. Но когато детето излезе на улицата, попада в гетото. Нашите роми не са радикализирани. Лесно може да бъдат социализирани, но не се прави нищо. Това е проблемът. Един анализ ще направи нещата лесни. В Лом нещата са спокойни. Там имат добър модел. Новото в Асеновград видяхте ли го. Държавата застана до кмета и нещата се спряха. Показахме отношение“, каза още той. „Контрол върху децата, които не ходят на училище. Но и там има какво да се направи. Днес ще имаме пресконференция, за да обясним нещата“, сподели Симеонов. Относно това, че фирма на човек, който е от джебчийската мафия, е спечелила поръчка за ремонт на парламента, Симеонов каза: „Няма ненаказуемо престъпление според българските закони. Има една практика за маловажните престъпления, които са по една минимална работна заплата. Това трябва да се промени. При участие в обществена поръчка се участва по критерии. Дали има информация за джебчийска фамилия, или не. Как да се разбере. Ако са имали регистрирана фирма с някаква история, имат право да се явят. Просто да се проверят нещата.“", "date": "2017.07.04", "title": "ИЗВЪНРЕДНО! Валери Симеонов скочи на братя Домусчиеви - ще им разваля приватизацията на Български морски флот! Маха шефката на ДНСК! (ОБНОВЕНА)"}
{"url": "http://pik.bg/%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news672403.html", "text": "Граждански и професионални сдружения организират дискусия, след която ще проведат и протестно шествие в София като обявяват, че инициативата за спиране на войната по пътищата. Срещата е за безопасността и сигурността по пътищата на България. В нея ще участват организациите Сдружение \"Мрежа за инициативи и решения\", \"Софийски мотористи\", \"Обществен съвет за пътна безопасност\", колоездачен клуб \"Велосити\", Клуб-Мото БГ, Фондация „Безопасни улици от Валя”, Гражданска инициатива – „За Красна поляна”, Съюз „Такси”, Сдружение „SOS – ПТП”, Гражданско сдружение „Релсов и обществен транспорт”, Гражданска платформа „Гражданите”, експертите Богдан Милчев, Настимир Ананиев, Николай Славчев, Ева Попова, Русе, Антон Попхристов, Владимир Бояджиев, Любомир Карадех, родителите загубили децата си Пламен Митев от Русе, Светла Горова, Елена Исакова, загубилата съпруга си Румяна Чобанова и др. Събитието ще се проведе от 17:00 ч. От инициативата заявяват, че сме свидетели през последните няколко години на огромните усилия на изпълнителната и законодателна власт да намалят жертвите на катастрофи. Въпреки всички предприети мерки, България е единствената страна в Европейския съюз, която за седем години не е подобрила безопасността си на движение по пътищата, което все още е на нивото от 2011 година. Това е причината всички ние, гражданите на тази държава, да поискаме изготвяне на нова ефективна стратегия за отстраняване причините, водещи до загуба на животи на пътя. Ние смятаме, че е необходимо изготвяне на План за действие и създаване на държавен орган, отговорен за управлението на риска от пътнотранспортни произшествия, посочат те.", "date": "2017.07.04", "title": "Граждани излизат на протест срещу войната по пътищата"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B8%D0%B3%D0%B5%D1%80%D0%B8%D0%B9%D1%81%D0%BA%D0%B8-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82-%D1%81%D1%8A%D1%81-79-000-%D0%B5%D0%B2%D1%80%D0%BE-%D0%B2-%D1%81%D1%82%D0%BE%D0%BC%D0%B0%D1%85%D0%B0-news672405.html", "text": "Нигерийски трафикант бе заловен в източната част на Франция с 79 000 евро в стомаха и с 13 000 швейцарски франка в дрехите и обувките, предаде АФП, като се позова на съобщение на френските митнически власти. Нигериецът е бил задържан по случайност, докато пътувал в градски автобус близо до автобусната гара на Страсбург. Пред митничарите той твърдял, че пребива в Испания и се прехранва като мияч на чинии в ресторант на Балеарските острови. Кучето на митничарите обаче доловило миризма на канабис по банкнотите, които укривал в дрехите и обувките си нигериецът. Той бил предаден на полицията, която го подложила на рентгенов преглед, при който се установило, че в храносмилателната система на мъжа има 9 презерватива, натъпкани с банкноти. След като той се освободил от тях, се установило, че в презервативите има банкноти от по 200 и 500 евро на обща стойност 79 000 евро. Нигериецът е обвинен в пране на пари, идващи от трафик на наркотици, и в неверни изявления пред данъчните власти.", "date": "2017.07.04", "title": "Спипаха нигерийски трафикант със 79 000 евро в стомаха "}
{"url": "http://pik.bg/%D0%BA%D0%BC%D0%B5%D1%82-%D1%81%D0%B5-%D0%BE%D0%B6%D0%B5%D0%BD%D0%B8-%D0%B7%D0%B0--%D0%BA%D1%80%D0%BE%D0%BA%D0%BE%D0%B4%D0%B8%D0%BB-%D0%B2%D0%B8%D0%B4%D0%B5%D0%BE-news672402.html", "text": "Карнавал в Мексико завладява улиците на Сан Педро. Поводът – кметът се жени… за крокодил. Местните излизат на парад, за да честват най-голямото събитие в града. Всички традиции са спазени в чест на кмета Виктор Агилар. Танци, музика и романтика са част от церемонията. Шествието тръгва от църквата и минава през целия град, като младоженецът носи своята булка на ръце, съобщава Би Ти Ви. Те пристигат в ритуалната зала, където ги посрещат маскирани музиканти. Всички жители на града са свидетели на брачния обет между кмета и неговата избраница крокодил. Преди официалната клетва, мексиканците вечерят и специална супа. В кулминацията на церемонията местна жена поднася крокодила към младоженеца. Агилар целува своята булка пред развеселените жители. Земноводното не се превръща в принцеса, но пък церемонията е символ на щастие и берекет за жителите на рибарското градче. Поне такова е поверието, което тръгва от индианците, обитавали тези земи. Ритуалът започва през 1789 г. и се вярва, че носи добра реколта, изобилие от риба и морска храна по тихоокеанското крайбрежие.", "date": "2017.07.04", "title": "Кмет се ожени за .... крокодил (ВИДЕО)"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%B8%D1%82%D0%B0%D0%B9-%D1%89%D0%B5-%D0%BE%D1%82%D0%B4%D0%B5%D0%BB%D0%B8-103-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D1%81%D0%BF%D1%80%D0%B0%D0%B2%D1%8F%D0%BD%D0%B5-%D1%81-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%87%D0%B5%D1%82-news672392.html", "text": "Китайското правителство ще отдели 103 млн. долара за оказване на хуманитарна помощ в четири провинции в южната и източната част на страната заради големите наводнения, предава Reuters, цитирана от Фокус. Проливните дъждове заляха голяма част от страната през последните няколко дни, като унищожиха земеделските култури и принудиха стотици хиляди да напуснат домовете си. От Министерството на гражданските дела уточниха, че хуманитарната помощ ще бъде изпратена в провинциите Джъдзян, Дзянси, Хунан и Гуейджоу. Всяка година при наводненията по време на летния дъждовен сезон десетки хора загиват в Китай.", "date": "2017.07.04", "title": "Бедствие! Правителството на Китай ще отдели 103 млн. долара за справяне с наводненията в четири провинции на страната"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B5-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D0%B8%D0%BB%D0%B0-%D0%B4%D0%B0%D0%BD%D0%BD%D0%B8%D1%82%D0%B5-%D0%BD%D0%B0-1-600-000-%D1%81%D0%B2%D0%BE%D0%B8-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%BD%D0%B0-google-news672363.html", "text": "От лондонската болница Royal Free са нарушили британското законодателство, след като са предоставили на принадлежащата на Google компания DeepMind личните данни на близо 1 600 000 свои пациенти, съобщава The Guardian, като се позовава на информация от британския информационен регулатор  ICO. Отбелязва се, че данните са били предоставени за система за откриване и диагностициране на бъбречна недостатъчност. „В резултат на проведеното разследване открихме много недостатъци в работата с данните на пациентите. Хората не са очаквали, че техните данни могат да бъдат използвани по такъв начин“, заявява комисарят от информационния регулатор Елизабет Денъм. Компанията DeepMind принадлежи на Google от 2014 година. Тя се занимава с развитие на изкуствен интелект.", "date": "2017.07.04", "title": "Скандално! Болница в Лондон е предоставила данните на 1 600 000 свои пациенти на Google"}
{"url": "http://pik.bg/%D1%81%D0%BB%D0%B5%D0%B4-%D0%BF%D0%BE%D1%80%D0%B5%D0%B4%D0%BD%D0%B8%D1%8F-%D0%BF%D0%BE%D0%B1%D0%BE%D0%B9-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%BE%D1%82-%D1%88%D0%B5%D0%B9%D0%BD%D0%BE%D0%B2%D0%BE-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news672400.html", "text": "Лекарите от болница \"Шейново\" ще протестират в подкрепа на пребитата тази събота д-р Албена Гагова. Тя пострада на работното си място от мъж на родилка. Лекарите от болница \"Шейново\" ще протестират в подкрепа на пребитата тази събота д-р Албена Гагова. Тя пострада на работното си място от мъж на родилка.", "date": "2017.07.04", "title": "След поредния побой, лекарите от \"Шейново\" излизат на протест "}
{"url": "http://pik.bg/%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B8%D1%80%D0%B4%D0%B6%D0%B8%D0%BD%D0%B8%D1%8F-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%BC%D1%8A%D0%B6-%D0%BA%D0%BE%D0%B9%D1%82%D0%BE-%D0%BF%D1%80%D0%B5%D0%B4%D0%B8-%D1%82%D0%BE%D0%B2%D0%B0-%D1%80%D0%B0%D0%BD%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D1%80%D0%B5%D0%B4%D0%B0-news672374.html", "text": "Полицията в американския щат Вирджиния е застреляла мъж по време на престрелка, съобщава сайтът на град Норфолк. Според информацията до стрелбата се е стигнало в късните неделни часове, след като служителите на реда пристигнали по сигнал за мъж с оръжие. Отбелязва се, че когато служителите на реда опитали да влязат в контакт със заподозрения, той открил огън по тях, като ранил един полицай. В резултат на ответния огън стрелецът бил ликвидиран. „Полицията на Норфолк потвърждава за престрелка с участието на полицейски служители през уикенда. В резултат на стрелбата полицейски служител бе ранен. Мъжът, предизвикал напрежението бе ликвидиран“, се посочва в сайта на града. Полицията на щата Вирждиния е стартирала разследване на инцидента.", "date": "2017.07.04", "title": "Престрелка! Полицията във Вирджиния застреля мъж, който преди това рани служител на реда"}
{"url": "http://pik.bg/%D0%BC%D0%B5%D0%B4%D0%B8%D1%86%D0%B8%D1%82%D0%B5-%D0%BE%D1%82-%D1%88%D0%B5%D0%B9%D0%BD%D0%BE%D0%B2%D0%BE-%D1%81%D1%82%D1%80%D0%B0%D1%85%D1%83%D0%B2%D0%B0%D0%BC%D0%B5-%D1%81%D0%B5-%D1%87%D0%B5-%D0%BD%D0%B0%D1%81%D0%B8%D0%BB%D0%BD%D0%B8%D0%BA%D1%8A%D1%82-%D0%BC%D0%BE%D0%B6%D0%B5-%D0%B4%D0%B0-%D0%B8%D0%B7%D0%B1%D1%8F%D0%B3%D0%B0-news672414.html", "text": "\"Нашият апел е към всички. От вчера до днес ние бяхме заляти с обаждания, съпричаност, а този протест е един човешки протест, който е насочен към насилието\", заяви д-р Румен Велев, изпълнителен директор на болница \"Шейново, по повод инцидента с пребитата акушерка в събота. \"Данните, които излизат за този човек показват, че той не бива да бъде пускан. Според нас той ще се покрие\", заяви д-р Велев. Това, че бащата отрича, а лекарката не помни какво се е случило, дава повод на медиците да мислят, че е възможно бащата на бебето да бъде освободен. Д-р Зарев заяви, че най-често агресията идва от придружаващите пациента и самият той е ставал жертва на насилие, като са се опитвали да го нападат и са го удряли. \"Никога не сме били против пациентите, ние сме тук, за да погнем\", заяви лекарят. Както ПИК съобщи първи в събота в \"Шейново\" се е разиграл истински екшън. Д-р Албена Гагова била жестоко пребита и оставена в бесъзнание след като изродила бебе. Бащата на новороденото поискал плацентата, а след отказа решил да си отмъсти. Малко по-късно той беше задържан, повдигнато му е обвинение, но поради фактът, че лекарката не помни почти нищо, а той отрича да е пребивал акушерката. Днес пък ще се гледа мярката му за неотклонение.", "date": "2017.07.04", "title": "Медиците от \"Шейново\": Страхуваме се, че насилникът може да избяга"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80-%D0%B2-%D0%B4%D0%B8%D0%BD%D0%B0%D0%BC%D0%BE-%D0%B1%D1%83%D0%BA%D1%83%D1%80%D0%B5%D1%89-%D1%87%D0%B0%D0%BA%D0%B0%D1%82-%D0%B1%D0%B8%D0%B2%D1%88-%D0%B8%D0%B3%D1%80%D0%B0%D1%87-%D0%BD%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-news672376.html", "text": "Доскорошният футболист на ЦСКА-София е близо до трансфер в Динамо (Букурещ), твърдят румънските медии. Камерунецът е желан от треньора Козмин Контра, но привличането му остава под въпрос, тъй като зависи от това дали испанския Хетафе ще купи правата на халфа Пол Антон, който игра под наем от Динамо в испанския тим. Самият Бумал бил дал съгласието си да се присъедини към Динамо. В момента той е свободен агент, след като договорът му с тима от Борисовата градина изтече. За трансфера играчът е получил рамо и от бившия наставник на ЦСКА-София Едуард Йорданеску. “Истински професионалист, носи френски манталитет. Според мен ще се справи без проблеми в Динамо”, коментира Йорданеску, който в момента е начело на Астра (Гюргево).", "date": "2017.07.04", "title": "Трансфер! В Динамо (Букурещ) чакат бивш играч на ЦСКА-София"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%B7%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B8%D0%BD%D0%B4%D0%B8%D0%B9%D1%81%D0%BA%D0%B8-%D0%BF%D1%80%D0%B5%D0%BC%D0%B8%D0%B5%D1%80-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%B8%D0%B7%D1%80%D0%B0%D0%B5%D0%BB-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-news672375.html", "text": "Премиерът на Индия Нарендра Моди ще стане първият действащ министър-председател на страната, който ще посети Израел на фона на бързо растящия стокооборот, оръжейните сделки за милиарди и политическото сближаване между двете страни, предава РИА Новости. В Израел очакват срещата, която започва днес, да донесе нови възможности за взаимодействие с третата най-голяма икономика на Азия и затвърждаване на тенденцията за отдръпване на Индия от критиците на окупираните палестински територии. „Това е историческа визита, първата за последните 70 г., на индийски правителствен ръководител в Израел. Това показва, че нашите отношения през последните години са станали по-близки. Посещението ще позволи да задълбочим сътрудничеството си в сферата на сигурността, селското стопанство, управлението на водните ресурси, енергетиката“, отбеляза премиерът на Израел Бенямин Нетаняху. Фокус", "date": "2017.07.04", "title": "Визита за историята! Индийски премиер ще посети Израел за първи път"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%BE%D0%B2%D0%B5%D0%B4%D0%B5-%D0%BD%D0%BE%D0%B2%D0%BE-%D1%80%D0%B0%D0%BA%D0%B5%D1%82%D0%BD%D0%BE-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0%D0%BD%D0%B5-news672380.html", "text": "Северна Корея е провела пореден тест с изстрелването на ракета, съобщава японският телевизионен канал  NHK, като се позовава на свои източници от министерството на отбраната на Япония. Отбелязва се, че ракетата, изстреляна рано тази сутрин от КНДР може да падне в Японско море, в изключителната икономическа зона на Япония. Щабът за извънредни ситуации при премиера на Япония е започнал да събира информация за изстрелването.", "date": "2017.07.04", "title": "От последните минути! Северна Корея проведе ново ракетно изстрелване"}
{"url": "http://pik.bg/%D0%BE%D0%BE%D0%BD-%D1%89%D0%B5-%D0%BE%D0%BA%D1%83%D1%80%D0%B0%D0%B6%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%B4%D0%B8%D0%B0%D0%BB%D0%BE%D0%B3-%D0%BC%D0%B5%D0%B6%D0%B4%D1%83-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%B8%D1%80%D0%B8%D1%8F-news672379.html", "text": "Постоянният представител на Китай в ООН Ли Цзеи заяви, че Съветът за сигурност е готов да подкрепи всякакво позитивно развитие, постигнато по време на поредния кръг от преговорите за Сирия в казахстанската столица Астана, които започват днес, както и при разговорите в Женева, насрочени за следващата седмица, предава ABC News, цитирана от Фокус. Ли Цзеи поясни, че Съветът за сигурност се опитва да окуражи политическия диалог между правителството и опозицията.", "date": "2017.07.04", "title": "ООН ще окуражи политическия диалог между правителството и опозицията в Сирия"}
{"url": "http://pik.bg/%D0%BF%D0%BE%D1%82%D0%BE%D0%BF-%D0%BD%D0%B0-%D0%B1%D0%BB%D0%B8%D0%B7%D0%BE-23-000-%D0%B4%D1%83%D1%88%D0%B8-%D0%B5-%D0%BF%D1%80%D0%B5%D0%BF%D0%BE%D1%80%D1%8A%D1%87%D0%B0%D0%BD%D0%B0-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%BB%D0%B8%D0%B2%D0%BD%D0%B8%D1%82%D0%B5-%D0%B4%D1%8A%D0%B6%D0%B4%D0%BE%D0%B2%D0%B5-%D0%B2-%D1%8F%D0%BF%D0%BE%D0%BD%D0%B8%D1%8F-news672378.html", "text": "На близо 23 000 жители на префектура Ниигата в Япония властите са препоръчали спешна евакуация заради опасност от свлачища и лавини в резултат на проливните дъждове, съобщава AFP, като се позоавва на съобщение на местните власти. За последните 72 часа над префектура Ниигата са паднали дъждове, които превишават нормата за целия месел юли. Метеоролозите предупреждават, че продължаващите дъждове може да доведат до преливане на реки и до свлачища. На жителите в най-засегнатите от дъждовете райони се препоръчва да останат в евакуацонните пунктове поне за следващите 24 часа.", "date": "2017.07.04", "title": "Потоп! На близо 23 000 души е препоръчана евакуация заради проливните дъждове в Япония"}
{"url": "http://pik.bg/%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B4%D0%BD%D0%B5%D0%B2%D0%BD%D0%B8%D1%8F-%D1%80%D0%B5%D0%B4-%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B3-2-news672377.html", "text": "Президентът на Съединените щати Доналд Тръмп и канцлерът на Германия Ангела Меркел са обсъдили в телефонен разговор дневният ред на предстоящата среща на Г-20 в Хамбург, включително и въпроси за климата, съобщава РИА Новости, като се позовава на изявление от Белия дом. „Президентът Доналд Тръмп обсъди с канцлера на Германия Ангела Меркел предстоящата среща на Г-20 в Хамбург. В хода на дискусията двамата лидери са обсъдили въпроси за климата, в това число и за глобалния излишък на производство на стомана“, се посочва в съобщението. По-рано стана ясно, че преди началото на срещата в Хамбург Тръмп и Меркел ще проведат и лична среща.", "date": "2017.07.04", "title": "По телефона! Доналд Тръмп и Ангела Меркел обсъдиха дневния ред на предстоящата среща на Г-20"}
{"url": "http://pik.bg/%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%B7%D0%B0-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news672381.html", "text": "Южнокорейските военни са потвърдили за изстрелването на ракета от Северна Корея, която най-вероятно е балистична, съобщава „Йонхап“. Уточнява се, че снарядът е бил изстрелян от територията на провинция Пхенян-Пукто, която се намира на границата с Китай. Изстрелването е било осъществено в 9:40 часа местно време.", "date": "2017.07.04", "title": "Южнокорейските военни потвърдиха за изстрелването на балистична ракета от Северна Корея"}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%B0-%D0%B8%D0%B4%D0%B8%D0%BB%D0%B8%D1%8F-%D0%BB%D0%B8%D1%87%D0%BD%D0%BE-%D0%BE%D1%82-%D1%80%D0%B8%D0%B9%D0%B7-%D1%83%D0%B8%D0%B4%D1%8A%D1%80%D1%81%D0%BF%D1%83%D0%BD-news672382.html", "text": "Холивудската актриса Рийз Уидърспун публикува в личния си профил в една от социалните мрежи снимки от семейния си живот, съобщава Дейли Мейл. На една от снимките се вижда как актрисата подготвя масата за обяд с децата и съпруга си, а на друга – как събира багажа за почивка с четиригодишния си син Тенеси. Актрисата демонстрира отлично настроение, като е подписала снимките си с хаштаг #MomLife и #WhoCanRelate. 41-годишната Рийз Уидърспун за пореден път демонстрира, че успява отлично да съчетае майчинството с професионалните си и светски ангажименти. От 2011 година актрисата има щастлив брак с бившия си агент Джим Тот. През септември 2012 година тя му роди син Тенеси. Уидърспун има и по-големи син Дикън и дъщеря Ева от предишния си съпруг Раян Филип.", "date": "2017.07.04", "title": "Семейна идилия! Лично от Рийз Уидърспун"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%82%D1%83%D0%BB%D1%83%D0%B7%D0%B0-%D0%B8%D0%B7%D0%BA%D0%BB%D1%8E%D1%87%D0%B8%D1%85%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%B3%D1%80%D0%B0%D0%B4%D0%B0-%D0%B4%D0%B0-%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news672362.html", "text": "От префектурата на френския град Тулуза изключиха възможността стрелбата в града, при която един човек загина, а други шестима бяха ранени, да е терористичен акт, съобщава телевизионният канал  France 3. Според органите на реда случилото се е „разчистване на сметки“. Двама човека с мотоциклет откриха стрелба по група хора, след което успяха да избягат. По данни на телевизионния канал загиналият е бил известен полицай. Отбелязва се още, че мотоциклетистите са били облечени в традиционни мюсюлмански дрехи.", "date": "2017.07.04", "title": "Властите в Тулуза изключиха стрелбата в града да е терористичен акт"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%BB%D0%B0%D0%B4%D0%B8%D0%B2%D0%BE%D1%81%D1%82%D0%BE%D0%BA-%D0%B7%D0%B0%D0%B4%D1%8A%D1%80%D0%B6%D0%B0-%D0%B3%D0%BE%D0%BB%D0%B0-%D0%B6%D0%B5%D0%BD%D0%B0-%D0%BF%D1%80%D0%B5%D0%B4-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%BE%D1%82%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5-news672373.html", "text": "Органите на реда във Владивосток са задържали до входа на Генералното консулство на Съединените щати гола местна жителка, съобщава Inforeactor, като се позовава на очевидци. Отбелязва се, че инцидентът е станала на 1 юли. На улица „Пушкинска“ жена без дрехи е крещяла и се е държала предизвикателно. Полицията я е задържала. По-късно жената е била откарана в специализирана психиатрична клиника.", "date": "2017.07.04", "title": "Протест! Полицията във Владивосток задържа гола жена пред Генералното консулство на Съединените щати"}
{"url": "http://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D0%B2%D1%8A-news672365.html", "text": "Президентът на Турция Реджеп Ердоган е провел телефонен разговор с премиера на Великобритания Тереза Мей, в който са били обсъдени двустранните отношения и регионални въпроси, включително преговорите за Кипър, предава Anadolu Agnecy, цитирана от Фокус. Ердоган и Мей са подчертали важността от постигането на „справедливо, дълготрайно и всестранно решение за двете страни“, заяви източник, пожелал анонимност. Двамата политици също така са потвърдили своята решимост да засилят двустранните отношения, особено икономическите връзки и тези в областта на отбранителната индустрия, както и да задълбочат сътрудничеството си в борбата с тероризма.", "date": "2017.07.04", "title": "По жицата! Президентът на Турция и премиерът на Великобритания са обсъдили стратегически въпроси от двустранните отношения"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%82-%D0%B2-%D0%BC%D0%BE%D1%81%D0%BA%D0%B2%D0%B0-%D0%B4%D0%BD%D0%B5%D1%81-news672366.html", "text": "Руският президент Владимир Путин ще разговаря днес със своя китайски колега Си Дзинпин, който е на официално посещение в Русия, предава Интерфакс. Очаква се на разговорите в Москва да бъдат обсъдени инициативата „Един пояс, един път“ и Евразийската икономическа общност, а също така въпроси от двустранните отношения и актуални международни проблеми. Планирано е подписването на 40 двустранни споразумения, заяви помощникът на руския лидер Юрий Ушаков. Вечера двамата държавни глави проведоха неофициална среща в Кремъл.", "date": "2017.07.04", "title": "На четири очи! Лидерите на Русия и Китай преговарят в Москва днес"}
{"url": "http://pik.bg/%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D0%B2-%D1%8E%D0%B6%D0%BD%D0%B0-%D0%BA%D0%B0%D1%80%D0%BE%D0%BB%D0%B8%D0%BD%D0%B0-news672367.html", "text": "Полицейски патрули са пристигнали спешно в търговски център в Норт Чарлстън, Южна Каролина, след сигнал за стрелба, съобщава местният вестник  Post and Courier. Според данни на изданието изстрелите са се чули в центъра Northwoods Mall. Не се съобщава за пострадали, но на сградата са нанесени повреди. Търговският център е бил евакуиран. На мястото на инцидента освен полицейски служители, е пристигнал и хеликоптер. Кметът на града Кит Сами заяви, че полицията има описание на заподозрение за стрелбата, като се работи по задържането му.", "date": "2017.07.04", "title": "Стрелба в търговски център в Южна Каролина"}
{"url": "http://pik.bg/%D1%81-%D0%B4%D0%BE%D0%B1%D1%8A%D1%80-%D0%BA%D1%80%D0%B0%D0%B9-%D1%81%D0%B0%D0%BC%D0%BE%D0%BB%D0%B5%D1%82-%D0%BA%D0%B0%D1%86%D0%BD%D0%B0-%D0%BF%D1%80%D0%B8%D0%BD%D1%83%D0%B4%D0%B8%D1%82%D0%B5%D0%BB%D0%BD%D0%BE-%D0%B2-%D0%B1%D1%80%D0%B8%D0%B7%D0%B1%D0%B5%D0%B9%D0%BD-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA-%D1%81-%D0%BF%D1%82%D0%B8%D1%86%D0%B0-news672364.html", "text": "Самолет на авиокомпания  AirAsia е кацнал принудително в Бризбейн, след като се е сблъскал с птица, съобщава Лайф. Машината е изпълнявала полет между Австралия и Малайзия. Според информацията малко след като самолетът излетял, от единия двигател на самолета започнали да се чуват силни странни звуци и да изскачат искри. Екипажът веднага реагирал и приземил аварийно самолета. Никой от намиращите се на борда на самолета 345 пътници, както и 14-членният екипаж не е пострадал.", "date": "2017.07.04", "title": "С добър край! Самолет кацна принудително в Бризбейн след сблъсък с птица"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D1%81%D0%BC%D0%B5%D1%80%D1%87-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%B2%D0%B4%D0%B8%D0%B3%D0%BD%D0%B0-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85%D0%B0-%D0%B4%D0%B2%D0%B5-%D0%B4%D0%B5%D1%86%D0%B0-news672368.html", "text": "По време на ураганна буря в Черниговска област на Украйна смерч е вдигнал във въздуха две деца – на 9 и 13 години, съобщва  \"Укринформ\" , като се позовава на информация от кмета на населеното място, където е станал инцидента. „Силният вятър вдигнал във въздуха двете деца и ги хвърлил на земята. Те се разминали само със серозни натъртвания, като са получили медицинска помощ в местната болница и са били пратени за домашно лечение“, разказва Олга Романченко. Отбелязва се, че заради проливните дъждове, гръмотевиците и силният вятър са пострадали няколко населени пункта в региона. Много къщи са останали без покриви, има повалени дървета.", "date": "2017.07.04", "title": "Стихия! Смерч в Украйна вдигна във въздуха две деца"}
{"url": "http://pik.bg/%D0%B5%D0%B4%D0%B8%D0%BD-%D1%80%D0%B0%D0%BD%D0%B5%D0%BD-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%85%D0%BE%D1%82%D0%B5%D0%BB-%D0%B2-%D0%B4%D0%B0%D0%BB%D0%B0%D1%81-news672370.html", "text": "Един човек е бил ранен при стрелбата в хотел в Далас, съобщава Fox News. След като полицията получи сигнал за стрелба в хотел Hawthorn Suites by Wyndham Dallas Park Central, сградата е била евакуирана. Съобщава се, че заподозрян за стрелбата е бил задържан. Причините за инцидента се изясняват.", "date": "2017.07.04", "title": "Един ранен при стрелбата в хотел в Далас"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81%D0%BA%D0%BB%D0%B0%D0%B4-%D0%B7%D0%B0-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D0%B2-%D0%B8%D0%B4%D0%BB%D0%B8%D0%B1-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news672371.html", "text": "Високите температури в района на Идлиб в Сирия доведоха да взрив на склад за боеприпаси в село Маасран, съобщава електронното издание „Газета“. Няма загинали при инцидента. В самия град Идлиб силите на реда са ликвидирали взривно устройство в района на Ла Дабит. Жертви и пострадали при детонацията му няма.", "date": "2017.07.04", "title": "Инцидент! Склад за боеприпаси в Идлиб се взриви. Няма пострадали"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BA%D0%B8%D1%82%D0%B0%D0%B9-%D0%BE%D0%B1%D0%B2%D0%B8%D0%BD%D0%B8-%D1%81%D0%B0%D1%89-%D0%B2-%E2%80%9E%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%BF%D0%BE%D0%B4%D0%BA%D0%BE%D0%BF%D0%B0%D0%B2%D0%B0%D0%BD%D0%B5-%D0%BD%D0%B0-%D0%B2%D0%B7%D0%B0%D0%B8%D0%BC%D0%BD%D0%BE%D1%82%D0%BE-%D0%B4%D0%BE%D0%B2%D0%B5%D1%80%D0%B8%D0%B5%E2%80%9C-news672354.html", "text": "От Министерството на отбраната на Китай определиха като „тежко нарушение“ навлизането на американския разрушител „Стетъм“ в акваторията на оспорваните Параселски острови, съобщава The Hill. „Съединените щати сериозно подкопаха взаимното стратегическо доверие и политическата атмосфера за развитието на двустранните военни отношения“, заяви прессекретарят на китайското военно ведомство У Цян. Според него действията на американския разрушител „са заплашили безопасността на китайски войници и са нанесли сериозни вреди на регионалния мир и стабилност“. По-рано от Държавния департамент заявиха, че действията на разрушителя са били напълно законни.", "date": "2017.07.04", "title": "Напрежение! Китай обвини САЩ в „сериозно подкопаване на взаимното доверие“"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%85%D0%BE%D1%82%D0%B5%D0%BB-%D0%B2-%D0%B4%D0%B0%D0%BB%D0%B0%D1%81-news672360.html", "text": "В хотел в Далас е била открита стрелба, съобщава телевизионният канал WFAA, като се позовава на очевидци. Сградата веднага е била евакуирана, а на мястото е пристигнала полиция. Според информацията инцидентът е станал на 3 юли около 22:00 часа българско време. Изстрелите са се чули от една от стаите на петия етаж на хотела. Все още няма информация за пострадали.", "date": "2017.07.04", "title": "От последните минути! Стрелба в хотел в Далас"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B1%D0%BB%D0%B8%D0%B7%D0%BE-400-%D1%87%D0%BE%D0%B2%D0%B5%D0%BA%D0%B0-%D1%81%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80-%D0%B2-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-news672355.html", "text": "Почти 400 човека са били евакуирани заради горски пожар в испанската провинция Уелва, съобщава РИА Новости. В района на Минас де Риотинто са били регистрирани две огнища на пожар, които няколко часа противопожарните служби не са успели да овладеят, съобщават от службата за извънредни ситуации на Андалусия. Били са евакуирани около 250 души, живущи северно от град Ел Кампило и селището Трасласиера. Оше окорло 140 човека, като превантивна мярка, са били изведени от центъра за хора с ограничени интелектуални възможности в Ел Кампило. Те са временно настанени в спортен комплекс. В борбата с огъня са се включили 130 пожарни коли и 19 самолета-амфибии и хеликоптери.", "date": "2017.07.04", "title": "Огнен ад! Близо 400 човека са евакуирани заради горски пожар в Югозападна Испания"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D0%B8%D0%B7%D1%80%D0%B0%D0%B5%D0%BB-%D0%B8-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D0%BD%D0%BE%D0%B2%D0%B0-%D0%B2%D0%BE%D0%B9%D0%BD%D0%B0-news672356.html", "text": "Ескалацията на ситуацията в района на Ивицата Газа през последните дни заплашва да се превърне в нов конфликт, пише руският вестник „Известия“. Израел и палестинското движение „Хамас“ се обстрелват с ракети, а също така въвеждат различни ограничения едни против други. Според Усама Хамдан, който е член на „Хамас“ и отговаря за международните връзки, ескалацията на ситуацията около Ивицата Газа може отново да се превърне в сериозен военен сблъсък. „Това е свързано със затоплянето на отношенията между властите в Кайро и „Хамас“. За жителите на Ивицата Газа се опитват да създадат непоносими условия. Действията на израелските власти ние възприемаме като война“, подчерта Хамдан. „Както се съобщава зад последните нападения стои не „Хамас“, а джихадистки групировки. Но тъй като „Ислямското съпротивително движение“ контролира Ивицата газа, то в Израел на него прехвърлят отговорността за ситуацията. Всъщност нашата страна над десет години съществува до терористичен анклав. Според нас изходът от настоящата ситуация е в демилитаризацията на Ивицата Газа, в отказа на „Хамас“ от въоръжена борба и от плановете за унищожаването на Израел“, заяви израелският депутат Ксения Светлова. Фокус", "date": "2017.07.04", "title": "В Русия: Напрежението между Израел и Ивицата Газа може да доведе до нова война"}
{"url": "http://pik.bg/%D0%B4%D0%B5%D0%B1%D1%8E%D1%82-%D1%86%D0%B2%D0%B5%D1%82%D0%B0%D0%BD%D0%B0-%D0%BF%D0%B8%D1%80%D0%BE%D0%BD%D0%BA%D0%BE%D0%B2%D0%B0-%D0%B8%D0%B7%D0%BB%D0%B8%D0%B7%D0%B0-%D1%81%D1%8A%D1%81-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0-%D0%BC%D0%B0%D1%80%D0%BA%D0%B0-%D0%B5%D0%BA%D0%B8%D0%BF%D0%B8%D1%80%D0%BE%D0%B2%D0%BA%D0%B0-%D0%BD%D0%B0-%E2%80%9E%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD%E2%80%9C-news672357.html", "text": "В навечерието на първия си мач на тазгодишния \"Уимбълдън\" Цветана Пиронкова обяви в социалните мрежи дебюта на нейна собствена марка - \"PIRONETIC\", съобщава Спортал. Пловдивчанката ще играе на \"Уимбълдън\" именно с екипировка на новата си марка. \"Здравейте! За мен е истинско удоволствие да ви представя PIRONETIC! Създаден с много любов към модата и спорта, това е моят проект-изненада, над който работя с екипа си вече цяла година и реших, макар че имаме още много работа, че е време вече да дебютира на корта:) Любимият ми турнир Wimbledon е най-подходящото място да ви загатна поне малко от това, което скоро предстои, дано да ви хареса! Следвайте ме във Facebook и Instagram, където ще научавате повече за марката и предстоящото й лансиране\", написа Пиронкова във Facebook, като добави към поста си и своя снимка. Пиронкова запознава феновете си със своя \"таен проект\" и в Instagram. Полуфиналистката от 2010 година излиза днес на Корт №5 срещу италианката Сара Ерани. По програма мачът е четвърти на този корт.", "date": "2017.07.04", "title": "Дебют! Цветана Пиронкова излиза със собствена марка екипировка на „Уимбълдън“"}
{"url": "http://pik.bg/%D1%84%D0%B0%D1%82%D0%B0%D0%BB%D0%B5%D0%BD-%D0%BA%D1%80%D0%B0%D0%B9-%D0%BC%D1%8A%D0%B6-%D1%81%D0%B5-%D0%BE%D0%B1%D0%B5%D1%81%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news672350.html", "text": "Мъж е сложил край на живота си в Пловдив, съобщава електронното издание TrafficNews. Съпругата на жертвата е подала сигнал в полицията, че открила мъжа си обесен в барака, в къщата им в район \"Южен\". На място е пристигнал екип на полицията. Не са открити следи от насилие. Не е ясно какво е накарало мъжа да вземе крайното решение.", "date": "2017.07.04", "title": "Фатален край! Мъж се обеси в Пловдив"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B2-%D1%81%D1%8A%D0%BF%D1%80%D0%B8%D1%87%D0%B0%D1%81%D0%BD%D0%BE%D1%81%D1%82-%D0%BA%D1%8A%D0%BC-%D0%BA%D0%BE%D0%BD%D1%82%D1%80-news672351.html", "text": "Военният министър на Гърция Панос Каменос обвини от трибуната на парламента на страната американска компания, принадлежаща на известния гръцки корабовладелец, медиен магнат и собственик на гръцкия футболен клуб Олимпиакос Вангелис Маринакис, в причасност към контрабанда на нефт и хероин на танкера Noor-1, съобщава РИА Новости. Каменос направи изявлението си, отговаряйки на въпрос на опозицията, защо е търсил по телефона осъден на доживотен затвор трафикант на хероин. Министърът взе думата в рамките на обсъждане на ситуацията в икономиката, като дискусията бе излъчвана пряко по парламентарния телевизонен канал. През юни 2014 година бреговата охрана на Гърция залови на пристанището в Пирея пратка от един тон хероин, която бе превозвана от танкера Noor-1, който плуваше под флага на Того. Няколко дни по-късно ба засечена и втора пратка от 1,1 тона, отново на същия танкер. Медиите съобщиха, че повод за провеждането на операцията е била информация от американското управление за борба с наркотиците за изпращането на голямо количество хероин три пъти в година от Иран за Европа. Според тази информация пет тона хероин са били прекарвани по коридор между Иран – Истанбул, Албания-Косово и Европа. Тогава сред задържаните имаше и граждани на Турция. Един от арестуваните гърци пък бе собственикът на танкера Noor-1 Макис Янусакис, който получи доживотна присъда. Преди няколко дни от гръцката опозиция обвиниха министъра на отбраната на страната  Панос Каменос в намеса в разследването. Според данните, които бяха обявени, той е разговарял по телефона с Янусакис именно за делото около танкера Noor-1. „Янусакис повтори показанията си, дадени през март 2015 година, а разговорът ни продължи 21 минути – заяви в парламента Каменос.- Той потвърди участието в този трафик, както и в незаконната търговия с нефт, на бизнесмена Вангелис Маринакис“.", "date": "2017.07.04", "title": "Скандално! Военният министър на Гърция обвини американска компания в съпричасност към контрабанда на наркотици и нефт"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B3-20-%D0%B2-%D1%85%D0%B0%D0%BC%D0%B1%D1%83%D1%80%D0%B3-news672346.html", "text": "Президентът на Бразилия Мишел Темер ще участва в срещата на Г-20, която ще се проведе в Хамбург на 7 и 8 юли, предава ТАСС, цитиран от Фокус. „Потвърждаваме, че президентът ще присъства на срещата на върха на Г-20“, отбелязаха от пресслужбата на държавния глава. Първоначално бе съобщено, че Темер няма да пътува до Хамбург, като не беше уточнена официална причина за отмяна на визитата. Според информация на бразилските медии президентът не е искал да напуска Бразилия в момента, когато парламентът ще решава въпроса относно повдигнатите срещу него обвинения в корупция от главния прокурор на страната Родриго Жано.", "date": "2017.07.04", "title": "Президентът на Бразилия ще участва в срещата на Г-20 в Хамбург"}
{"url": "http://pik.bg/%D0%BF%D0%BE%D1%81%D1%80%D0%B5%D0%B4%D0%BD%D0%B8%D0%BA%D1%8A%D1%82-%D0%BD%D0%B0-%D0%BE%D0%BE%D0%BD-%D0%BC%D0%B0%D1%82%D1%8E-%D0%BD%D0%B8%D0%BC%D0%B8%D1%86-%D0%BD%D0%B0%D0%B9-%D0%B2%D0%B0%D0%B6%D0%BD%D0%BE%D1%82%D0%BE-%D0%B5-%D1%87%D0%B5-%D0%B8%D0%BC%D0%B0-%D1%80%D0%B5%D1%88%D0%B8%D1%82%D0%B5%D0%BB%D0%BD%D0%BE%D1%81%D1%82-%D0%B8-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5-%D0%B2-%D1%81%D0%BF-news672341.html", "text": "\"НОВА ТВ\", цитирана от \"Фокус\". Посредникът на ООН по въпроса за името на Македония Матю Нимиц след днешната среща с министъра на външните работи на Македония Никола Димитров заяви, че засега е окуражаващо, че този въпрос е във фокуса и на двете правителства, както и на гръцкото, ката и на македонската, предаде македонската медия Нимиц посочи, че осъзнава решителността и готовността за прекратяване на този двадесетгодишен проблем, но че всяка от страните трябва да вземе предвид становището на другата страна. Нимиц информира, че на срещата си с премиера Заев от сутринта, а след това и с министъра на външните работи не са обсъждани конкретни предложения, т.е. нито новото правителство нито той не са поставили на масата нещо ново, и че е рано да се говори за конкретно решение. \"Окуражен съм, че този въпрос, което е важен за региона, за ООН, както и за тази държава, е в центъра на вниманието. За да се реши този проблем е необходим общ напредък. А това означава и двете страни да се изслушват взаимно. Не сме обсъждали нови предложения за името, нито дойдох с конкретно предложение. Разговаряхме за самия процес и за това как той може да се засили \", каза Нимиц.", "date": "2017.07.04", "title": "Посредникът на ООН Матю Нимиц: Най-важното е, че има решителност и готовност за решение в спора за името на Македония"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%B8-%D1%88%D0%B5%D1%81%D1%82%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%8E%D0%B6%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-news672353.html", "text": "Един човек е загинал, а други шестима са получили наранявания при стрелба в град Тулуза, Южна Франция, съобщава телевизионният канал France 3, като се позовава на информация от полицията. По предварителни данни двама мъже с мотоциклет са открили стрелба по група хора, след което са успели да избягат. Състоянието на двама от ранените се определя като тежко.", "date": "2017.07.04", "title": "Екшън! Един загинал и шестима ранени при стрелба в Южна Франция"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BC%D1%8A%D0%B6-%D0%BF%D1%80%D0%B8-%D0%BE%D0%BF%D0%B8%D1%82-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B2-%D0%BE%D1%80%D0%B5%D0%B3%D0%BE%D0%BD-news672348.html", "text": "Полицията в Орегон застреля мъж, опитал да открадне хеликоптер от летище в щата, съобщава Ройтерс, цитиран от Нова телевизия. Фаталните за нападателя изстрели се чули около 11:40 часа местно време вчера. Въоръженият с пистолет мъж се приближил към инструктор и негов студент и насочил оръжието към тях. Всички полети от и към летището бяха отложени заради инцидента.", "date": "2017.07.04", "title": "Инцидент! Застреляха мъж при опит за кражба на хеликоптер в Орегон"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%B5%D0%BC%D0%B8%D1%80%D1%8A%D1%82-%D0%BD%D0%B0-%D0%BA%D0%B0%D1%82%D0%B0%D1%80-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D1%84%D1%80%D0%B0%D0%BD%D1%86%D0%B8%D1%8F-%D0%B2-%D0%BA%D1%80%D0%B0%D1%8F-%D0%BD%D0%B0-%D0%BB%D1%8F%D1%82%D0%BE%D1%82%D0%BE-news672349.html", "text": "Емирът на Катар Шейх Тамим бин Хамад ал Тани ще посети Франция в края на лятото, предава AFP, цитирана от Фокус. Според информацията президентът на Франция Еманюел Макрон е провел телефонен разговор с ал Тани, за да обсъдят ситуацията в региона. „По време на телефонния разговор емирът на Катар отбеляза, че с оглед на ситуацията очаква да посети Франция в края на лятото“, се посочва в изявление на френските власти.", "date": "2017.07.04", "title": "Визита! Емирът на Катар ще посети Франция в края на лятото"}
{"url": "http://pik.bg/%D0%B7%D0%B0%D0%B1%D1%83%D0%BB%D0%B5%D0%BD%D0%B8-%D1%82%D0%B0%D0%B9%D0%BD%D0%B8-%D0%B1%D1%83%D1%80%D0%BA%D0%B8%D1%82%D0%B5-%D0%B8-%D1%85%D0%B8%D0%B4%D0%B6%D0%B0%D0%B1%D1%8A%D1%82-%D0%BA%D1%80%D0%B8%D1%8F%D1%82-%D0%BD%D0%B5%D0%BF%D0%BE%D0%B4%D0%BE%D0%B7%D0%B8%D1%80%D0%B0%D0%BD%D0%B8-%D0%B1%D1%83%D1%80%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8-%D0%B8-%D0%BC%D0%BD%D0%BE%D0%B3%D0%BE-%D1%81%D0%B5%D0%BA%D1%81-%D1%81%D0%BD%D0%B8%D0%BC%D0%BA%D0%B8-18-news672253.html", "text": "Какво крият бурките, паранджа и хиджаб? Бомби би бил най-тъпият отговор. Истината е, че под тях кипят страсти, радостни трепети, любов и съкровено очакване на щастието. Мюсюлманки, живеещи в САЩ, неотдавна демонстрираха завидно чувство за хумор, отговаряйки на всякакви въпроси в интернет връзка с тях, дори на съвсем наивни. Това стана в специално предаване, наречено „Тайният живот на мюсюлманките” и осъществено в няколко серии. Някои от отговорите са били излъчени в сайта IslamNews. Водещата Лайла Шаикли обясни на непросветените, че мюсюлманикте взимат душ голи, без хиджаб. Журналистката Амани ал Хатахби направо шашна публиката, разкривайки „шокиращата” тайна: когато правим секс, мюсюлманките сме без дрехи. Тя обаче допълни, че сексът извън семейството е голям грях. Олимпийската медалистка и световна шампионка от САЩ по сабя Ибтихадж Муххамад обяснява, че мюсюлманките носят памучно и копринено бельо като всички останали жени по света, а забрадката завързват по много различни начини, според личните си предпочитания. Защитничката на човешките права Линда Сарсур демонстрирала как връзва шал около главата си така, че да може в него да държи мобилния си телефон. Дори не го изваждала, за да разговаря с някого, което било много удобно. Исляма е една от най-разкрепостените религии по отношение на секса, твърди известният арабски учен Ибн Каййим. Той дава пример с Талмуда, който описва юдейката като робиня, длъжна да ражда деца и да се подчинява на мъжа. Иаййим цитира и християнския светец Св. Авгусин, според когото жената е само средство за продължаване на рода. Едва в края на XIX век Зугмунд Фройд променя мисленето на християните с доказателства, че жената има права в сексуалния живот точно толкова, колкото и мъжете. Исляма учи и съпруга, и съпругата да бъдат щедри и великодушни един към друг по време на сексуалните ласки и акт. Скандинавският сексолог Сюкияйнен смята, че противоречията между християни и мюсюлмани идват от това, че в Европа, например, за секс може да се говори навсякъде, поведението на жените на обществено място е открито, а облеклото понякога оскъдно. Това мюсюлманите не разбират, и възприемат като предложение за правене на секс. От което произтичат конфликти и се стига до криминални престъпления. Мюсюлмани често се оправдават за посегателствата си към бели жени с цитата от хадисе: „Ако мъжът е призовал жената към своето ложе и тя откаже да се подчини, това ще го разгневи, а до сутринта тя ще бъде кълната от ангелите”. Тънкостта в този цитат е, че става дума за собствената жена, а не за всяка харесана и пожелана на улицата или другаде.", "date": "2017.07.04", "title": "ЗАБУЛЕНИ ТАЙНИ! Бурките и хиджабът крият неподозирани бурни страсти и много... секс (СНИМКИ 18+)"}
{"url": "http://pik.bg/%D0%BA%D0%B8%D1%82%D0%B0%D0%B9-%D1%81%D0%B5-%D0%BE%D0%B1%D1%8F%D0%B2%D0%B8-%D1%81%D1%80%D0%B5%D1%89%D1%83-%D0%B5%D0%B4%D0%BD%D0%BE%D1%81%D1%82%D1%80%D0%B0%D0%BD%D0%BD%D0%BE%D1%82%D0%BE-%D0%BD%D0%B0%D0%BB%D0%B0%D0%B3%D0%B0%D0%BD%D0%B5-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8-%D1%81%D0%BF%D1%80%D1%8F%D0%BC%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news672352.html", "text": "Китай е срещу налагането на едностранни санкции по отношение на Северна Корея, съобщава РИА Новости, цитирана от Фокус. Само мерките, приемани от Съвета за Сигурност на ООН, могат да бъдат част от решаването на проблема на Корейския полуостров, категорични са в Пекин. „Ние смятаме, че Съветът за сигурност може да вземе решение относно мерките за подобряване на ситуацията и предотвратяване на нейното влошаване. Но даже при такъв подход ние не смятаме, че въведените санкции са единственият начин. Това трябва да бъде част от други усилия за намирането на решение на проблема“, коментира пред журналисти постоянният представител на Китай в ООН Лю Цзеи. През юли Китай председателства Съвета за сигурност. „Ние винаги сме против едностранните санкции извън ООН“, подчерта постоянният представител.", "date": "2017.07.04", "title": "Китай се обяви срещу едностранното налагане на санкции спрямо Северна Корея"}
{"url": "http://pik.bg/10-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BD%D0%BE%D0%B2%D0%B8-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80%D0%B8-%D0%B2-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-news672359.html", "text": "10 души, девет от които пожарникари, са пострадали при два горски пожара в централната част на Португалия, предава AFP, цитирана от Фокус. Единият пожар, който е избухнал близо до град Трамагал, вече е овладян и „не представлява опасност за населението и засегнатите зони“, съобщиха от службите за извънредни ситуации. С втория горски пожар, който е до град Сао Педро де Томар, се борят 240 пожарникари и 50 машини на противопожарната охрана. Двама от пострадалите пожарникари са в критично състояние, скато са с изгаряния от втора степен. Останалите са с по-леки наранявания или са се натровили от вдишания дим.", "date": "2017.07.04", "title": "10 души са пострадали при нови горски пожари в Португалия"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%B0%D1%80%D0%BE%D0%B4%D0%B8%D0%B9%D0%BD%D0%B0%D1%82%D0%B0-%D0%B0%D0%BA%D1%82%D1%80%D0%B8%D1%81%D0%B0-%D1%81%D1%82%D0%B8%D0%B2%D0%B8-%D1%80%D0%B0%D0%B9%D1%8A%D0%BD-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D0%B2-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-%D0%BD%D0%B0-33-%D0%B3%D0%BE%D0%B4%D0%B8%D0%BD%D0%B8-news672358.html", "text": "Пародийната актриса и видеоблогър Стиви Райън почина на 33-годишна възраст, съобщава Billboard. Звездата от YouTube, получила световна популярност с пародиите си на много знаменитости, сред които Ким Кардашян, Джъстин Бийбъри Ейми Уайнхаус, е починала на 1 юли. Според информацията тя се е самоубила в дома си в Лос Анджелис. Райън имаше собствено комедийно шоу по телевизонния канал VH1.", "date": "2017.07.04", "title": "Трагедия! Пародийната актриса Стиви Райън се самоуби в Лос Анджелис на 33 години"}
{"url": "http://pik.bg/%D0%B4%D0%B5%D0%B2%D0%B5%D1%82-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2%D1%8A%D0%B2-%D1%84%D0%B0%D0%B1%D1%80%D0%B8%D0%BA%D0%B0-%D0%B2-%D0%B1%D0%B0%D0%BD%D0%B3%D0%BB%D0%B0%D0%B4%D0%B5%D1%88-news672361.html", "text": "Най-малко девет човека са загинали при взрив на бойлер във фабрика в окръг Газипур в Бангладеш, съобщава bdnews24. Съобщава се, че в резултат на експлозията сградата на фабриката е била частично разрушена. Според заместник директорът на противопожарната служба на окръг Газипур, броят на жертвите най-вероятно ще се увеличи.", "date": "2017.07.04", "title": "Девет загинали при взрив във фабрика в Бангладеш"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D0%BA%D0%BE%D0%B9%D1%82%D0%BE-%D0%B5-%D1%87%D0%B0%D1%81%D1%82-%D0%BE%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%BD%D0%B8%D1%8F-%D0%B5%D0%BA%D0%B8%D0%BF-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0-%D0%B7%D0%B0-%D0%BF%D1%8A%D0%BB%D0%BD%D0%BE-news672372.html", "text": "Най-новия член в преговорния екип за Брекзит на премиера на Великобритания Тереза Мей Стив Бейкър е бил заснет на видео клип, на който призовава за унищожаването на Европейския съюз, пише британският вестник The Independent, цитиран от Фокус. По време на реч пред тинк-танк организация през 2010 година Бейкър заявява, че Европейският съюз трябва „изцяло да бъде унищожен“, преди да бъде определен като „препятствие“ за световния мир и несъвместим със свободното общество. Депутатите от Консервативната партия предупредиха, че назначаването на Бейкър сега може да представлява риск за способността на Обединеното кралство да гарантира добри условия за Брекзит. Същевременно лейбъристите подчертаха, че това е „необичайно“ и повдигнаха въпроса за преценката на министър-председателя. Коментарите ще бъде засрамващи за Мей, докато тя се подготвя за срещата си с европейските лидери тази седмица, включително с германския канцлер Ангела Меркел и с френския президент Еманюел Макрон.", "date": "2017.07.04", "title": "Скандално! Британски политик, който е част от преговорния екип за Брекзит, призовава за пълно унищожаване на Европейския съюз"}
{"url": "http://pik.bg/%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B0%D1%82%D0%B0-%D0%BE%D1%82-%D0%BA%D0%BD%D0%B4%D1%80-%D1%80%D0%B0%D0%BA%D0%B5%D1%82%D0%B0-%D0%B5-%D0%BF%D0%B0%D0%B4%D0%BD%D0%B0%D0%BB%D0%B0-%D0%B2-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%B7%D0%BE%D0%BD%D0%B0-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-news672386.html", "text": "Ракетата, която бе изстреляна от КНДР, от територията на провинция Пхеньян-Пукто, е паднала в изключителната икономическа зона на Япония в Японско море, съобщи телевизионният канал NHK, като се позовава на генералния секретар на японското правителство Йошихиде Сугу. „В 09:39 час (б.р 03:39 часа българско време) КНДР проведе изстрелване на балистична ракета. Полетът продължи 40 минути, като ракетата падна в изключителната икономическа зона на Япония в Японско море. Към момента няма сведения за поражения на японски въздушни и морски съдове“, се казва в изявление на Сугу.", "date": "2017.07.04", "title": "Изстреляната от КНДР ракета е паднала в изключителната икономическа зона на Япония"}
{"url": "http://pik.bg/%D1%81%D0%BF%D0%B5%D1%88%D0%BD%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B2%D0%B8%D0%BA%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-news672385.html", "text": "Президентът на Южна Корея Мун Джей Ин свика спешно заседание на Съвета за национална сигурност във връзка с поредния рекетен тест от страна на Северна Корея, съобщава агенция „Ренхап“. Според информацията заседанието трябва да започне в 5:30 часа българско време. Очаква се да бъде обсъдена бойната готовност на армията на Южна Корея в случай на „нови провокации“ от страна на КНДР. Както е известно в 3:40 часа българско време Северна Корея изстреля балистична ракета от района на провинция Пхенян-Пукто към Японско море.", "date": "2017.07.04", "title": "Спешно! Президентът на Южна Корея свика Съвета за национална безопасност на страната заради поредния ракетен тест на Северна Корея"}
{"url": "http://pik.bg/%D1%80%D0%B0%D0%B7%D0%BF%D1%80%D0%B0%D0%B2%D0%B0-%D0%B4%D0%B5%D0%B2%D0%B5%D1%82-%D0%B4%D1%83%D1%88%D0%B8-%D1%81%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news672389.html", "text": "Най-малко девет души са били убити при въоръжено нападение в мексиканската провинция Уеуетлан ел Гранде, съобщава Informador. Отбелязва се, че сред жертвите е и началникът на полицията на провинцията. Според информацията бандити нахлували в къщи на хора, извеждали ли ги на улицата и ги убивали. Местните жители смятат, че акцията е свързана с преразпределение на сфери на влияние в търговията с откраднато гориво, тъй като повечето от убитите са били свързани с такава дейност.", "date": "2017.07.04", "title": "Разправа! Девет души са убити при въоръжено нападение в Мексико"}
{"url": "http://pik.bg/%D0%BD%D0%B0-%D0%B2%D0%BE%D0%B9%D0%BD%D0%B0-%D1%81-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%82%D1%80%D0%BE%D0%BB%D0%BE%D0%B2%D0%B5%D1%82%D0%B5-%D0%B5%D0%B4-%D1%88%D0%B8%D0%B9%D1%80%D1%8A%D0%BD-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BF%D0%B8%D1%88%D0%B5-%D0%B2-%D0%BF%D1%80%D0%BE%D1%84%D0%B8%D0%BB%D0%B0-%D1%81%D0%B8-%D0%B2-%D0%B5%D0%B4%D0%BD%D0%B0-%D0%BE%D1%82-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82-news672369.html", "text": "Британският певец Ед Шийрън се отказа да пише в личния си профил в „Туитър“. Това обяви самият 26-годишен изпълнител пред  The Sun. „Наистина напълно се отказах да поддържам профила си в „Туитър“ – заявява Шийрън. – Не мога да чета всички отвратителни неща там. Влизам в „Туитър“, а там нищо, освен хора, които пишат гадости. Явно „Туитър“ е платформа за това. Един туит може да ти развали целия ден“. Изданието отбелязва, че всички постове на Шийрън в профила му в „Инстаграм“ вече автоматично ще бъдат публикувани в „Туитър“, но самият певец няма да пише нищо в „Туитър“.", "date": "2017.07.04", "title": "На война с интернет-троловете! Ед Шийрън се отказа да пише в профила си в една от социалните мрежи"}
{"url": "http://pik.bg/43-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B8-%D0%BF%D0%BE%D0%BB%D0%B5%D1%82%D0%B0-%D0%B1%D1%8F%D1%85%D0%B0-%D0%BE%D1%82%D0%BC%D0%B5%D0%BD%D0%B5%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D1%82%D0%B0%D0%B9%D1%84%D1%83%D0%BD-%D0%B2-%D1%8F%D0%BF%D0%BE%D0%BD%D0%B8%D1%8F-news672387.html", "text": "43 полета на самолети бяха отменени в Япония заради тайфуна „Нанмадол“, който връхлетя град Нагасаки на остров Кюсю, съобщава телевизионният канал NHK. Отменени са и много фериботни рейсове в района. Отбелязва се, че засега тайфунът не влияе на движението на железопътня транспорт.", "date": "2017.07.04", "title": "43 самолетни полета бяха отменени заради тайфун в Япония"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BE%D0%BF%D0%BE%D0%BD%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BC%D0%BE%D0%BB%D0%B4%D0%BE%D0%B2%D0%B0-%D0%B3%D0%BE-%D0%B7%D0%B0%D1%81%D0%B8%D0%BF%D0%B0%D1%85%D0%B0-%D1%81-%D0%BA%D1%80%D0%B8%D1%82%D0%B8%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BC%D1%83-%D0%B4%D0%B0-%D0%BF-news672384.html", "text": "Опонентите на молдовския президент Игро Додон го разкритикуваха във връзка с решението му през уикенда да приеме официална делегация от севернокорейската Работническа партия, предава Balkan Insight. Визитата е свързана с отбелязването на 20-ата годишнина от създаването на молдовската Социалистическа партия. Додон се срещна с всички десет чуждестранни делегации, които се включиха в честванията на 1 юли и публикува в социалната мрежа „Фейсбук“ своя коментар. „Северна Корея има огромен потенциал да развива търговски отношения -  написа Додон. - Те имат интерес към няколко категории от молдовски земеделски продукти, особено към молдовското вино и първата партида от молдовско вино скоро ще бъде изнесена за тази страна“. Фокус", "date": "2017.07.04", "title": "Реакция! Опонентите на президента на Молдова го засипаха с критики заради решението му да приеме официална делегация от Северна Корея"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B1%D0%B8%D0%BB-%D0%B3%D0%B5%D0%B9%D1%82%D1%81-%D1%83%D0%B2%D0%BE%D0%BB%D0%BD%D1%8F%D0%B2%D0%B0-%D0%BF%D0%BE%D0%B3%D0%BE%D0%BB%D0%BE%D0%B2%D0%BD%D0%BE-%D1%81%D1%8A%D0%BA%D1%80%D0%B0%D1%89%D0%B0%D0%B2%D0%B0-%D1%85%D0%B8%D0%BB%D1%8F%D0%B4%D0%B8-news672408.html", "text": "Майкрософт ще обяви съкращение на хиляди работни места в рамките на голяма реорганизация на търговските си екипи, за да се фокусира по-добре върху облачните услуги, съхранението и онлайн софтуерните продукти, предаде АФП, като се позова на американски медии. Говорител на Майкрософт каза, чекомпанията извършва промени, предназначени за по-доброто обслужване на клиентите и партньорите. Очаква се подробностите за тези промени да бъдат съобщени в идните дни, но според специализирани технологични издания и сайтове може да се стигне до хиляди съкращения. Миналата седмица от Майкрософт, собственост на Бил Гейтс, съобщиха, че купува компанията Клаудин, специализирана в облачните дейности. Майкрософт се очаква да обяви финансовите си резултати на 20 юли. В последните години компанията съкрати на няколко пъти работни места, за да се справи с провала си в областта на мобилните телефонни услуги. През 2014 г. тя съкрати 18 000 работни места, през 2015 г. - 7800, а през миналата година 4700 работни места. Към края на юни м.г. в Майкрософт работеха около 114 000 души. Облачните услуги позволяват на клиентите да съхраняват данните си в т.нар. дейта центрове и да получават достъп онлайн до софтуерни програми, вместо да ги закупуват и инсталират после на компютрите си.", "date": "2017.07.04", "title": "КРИЗА! Бил Гейтс уволнява поголовно! Съкращава хиляди"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%BC%D0%BE%D1%81%D0%BA%D0%B2%D0%B0-%D0%B8-%D0%BF%D0%B5%D0%BA%D0%B8%D0%BD-%D0%B7%D0%B0-%D0%BF%D0%BE-%D0%BA%D0%BE%D0%BD%D1%81%D1%82%D1%80%D1%83%D0%BA%D1%82%D0%B8%D0%B2%D0%BD%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-%D1%81%D0%B5%D0%B2-news672390.html", "text": "Премиерът на Япония Шиндзо Абе заяви, че смята в кулоарите на срещата на Г-20 в Хамбург да поиска руският президент Владимир Путин и китайският държавен глава Си Дзинпин да заемат „по-конструктивна“ позиция по отношения на Северна Корея във връзка с ракетните изпитания, предава РИА Новости, цитирана от Фокус. „Северна Корея проведе поредното изстрелване на ракета. Пхенян игнорира предупрежденията на световната общност и продължава с провокационните действия. Утре летя за Хамбург за срещата на върха на страните от Г-20 и там ние ще проведем тристранни срещи с американския президент Доналд Тръмп и с южнокорейския лидер Мун Джей-ин. Също така ще се възползвам от това, че във форума ще участват много други страни. Смятам да се обърна към държавните глави на Китай и Русия Си Дзинпин и Владимир Путин с молба да заемат по-конструктивна позиция по отношения на Пхенян“, подчерта Абе.", "date": "2017.07.04", "title": "Премиерът на Япония призова Москва и Пекин за по-конструктивна позиция по отношение на Северна Корея"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B3%D0%BB%D0%B0%D1%81%D1%83%D0%B2%D0%B0-%D0%B4%D0%BD%D0%B5%D1%81-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-news672391.html", "text": "Европейският парламент трябва да гласува днес номинацията на Мария Габриел Решаващ ден за българската кандидатура за еврокомисар, съобщава Нова телевизия. Очаква се днес европейският парламент да гласува номинацията на Мария Габриел. Ако бъде одобрена, тя ще поеме ресор \"Цифрова икономика и цифрово общество\". Българският кандидат за еврокомисар вече получи подкрепата на всички комисии. Мария Габриел окончателно трябва да бъде одобрена и от съвета на министрите.", "date": "2017.07.04", "title": "Европейският парламент трябва да гласува днес номинацията на Мария Габриел"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3-%D0%BD%D0%B5%D1%89%D0%BE-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B8-%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%BE-%D1%81%D0%B5-%D1%81%D0%BB%D1%83%D1%87%D0%B8-%D0%B2-%D1%81%D0%BE%D1%84%D0%B8%D1%8F-%D0%B2%D1%80%D0%B5%D0%BC%D0%B5%D1%82%D0%BE-%D1%80%D1%8F%D0%B7%D0%BA%D0%BE-%D1%81%D0%B5-%D0%BE%D0%B1%D1%80%D1%8A%D1%89%D0%B0--news672411.html", "text": "Бурно море и лошо време за почиващите, прогнозира за днешния ден доц. Георги Рачев. Климатологът коментира жестокият студен фронт, който връхлетя България. \"Фронтът с валежите мина много особено и много ни изненада, въпреки, че това се е случвало и преди\", заяви Рачев пред БНТ. \"Следобед се очаква рязка промяна на времето - слънце и затопляне. Не съм виждал и не съм чувал такова нещо - в западните квартали на София вала градушка 5 пъти. Това са така наречените супер клетки. Това е нещо уникално и невиждано. Никога не се е случвало в България\", посочи синоптикът. Той прогнозира, че топлото и слънчево време ще бъде до петък. Лошото време било дошло от Франция. \"Още от днес навсякъде ще бъде твърдо над 20 градуса, а утре дори в среднопланинския пояс живакът ще е над 25 градуса. В петък ще пристигне малко по-студен фронт и има вероятност пак да има леко влошаване на времето. Според мен ще има слаби валежи и то най-вечер по планинските места\", прогнозира Рачев. \"В понеделник времето ще остане топло. По морето температурите ще са между 27 и 31 градуса. Едва ли ще се повторят жегите от предишните дни, само на някои места ще има 35-36 градуса\", завърши доц. Георги Рачев.", "date": "2017.07.04", "title": "ЕКСКЛУЗИВНО! Климатолог: Нещо уникално и невиждано се случи в София! Времето рязко се обръща, лятото се връща с пълна сила "}
{"url": "http://pik.bg/%D1%87%D1%80%D0%B4-%D0%B4%D0%B6%D0%B8%D0%BD%D0%B0-%D0%BB%D0%BE%D0%BB%D0%BE%D0%B1%D1%80%D0%B8%D0%B4%D0%B6%D0%B8%D0%B4%D0%B0-%D1%81%D1%82%D0%B0%D0%BD%D0%B0-%D0%BD%D0%B0-90-news672413.html", "text": "Известната италианска актриса, считана за една от иконите на световното кино, Джина Лолобриджида отбелязва днес своя 90-ти рожден ден. По случай рождения й ден на площад в самия център на Рим ще се появи нейната последна скулптурна работа. Преди 30 години актрисата приключи своята филмова кариера и се отдаде на фотографията и скулптурата, където пожъна не по-малко успехи от тези в киното. За разлика от своята вечна съперница София Лорен, която преди няколко години - на 80-тия си рожден ден отказа да се снима, Лолобриджида не се крие от журналистите. В публикувано в \"Кориере дела сера\" интервю тя признава, че е станала киноактриса по случайност. Всъщност е учила в Академията по изкуствата в Рим вокал и е мечтаела да пее в операта или да прави скулптури. Семейството й обаче не било богато, а пред красавицата, финалистка на конкурса \"Мис Италия 1947\" се откривали добри възможности да припечелва снимайки се във филми, дори и в епизодични роли. Признанието дошло постепенно.", "date": "2017.07.04", "title": "ЧРД! Джина Лолобриджида стана на 90!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8----news672421.html", "text": "- Чрез решение на приватизационния договор по всички показатели може да се иска промяна на условието. Искат на осмата година промяна, а арбитражът към Българската търговска промишлена палата одобрява искането на Домусчиеви. По този начин ги отървава от едни 55 млн. лева, които трябва да платят до година, за неизпълнение на приватизационните клаузи. Решението на арбитража трябва да се облажва пред ВКС. Това трябва да се направи от министерството на икономиката, което вече е започнало процедурата, но трябва да се внесе таксата и те тук се ослушват. - Трябва да платят 2,4 млн. лв. Тази такса обаче отива от единия джоб на държавата в другия, като отива в министерството на правосъдието. Само, че се ослушват сега дали да обжалват, защото се създава нездравото усещане, че това се прави нарочно. - Не би трябвало - какво като е шеф на КРИБ. Аз ще направя каквото е необходимо, всичко е възможно да се случи.", "date": "2017.07.04", "title": "ЕКСКЛУЗИВНО И САМО В ПИК! Вицепремиерът Валери Симеонов с горещ коментар пред медията ни - ето как ще прекрати договора на братя Домусчиеви към Българския морски флот"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D1%87%D0%B0%D0%BA%D0%B0-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BE%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D0%B2-%D1%81%D1%8A%D0%B4%D0%B0-news672422.html", "text": "Надявам се днес в съда да възтържествува справедливостта. Днес се надявам в зала да дойде и президентът Радев, който да признае фактите. Това каза бившият министър на отбраната Николай Ненчев в ефира на Би Ти Ви. По думите му най-страшното обвинение срещу него е, че е застрашил живота на български пилоти. „Най-голямата болка на обвинителите е, че съм ощетил руската страна с избора си за ремонт и поддръжката на самолетите ни за сметка на Полша“. Ненчев цитира заключенията от доклад, които отхвърлят обвиненията срещу него. Нещо повече, под тези документи от 2015 г. се е подписал лично Румен Радев. Той ми благодари за усилията и разрешаването на съществуващите проблеми и намаляване на зависимостта на страната от Русия и подобряване на сигурността на авиацията ни. Николай Ненчев коментира отношенията си с Румен Радев и обострянето им. „По този въпрос трябва да разделим периода на Румен Радев преди Решетников и Румен Радев след Решетников. Аз не намирам друго основание. Този процес се превръща във фарс. Аз съм спасил авиацията през времето, в което съм бил министър. Днес Радев или трябва да признае фактите или да се отрече от думите си“. „Комисията за изтребителите си върши перфектно работата. Аз не бих допуснал този скандал да се случи. Трябваше да финализираме тази сделка към началото на тази година, както се и случи. Добре е в този случай решението да бъде взето от действащо правителстяво и парламент. Има един съществена факт, който се пропуска - имаше много категорична съпротива в института, че нещо с този проект не е наред и лично от проф. Тагарев, който е смятан за изключително добър професионалист. Този експерт, който се произнесе беше отстранен. Герджиков призна, че президентът е казал, че този проект трябва да се придвижи бързо. Радев е имал пряка интервенция. Аз настоявам анкетната комисия да проучи мотивите за отстраняването на проф. Тагарев“, подчерта Ненчев. „Не купуваме самолети, а сигурност. Това е геостратегически избор на страната ни. Грипен са с по-слаби технически характеристики. Ф-16 е по-добрият самолет. С такива са всички наши съседи. Много по-добре за пилотите ни е да се обучат да летят с Ф-16, а след това да минат на Ф-36. Не дай си Боже, ако нещо се случи и се задейства Член 5 на кого разчитаме - на нашите съюзници или на неутрална Швеция?“, каза в заключение бившият военен министър.", "date": "2017.07.04", "title": "Бившият министър на отбраната чака признание от президента Радев в съда"}
{"url": "http://pik.bg/%D1%80%D0%B5%D1%86%D0%B5%D0%BF%D1%82%D0%B0-%D0%B7%D0%B0-%D0%B7%D0%B4%D1%80%D0%B0%D0%B2%D0%B5-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B4%D0%B0-%D0%B4%D0%BE%D0%B6%D0%B8%D0%B2%D0%B5%D0%B5%D0%BC-%D0%B4%D0%BE-100-%D0%B3%D0%BE%D0%B4%D0%B8%D0%BD%D0%B8-%D1%89%D0%B0%D1%81%D1%82%D0%BB%D0%B8%D0%B2%D0%B8-news672186.html", "text": "Дългoлeтиeтo e тeмa, ĸoятo вълнyвa вceĸи. Πoвeчeтo xopa нa нaшaтa плaнeтa иcĸaт дa дocтигнaт дълбoĸи cтapини в дoбpo здpaвe и cилeн дyx. Toчнo тoвa e пpoвoĸиpaлo yчeни oт Швeция, ĸoитo peaлизиpaли щaтeлнo изcлeдвaнe, в ĸoeтo ce вĸлючили нaд 66 000 дyши. Ha бaзa нa peзyлтaтитe oт тoвa пpoyчвaнe, пoмecтeни в cп. „Іntеrnаl Меdісіnе“, cпeциaлиcтитe oпpeдeлили чeтиpитe ocнoвни фaĸтopa, ĸoитo ca пpяĸo cвъpзaни c пo-дълъг живoт. Oтĸaзът oт тютюнoпyшeнe e пъpвият oт тяx. Bтopият e oгpaничeният пpиeм нa aлĸoxoл (мaĸcимyм пo 60 мл ĸoнцeнтpaт днeвнo), cлeдвa бaлaнcиpaн xpaнитeлeн peжим и нe нa пocлeднo мяcтo физичecĸa aĸтивнocт, ĸoятo нe тpябвa дa e пo-мaлĸo oт двa чaca и пoлoвинa ceдмичнo. Зa дa дocтигнaт дo тeзи финaлни peзyлтaти, нa изcлeдвaнe ca били пoдлoжeни 30 000 жeни и мaлĸo нaд 33 000 мъжe във възpacтoвия диaпaзoн 45 г. – 83 г. Πpи нитo eдин oт дoбpoвoлцитe нe ca били oтчeтeни cъpдeчнo-cъдoви или paĸoви зaбoлявaния в нaчaлoтo нa здpaвния eĸcпepимeнт, пpoдължил няĸoлĸo гoдини. B нeгoвия ĸpaй (пpeз 2014 г.), paвнocмeтĸaтa билa cлeднaтa: 6 500 жeни и 8 500 мъжe, ĸoитo пoчинaли. Πpи ycтaнoвявaнe пpичинитe зa cмъpтнocт в двeтe гpyпи, билa ycтaнoвeнa ĸopeлaция мeждy пpoдължитeлнocттa и нaчинa нa живoт. Aĸo ce пpиeмe oпacнocттa oт cмъpт зa xopaтa, ĸoитo cпaзвaт пoнe двa oт вcичĸи гopeизбpoeни фaĸтopи cpeднo зa eдиницa, тo зa мъжeтe и жeнитe, ĸoитo ca cпaзвaли и чeтиpитe, pиcĸът e пoвeчe oт двoйнo пo-ниcъĸ – 0,39 пpи жeнитe и 0,47 пpи мъжeтe. Toвa, cпopeд изcлeдoвaтeлитe, знaчи, чe cpeднaтa пpoдължитeлнocт нa живoтa ce yвeличaвa cъoтвeтнo нa 4,9 и 4,1 гoдини.", "date": "2017.07.04", "title": "Рецепта за здраве! Вижте как да доживеем до 100 години щастливи"}
{"url": "http://pik.bg/%D0%B0%D0%B4%D1%8A%D1%82-%D1%81%D0%BB%D0%B5%D0%B7%D0%B5-%D0%B2-%D1%81%D0%B0%D0%BC%D0%BE%D0%BA%D0%BE%D0%B2-%D0%BF%D0%BE%D1%80%D0%BE%D1%8F%D1%82-%D0%B2%D0%BB%D0%B0%D1%87%D0%B8%D0%BB-%D0%BA%D0%BE%D0%BB%D0%B8-%D1%81%D0%B0%D0%BC%D0%BE-%D0%B7%D0%B0-5-%D1%87%D0%B0%D1%81%D0%B0-%D1%81%D0%B0-%D0%BF%D0%B0%D0%B4%D0%BD%D0%B0%D0%BB%D0%B8-175-%D0%BB-%D0%BD%D0%B0-%D0%BA%D0%B2-%D0%BC%D0%B5%D1%82%D1%8A%D1%80-news672418.html", "text": "175 л на кв. метър са паднали в Самоков само за 5 часа, преди да бъде обявено извънредно положение. На много места стихията е влачила коли, а водата в домовете е стигнала до 1 м.", "date": "2017.07.04", "title": "Адът слезе в Самоков! Пороят влачил коли, само за 5 часа са паднали 175 л на кв. метър"}
{"url": "http://pik.bg/%D0%BF%D0%B5%D1%87%D0%B5-%D1%81%D0%B5-%D0%B2%D1%82%D0%BE%D1%80%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0-%D0%B0%D1%81%D1%8F-%D0%BA%D0%B0%D0%BF%D1%87%D0%B8%D0%BA%D0%BE%D0%B2%D0%B0-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-news672441.html", "text": "Според хора от обкръжението на плеймейтката Ася Капчикова тя чака първата си рожба. Още е е в началото на бременността си и не е влязла в третия месец, затова крие новината от суеверие. Наскоро звездата от \"Фермата\" пусна снимка в социалните мрежи, на която небрежно държи корема си и написа лаконично: \"Толкова щастлива\". Фотосът е направен след преглед при специалист, който потвърдил щастливото събитие. Ася искала да изкрещи новината на целия свят, но замълчала от суеверие. Имала зверски апетит, което усъмнило нейните дружки. След Криско Капчикова успя да намери доста по-добър от него. Момчето се казва Живко и не е от сферата на шоубизнеса. Двамата живеят в хармония и дори са от една и съща зодия - Телец. Бебето най-вероятно е планувано, тъй като многократно са си говорили на тази тема пред хора от тяхната компания, пише седмичник.", "date": "2017.07.04", "title": "Пече се второ поколение плеймейтка! Ася Капчикова чака бебе"}
{"url": "http://pik.bg/%D0%BF%D0%BE%D1%80%D0%BE%D1%8F%D1%82-%D0%BD%D0%B0%D0%B2%D0%BE%D0%B4%D0%BD%D0%B8-%D1%82%D1%80%D0%B8-%D1%85%D0%BE%D1%82%D0%B5%D0%BB%D0%B0-%D0%B2-%D0%B0%D0%BB%D0%B1%D0%B5%D0%BD%D0%B0-news672454.html", "text": "На три съобщения за наводнени приземни етажи на хотели в курорта Албена са се отзовали миналата нощ екипите на регионалната дирекция \"Пожарна безопасност и защита на населението\" в Добрич, съобщи директорът й комисар Дарин Димитров. Няма пострадали. Екипите й са отстранили две паднали в резултат на бурята дървета в областния град Добрич. Те са се стоварили върху улични платна, няма нанесени щети, увери комисар Димитров. Регистрираното количеството валежи в град Добрич е 16 литра на квадратен метър, съобщават от Областния съвет за сигурност. Оттам информират, че няма получени други сигнали за наводнения в областта.", "date": "2017.07.04", "title": "Пороят наводни три хотела в Албена"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B8-%D0%B8%D0%B7%D0%B4%D0%B0%D1%82%D0%B5%D0%BB-news672455.html", "text": "59-годишният бивш журналист и издател Атанас Спасов издъхна внезапно тази нощ . Спасов е от знаковите имена в българската журналистика. Той е съосновател на пресгрупа \"Марица\". Той ни напусна след борба с тежко заболяване. Вечна му памет!", "date": "2017.07.04", "title": "Тъжна вест! Почина известен журналист и издател"}
{"url": "http://pik.bg/%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0-%D1%82%D0%B8%D1%80%D0%BE%D0%B2%D0%B5%D1%82%D0%B5-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B8%D1%82%D0%B5-%D0%B2-%D0%BF%D0%B8%D0%BA%D0%BE%D0%B2%D0%B8%D1%82%D0%B5-%D0%BB%D0%B5%D1%82%D0%BD%D0%B8-%D1%87%D0%B0%D1%81%D0%BE%D0%B2%D0%B5-news672448.html", "text": "Почасово ще се ограничава движението на тирове по магистралите в най-натоварените, пикови часове, въз основа на анализа от трафик камерите и информацията за движение на леки автомобили. Предвижда се то да важи от този уикенд за различни часове. Това каза министърът на регионалното развитие и благоустройството Николай Нанков пред БНТ, съобщиха от пресцентъра на МРРБ. „В момента ограничението за АМ „Хемус“ е в интервала между 17.00 ч и 20.00 ч. в петък. По най-натоварения участък от АМ „Тракия“ – между София и Пловдив денонощно преминават над 30 000 автомобила и затова там вероятно ще бъде наложено сходно ограничение като по АМ „Хемус“. Натоварено е движението както по АМ „Тракия“, така и по „Струма“ и „Люлин“, и в събота между 10.00 ч и 14.00 часа. Ограничение ще има и в неделя след 16.00 часа, когато също има засилен трафик“, посочи Нанков. Той обясни, че ограничителен режим има и в момента, но не за всички магистрали.", "date": "2017.07.04", "title": "Регионалният министър ограничава тировете по магистралите в пиковите летни часове"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%B5%D0%BC%D0%B8%D0%BB-%D0%BA%D0%B0%D1%80%D0%B0%D0%BD%D0%B8%D0%BA%D0%BE%D0%BB%D0%BE%D0%B2-%D1%82%D1%8A%D1%80%D1%81%D0%B8%D0%BC-%D0%BF%D0%B0%D1%80%D0%B8-%D0%B7%D0%B0-%D0%B4%D0%B0-%D0%BE%D0%B1%D0%B6%D0%B0-news672452.html", "text": "\"Министерството на икономиката работи за осигуряване на средствата необходими за таксата, която трябва да се плати, за да стартира процедурата за изменение по приватизационен договор\", заяви ексклузивно пред ПИК министърът на икономиката Емил Караканиколов по повод думите на вицепремиера Валери Симеонов, че е възможно да се измени приватизационния договор на братя Домусчиеви към Български морски флот. Пред медията ни Караниколов допълни, че Агенцията за приватизация и следприватизационен контрол обжалва решението на Арбитражния съд към Търговско-промишлената палата пред ВКС и подчерта, че ръководеното от него министерство работи за осигуряване на средствата за таксата, която трябва да се плати, с цел максимална защита на националния интерес. Припомняме, че единствено пред ПИК вицепремиерът Валери Симеонов разкри как може да бъде отнета концесията на братя Домусчиеви, като допълни, че са необходими 2,4 млн. лв. такса, която да се плати от икономическото министерство, но пък ще отиде директно в джоба на правосъдното министерство.", "date": "2017.07.04", "title": "ЕКСКЛУЗИВНО И САМО В ПИК! Министърът на икономиката Емил Караниколов: Търсим пари, за да обжалваме приватизационния договор на Домусчиеви"}
{"url": "http://pik.bg/%D0%BF%D0%BE%D1%85%D0%B2%D0%B0%D0%BB%D0%BD%D0%BE-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D1%81%D0%BF%D0%B0%D1%81%D0%B8%D1%85%D0%B0-%D1%89%D1%8A%D1%80%D0%BA%D0%B5%D0%BB%D0%B8-%D0%BE%D1%82-%D0%B3%D0%BE%D1%80%D1%8F%D1%89%D0%BE-%D0%B3%D0%BD%D0%B5%D0%B7%D0%B4%D0%BE-news672446.html", "text": "Пожарникари са спасили пострадали щъркели от паднало, горящо гнездо в село Гомотарци. Това съобщиха от ОД на МВР-Видин. Екип на районната служба реагирал незабавно на сигнала, получен вчера в 16.07 ч. Според очевидци гнездото се е запалило в резултат на късо съединение в електрическия стълб, на който се е намирало. Огънят бил потушен, а двете птици - видимо пострадали от пожара са пренесени в РС ПБЗН-Видин. Днес щъркелите ще бъдат предадени на горски служители за транспортиране в спасителния център за диви животни в град Стара Загора.", "date": "2017.07.04", "title": "ПОХВАЛНО! Пожарникари спасиха щъркели от горящо гнездо"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%B8%D1%8F%D1%87%D1%8A%D1%82-%D0%BD%D0%B0-%D0%B0%D0%BA%D1%83%D1%88%D0%B5%D1%80%D0%BA%D0%B0%D1%82%D0%B0-%D0%B2-%E2%80%9E%D1%88%D0%B5%D0%B9%D0%BD%D0%BE%D0%B2%D0%BE%E2%80%9C-%D0%BD%D1%8F%D0%BC%D0%B0-%D0%BB%D0%B8%D1%86%D0%B5%D0%BD%D0%B7-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D1%81-%D0%B3%D0%B5%D0%BD%D0%B5%D1%82%D0%B8%D1%87%D0%B5%D0%BD-news672450.html", "text": "Биячът на акушерката в „Шейново“ Владимир Стоянов няма лиценз за работа с генетичен материал. Това съобщиха от Министерството на здравеопазването. Веднага, след като скандалът е станал обществено достояние, в министерството са извършили проверка, която е показала, че въпросният бияч Владимир няма фирма, която да е лицензирана от МЗ за работа с генетичен материал. Припомняме, че Владимир Стоянов жестоко преби акушерката д-р Гогова, която е изродила детето му в болница „Шейново“. Мъжът настоявал след раждането да му бъде предоставена плацентата, като за целта излъгал д-р Гогова, че е говорил затова с шефа на болницата д-р Румен Велев. Д-р Гогова обаче се чула с д-р Велев, който й казал, че не е давал подобно разрешение, защото за да се даде биологичен материал, има определена процедура. Д-р Велев се ангажирал плацентата да бъде съхранена надеждно и ако мъжът докаже, че има права да работи с такъв материал, ще му бъде предоставена по надлежния ред. След като чува отказ, биячът посяга на д-р Гогова и й нанася побой, оставяйки я в безпомощно състояние. По-късно Владимир Стоянов е задържан за 72 часа. Той е завършил генетика и е работил по специалността в Англия. Има и фирма в България, но тя няма право да работи с генетичен материал.", "date": "2017.07.04", "title": "ИЗВЪНРЕДНО И САМО В ПИК! Биячът на акушерката в „Шейново“ няма лиценз за работа с генетичен материал"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BD%D0%B5%D0%BD%D1%87%D0%B5%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D1%80%D0%B0%D0%B4%D0%B5%D0%B2-%D0%BD%D0%B5-%D1%81%D1%8A%D0%BC-%D0%BF%D1%80%D0%B8%D0%B7%D0%B5%D0%BC%D0%B8%D0%BB-%D0%B0%D0%B2%D0%B8%D0%B0%D1%86%D0%B8%D1%8F%D1%82%D0%B0-news672494.html", "text": "Бившият военен министър Николай Ненчев отхвърли твърденията в коментарите на президента Румен Радев, направени по-рано днес. Пред журналисти, преди да бъде разпитан като свидетел по делото срещу Ненчев, Радев каза, че политиката на Ненчев по отношение на авиацията е била катастрофална. Ненчев обаче, който е подсъдим, именно за ремонта на МиГ-овете, заяви, че в съдебна зала държавният глава отрекъл обвинителната теза и дори го подкрепил в невинността. Не е истина, че съм приземил авиацията, коментира Ненчев. Той се позова на докладна записка на Радев от 2015 г., от която цитира изречение, в което било записано \"да се прекрати зависимостта от Русия\". Ненчев цитира и анализ на ВВС за 2015 и 2016 г.г., според който безопасността на полетите е все по-голяма. Освен това през миналата година е констатирано, че нальотът расте до 197 часа. Адвокатът на Ненчев - Менко Менков, подкрепи изказванията на клиента си и допълни, че в съдебната зала Румен Радев опровергал обвинителната теза. По думите на адвоката, пред съда Радев подкрепил действията на Ненчев и дори допълнил, че именно Ненчев е поставил въпроса като министър за закупуването на нов западен самолет. След като беше разпитан като свидетел, в отговор на думите на ненчев президентът Румен Радев заяви, че нальотът на военните пилоти е катастрофално нисък, а 2017-та е най-критична за авиацията. Според Радев безопасността на полетите се осъществява благодарение на мобилизацията на летци и технически екипи. Държавният глава изрази надежда тази година сагата с модернизацията на армията да приключи. Когато някои решения не се вземат навреме има видими последици, посочи той. Президентът Радев заяви, че е обсъдил с премиера възможността антикорупционната дирекция в ДАНС да бъде извадена от Агенцията и да влезе в единен орган, в който да има прокурори, полицаи, IT-експерти, финансисти и банкери.", "date": "2017.07.04", "title": "ЕКСКЛУЗИВНО В ПИК TV! Ненчев скочи на Радев: Не съм приземил авиацията "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B7%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-news672502.html", "text": "Европарламентът гласува с огромно мнозинство кандидатурата на Мария Габриел за еврокомисар. Пожелавам ѝ успех на тази изключително отговорна позиция, написа премиерът Бойко Борисов във Фейсбук. \"Винаги съм бил убеден в нейните качества и упорит труд. Сигурен съм, че Мария за пореден път ще докаже силата на България в Европа и ще покаже изключителни резултати за единния цифров пазар\", завършва той в експресния си коментар след гласуването.", "date": "2017.07.04", "title": "ПЪРВО В ПИК! Борисов с експресен коментар за избора на Мария Габриел за еврокомисар"}
{"url": "http://pik.bg/%D0%B4%D0%B5%D1%82%D0%B5-%D0%BF%D0%B0%D0%B4%D0%BD%D0%B0-%D1%81-%D0%BA%D0%BE%D0%BB%D0%B5%D0%BB%D0%BE-%D0%BE%D1%82-4-%D0%BC%D0%B5%D1%82%D1%80%D0%BE%D0%B2%D0%B0-%D1%81%D1%82%D0%B5%D0%BD%D0%B0-%D0%BF%D0%BE-%D1%87%D1%83%D0%B4%D0%BE-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D1%81-%D0%BD%D0%B0%D0%B9-%D0%BB%D0%BE%D1%88%D0%BE%D1%82%D0%BE-news672491.html", "text": "Петгодишно дете като по чудо остана живо след като падна с велосипеда си от 4-метрова стена. Инцидентът станал във великотърновския кв. Колю Фичето. Малкият Ясен карал колелото си на необезопасена детска площадка, когато внезапно полетял от стената. Момчето било откарано в Спешна помощ, а оттам е настанено в отделението по неврохирургия с черепно-мозъчна травма и опасност за живота. След проведеното лечение детето вече е изписано и си е вкъщи, предаде Монитор. Родителите на Ясен са подали сигнал в полицията, общината и в Агенцията за закрила на детето. Те все още обмислят дали да заведат съдебно дело срещу общината, която е собственик на необезопасената детска площадка. Засега ще изчакат резултатите от полицейското разследване. Според хора от квартала това не бил първият подобен случай на инцидент на тази детско площадка. Само дни преди случката с Ясен, друго дете също пострадало при злополука, а преди две години възрастен мъж падал от бетонната стена върху цимента от същата височина.", "date": "2017.07.04", "title": "Дете падна с колело от 4-метрова стена, по чудо се размина с най-лошото"}
{"url": "http://pik.bg/%D1%87%D0%B5%D1%80%D0%BD%D0%BE%D0%B3%D0%BE%D1%80%D0%B5%D1%86-%D0%BE%D1%82-%D1%86%D1%81%D0%BA%D0%B0-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D1%81%D1%82%D0%BE%D0%B9%D1%87%D0%BE-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-news672506.html", "text": "Бившият нападател на ЦСКА Стефан Николич се раздели с казахстанския Кайсар. 27-годишният черногорец разтрогна договора си по взаимно съгласие и напусна отбора, чийто треньор е Стойчо Младенов. Николич бе привлечен в Кайсар в началото на тази година, като за 13 мача вкара 1 гол. Черногорецът игра в ЦСКА през 2015 година, преди отборът да загуби професионалния си лиценз и да бъде пратен във \"В\" група", "date": "2017.07.04", "title": "Черногорец от ЦСКА избяга от Стойчо Младенов"}
{"url": "http://pik.bg/17-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D1%81%D0%B8%D0%BC%D0%B5%D0%BE%D0%BD%D0%BE%D0%B2%D0%B3%D1%80%D0%B0%D0%B4-news672500.html", "text": "Младеж на 17 години се е удавил в река Марица в Симеоновград. По данни на областната противопожарна служба в Хасково тийнейджърът е от квартал \"Лагера\", влязъл да се изкъпе, но потънал. Аварийно-спасителен екип на пожарната е извадил тялото. Това е третата жертва на неохраняем водоем в областта през този летен сезон.", "date": "2017.07.04", "title": "17-годишен се удави в Симеоновград"}
{"url": "http://pik.bg/%D0%BC%D0%BE%D0%B4%D0%B5%D1%80%D0%B5%D0%BD-%D0%B6%D0%B8%D0%B2%D0%BE%D1%82-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D0%BE%D1%84%D0%B8%D1%81%D0%B0---%D0%B7%D0%B5%D0%BB%D0%B5%D0%BD%D1%87%D1%83%D1%86%D0%B8-%D0%BD%D0%B0%D0%BF%D1%80%D0%B0%D0%B2%D0%BE-%D0%BE%D1%82-%D0%B1%D1%8E%D1%80%D0%BE%D1%82%D0%BE-news672431.html", "text": "Някъде в сърцето на Токио. ..., там където ритъмът на живот е толкова скоростен, че времето често се изплъзва. Но зад стените на една сграда, строена преди повече от половин век, ритъмът е друг. Градската градина, която е там, е успяла да промени усещането за време и пространство. Домати в конферентната зала или пък броколи на рецепцията - отдавна зеленчуците са станали част от интериора на японската фирма, която решила да наруши представите за офис като вкара природата вътре в сградата. Някъде в сърцето на Токио. ..., там където ритъмът на живот е толкова скоростен, че времето често се изплъзва. Но зад стените на една сграда, строена преди повече от половин век, ритъмът е друг. Градската градина, която е там, е успяла да промени усещането за време и пространство. Домати в конферентната зала или пък броколи на рецепцията - отдавна зеленчуците са станали част от интериора на японската фирма, която решила да наруши представите за офис като вкара природата вътре в сградата.", "date": "2017.07.04", "title": "Модерен живот! Градина в офиса - зеленчуци направо от бюрото"}
{"url": "http://pik.bg/%D0%B1%D0%B0%D1%80%D1%81%D0%B0-%D0%BD%D0%B0%D0%B3%D1%80%D0%B0%D0%B6%D0%B4%D0%B0%D0%B2%D0%B0-%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D0%B5%D1%86%D0%B0-%D0%BC%D0%B5%D1%81%D0%B8-%D1%81-%D0%BD%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-news672510.html", "text": "Голямата звезда на Барселона и Аржентина, Лионел Меси, ще подпише нов 5-годишен контракт с каталунците. Това ще се случи след завръщането на футболиста от медения му месец. Само преди дни аржентинецът се ожени за своята дългогодишна приятелка Антонела Рокуцо в родния Росарио. Очаква се футболиста да се завърне в Барселона на 12 юли и малко след това да поднови контракта си. Настоящото споразумение на Меси изтича през следващата година, като в последните месеци се водеха дълги преговори за неговото удължаване. Според прогнозите той ще подпише договор за 4 години, с опцията да бъде удължен с още година, като ще получава и заплата в размер на близо 22 милиона евро на година, твърди \"Новспорт\", като цитира Goal.com. Иначе през изминалия сезон 5-кратният носител на \"Златната топка\" реализира впечатляващите 54 гола в 52 мача за Барса във всички турнири.", "date": "2017.07.04", "title": "Барса награждава младоженеца Меси с нов договор"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%BF%D0%B0%D0%B7%D0%B0%D1%80%D1%83%D0%B2%D0%B0-%D0%BE%D1%82-%D1%88%D0%B0%D0%BC%D0%BF%D0%B8%D0%BE%D0%BD%D0%B0-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-news672516.html", "text": "Левски ще подпише с полузащитника на румънския шампион Виторул - Нелут Росу. Халфът е в София от понеделник, като днес трябва да премине медицински тестове и да парафира със сините. Шефовете от \"Георги Аспарухов\" ще платят трансферна сума за родения през 1993 година Росу. През изминалата кампания 175-сатриметровият халф изигра 14 мача в румънското първенство за Виторул. Росу ще бъде деветото ново попълнение на Левски това лято, както и вторият румънец на \"Герена\" след Серджиу Буш. До момента сините взеха още Жуниор Мапуку, Антонио Вутов, Георги Ангелов, Милош Цветкович, Васил Панайотов, Иван Горанов, Георги Ангелов и Александър Любенов. Очакват се и още попълнения. В четвъртък Левски гостува на носителя на Купата на Черна гора Сутиеска в реванша от първия квалификационен кръг на Лига Европа. След първата среща столичният гранд има аванс с 3:1.", "date": "2017.07.04", "title": "Левски пазарува от шампиона на Румъния"}
{"url": "http://pik.bg/%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%BD%D0%B5-%D0%BC%D0%B5-%D0%B2%D0%BA%D0%B0%D1%80%D0%B2%D0%B0%D0%B9%D1%82%D0%B5-%D0%B2-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B8%D0%BD%D1%82%D1%80%D0%B8%D0%B3%D0%B8-news672529.html", "text": "\"Eмоциите са обострени, но това не се случа за първи път. Думичката \"разкол\" или \"разцепление\" в ГЕРБ се върти от 2011, 2012 година. По резултатите от изборите такова нещо няма\", заяви Томислав Дончев. Вицепремиерът Томислав Дончев, помолен да коментира взаимната размяна на реплики между президента Румен Радев и зам.председателя на ГЕРБ Цветан Цветанов, реагира с думите: \"Не ме вкарвайте в политически интриги\".", "date": "2017.07.04", "title": "Томислав Дончев: Не ме вкарвайте в политически интриги!"}
{"url": "http://pik.bg/%D0%BA%D1%83%D0%BB%D1%82%D1%83%D1%80%D0%B0-%D0%B2-%D0%BB%D0%B5%D0%B2%D0%B8%D1%86%D0%B0%D1%82%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B7%D0%B0%D0%B2%D0%B5%D0%B4%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BD%D0%B0-%D1%82%D0%B5%D0%B0%D1%82%D1%8A%D1%80---%D1%81%D0%BE%D1%86%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D0%B0%D0%BF%D0%BB%D0%BE%D0%B4%D0%B8%D1%80%D0%B0-%D0%B1%D1%83%D1%80%D0%BD%D0%BE-%D0%BD%D0%BE%D0%BD%D0%B0-news671545.html", "text": "Соцлидерката Корнелия Нинова разнообрази ежедневието на подчинените си, като ги заведе на театър. Културно-масовата проява на шефката на БСП и няколко депутати била по вина на колежката им Нона Йотова, която ги поканила да я гледат в единствената й главна роля в момента – тази на Джина Лолобриджида в постановката „Джина и Фидел“. Редом до Нинова на първите редове в публиката били забелязани зам.-председателят на ПГ Драгомир Стойнев, депутатите Анелия Клисарова, Весела Лечева, Георги Гьоков, Атанас Костадинов и други техни колеги. Весела реакция предизвикала репликата на актьора Кирил Ефремов – Фидел, за това, че май е по-добре да се изповяда вместо на отчето, на партийния секретар, отправена с поглед и жест право към Нинова. „Много ми хареса“, призна соцлидерката, останала очарована от постановката. Корнелия се била подготвила и с кошница с цветя, която заедно със съпартийците си поднесла на актьорския състав на финала на пиесата.", "date": "2017.07.04", "title": "КУЛТУРА В ЛЕВИЦАТА! Корнелия заведе депутатите на театър - соцлидерката аплодира бурно Нона Йотова от първия ред в Сатирата"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%B0%D0%BA%D1%86%D0%B8%D1%8F-%D1%83%D0%B4%D0%B0%D1%80%D0%B8%D1%85%D0%BC%D0%B5-%D0%B3%D1%80%D1%83%D0%BF%D0%B0-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D1%85%D0%BE%D1%80%D0%B0-%D1%81-%D1%86%D0%B5%D0%BB-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B0-%D0%B5%D0%BA%D1%81%D0%BF%D0%BB%D0%BE%D0%B0%D1%82%D0%B0%D1%86%D0%B8%D1%8F-%D0%B2-%D0%B5%D0%B2%D1%80%D0%BE%D0%BF%D0%B0-news672508.html", "text": "Беше неутрализирана престъпна група за трафик на хора с цел сексуална експлоатация в Испания, Германия и Швейцария. Това каза на брифинг административният ръководител на Специализираната прокуратура Иван Гешев. „Темата на брифинга е международна операция между България и Испания. Беше неутрализирана престъпна група за трафик на хора с цел сексуална експлоатация в Испания, Германия и Швейцария. Операцията е с название „Европа“. Ние имаме много добри контакти с всички партньорски служби. Постоянно се провеждат такива операции. Тази не е изолиран случай“, коментира Гешев. По думите му Специализираната прокуратура поддържа и извършва съвместни операции с почти всички европейски служби. „Операции като тази обезсмислят коментарите дали има смисъл от специализирано правосъдие или не в България“, каза още той.", "date": "2017.07.04", "title": "ГОЛЯМА АКЦИЯ! Ударихме група за трафик на хора с цел сексуална експлоатация в Европа"}
{"url": "http://pik.bg/%D0%BD%D0%B4%D0%BA-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BF%D0%B8%D0%BA-%D0%B7%D0%B0-%D0%BD%D0%B0%D0%B4%D0%BF%D0%B8%D1%81%D0%B0-%E2%80%9E%D1%81%D0%BE%D1%84%D0%B8%D1%8F%E2%80%9C-%D0%BD%D0%B5-%D0%B5-%D0%BF%D1%80%D0%B0%D0%B2%D0%B5%D0%BD%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B0-%D0%BF%D0%BE%D1%80%D1%8A%D1%87%D0%BA%D0%B0-%D1%81%D1%8A%D0%BE%D1%80%D1%8A%D0%B6%D0%B5%D0%BD%D0%B8%D0%B5%D1%82%D0%BE-%D1%81%D1%82%D1%80%D1%83%D0%B2%D0%B0-news672527.html", "text": "За надписа „София“ не е правена Обществена поръчка! Съоръжението струва 25 хил. лева! Това бе краткият отговор от НДК до ПИК, след като повдигнахме темата за цветния надпис „София“, който се намира вдясно на сградата. „За Cityscape знакът SOFIA не е обявявана обществена поръчка. Взети са три оферти и е избрана тази с най-ниска предложена цена. Общите размери на надписа са 120/500 см. Разположение: Запад от Главен вход на НДК. Монтажът е върху твърда основа над леха, без да се засягат зелените насаждения. Знакът е поставен след одобрение на Главния архитект на град София. Знакът е застрахован срещу вреди. Сумата за изграждането му е 25 000 лева“, написаха в отговор до ПИК от НДК. Отговорът е пратен на 30 юни, а днес имаше допълнителни уточнения по темата. Както ПИК написа, огромен надпис SOFIA светна преди време до Националния дворец на културата. Той бе открит официално на празника на София 17 септември 2016-а и бе представен като подарък на НДК към Столична Община. Целта бе да бъде подобрена градската среда в столицата, с оглед предстоящото европейско председателство на България през 2018 г. На събитието тогава присъстваха кметът на София Йорданка Фандъкова и изпълнителният директор на НДК Мирослав Боршош. Надписът „СОФИЯ“ е само част от проекта за преустройство и адаптация на основната сграда на НДК, а инсталацията следва примера на много други големи градове по света. В момента тече проверка на прокуратурата в НДК и ще е интересно до каква цена ще стигнат държавните обвинители при разследването си. Нашата информация бе за 90 000 лева обща стойност на надписа? И дали няма да се окаже, че процедурата по изграждането е разбита на няколко етапа, за да се свали цената на всеки един от тях и така да се мине без Обществена поръчка. Ще видим…", "date": "2017.07.04", "title": "НДК отговори на ПИК! За надписа „София“ не е правена обществена поръчка! Съоръжението струва 25 хил. лева!"}
{"url": "http://pik.bg/23-%D0%BF%D0%B0%D1%82%D1%80%D1%83%D0%BB%D0%BA%D0%B8-%D1%89%D0%B5-%D1%81%D0%BA%D0%B0%D0%BD%D0%B8%D1%80%D0%B0%D1%82-%D0%BD%D0%BE%D0%BC%D0%B5%D1%80%D0%B0-%D0%B7%D0%B0-%D0%BA%D1%80%D0%B0%D0%B4%D0%B5%D0%BD%D0%B8-%D0%BA%D0%BE%D0%BB%D0%B8-news672534.html", "text": "23 патрулки ще сканират регистрационните табели на автомобилите и при наличието на такъв, за който има данни, че е краден, ще издават звукова сигнализация. Договорът за изработването на оборудването беше подписан във вторник в Главна дирекция „Национална полиция“ с чешкото дружество „Сойтрон“, което ще е изпълнител на обществената поръчка. Той е на стойност малко над 1 млн. лева", "date": "2017.07.04", "title": "23 патрулки ще сканират номера за крадени коли"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B8-%D0%BF%D1%80%D0%B8%D1%8F%D1%82%D0%BD%D0%BE-%D0%BE%D1%81%D0%B5%D0%BC-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D0%BF%D1%80%D0%B0%D0%B2%D0%B8%D1%82%D0%B5-%D1%81%D0%B5%D0%BA%D1%81-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-news672465.html", "text": "Какво би се случило, ако изведнъж хората спрат да правят секс? Учени твърдят, че ефектите от продължителното въздържание съвсем не са безобидни. Сред тях са понижена концентрация, лошо настроение, загуба на рефлекси, умора, дори повишен риск от сърдечни проблеми. И дават осем причини да правите секс всеки ден: Редовният секс е една от най-ползотворните \"тренировки\" за сърцето. \"Сексът не само е отлична кардио тренировка, но преди и по време на половия акт се отделят хормони със защитен ефект за сърдечносъдовата система\", отбелязва кардиологът Фон Борщел. Редовният секс увеличава броя на имунните клетки в тялото, които се борят с външни микроби, като произвеждат антитела IgA (имуноглобулин А). Сексът кара мозъка да функционира по-добре. Учени установиха, че двойките, които правят секс всеки ден, засилват шанса за растеж на нервните клетки в мозъка. Влюбването и първите любовни връзки също стимулират мозъчната дейност. Съществува доказана връзка между качествения секс и продължителността на човешкия живот, разкрива сексологът доц. д-р Румен Бостанджиев. Двойките, които имат пълноценна връзка и добър сексуален живот, живеят 5-10 години по-дълго, при това в много по-добро здраве. Сексът е най-добрият лек срещу безсънието. Интимните ласки преди лягане осигуряват спокоен и пълноценен отдих. Сексът лекува, релаксира, удължава живота, пази ни от стрес и освобождава ендорфини, които ни правят по-щастливи. Освен това сексът ни успокоява и носи чувството на удовлетвореност. 7. Сутрешният секс ободрява Редовният секс сутрин е много полезен за здравето както на мъжа, така и на жената. След сутрешен секс получавате солидна доза бодрост за целия ден. Със секс поддържате баланса на естроген и тестостерон в организма, укрепвате тазовите мускули и пикочния мехур. Намалявате главоболието и болките в гърба.", "date": "2017.07.04", "title": "ПОЛЕЗНО И ПРИЯТНО! Осем причини да правите секс всеки ден"}
{"url": "http://pik.bg/%D0%BA%D1%83%D0%B1%D1%80%D0%B0%D1%82-%D0%BF%D1%83%D0%BB%D0%B5%D0%B2-%D1%81%D0%B1%D1%8A%D0%B4%D0%B2%D0%B0-%D0%B3%D0%BE%D0%BB%D1%8F%D0%BC%D0%B0-%D0%BC%D0%B5%D1%87%D1%82%D0%B0---%D0%B5%D1%82%D0%BE-%D0%BA%D0%BE%D0%B3%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B1%D0%B8%D0%B5-%D1%81-%D0%B4%D0%B6%D0%BE%D1%88%D1%83%D0%B0-news672568.html", "text": "Най-добрият български боксьор Кубрат Пулев може да сбъдне мечтания с Антъни Джошуа още на 28 октомври, съобщи промоутърът на световния шампион в тежка категория във версиите IBF, IBO и WBA Джошуа - Еди Хърн. \"Лас Вегас е фаворит за провеждане на реванша между Антъни Джошуа и Владимир Кличко. През следващите две седмици ще определим датата и мястото\", коментира Хърн пред радио \"Би Би Си\". \"Кличко ще се съгласи на реванш, но ако той се проведе извън Великобритания. Смятам, че той ще иска да се боксира в Кардиф. Не мисля, че в този случай парите за него имат значение. Мястото на реванша може да бъде Лас Вегас, Лагос (Нигерия), но от гледна точка на логистиката първият вариант е най-добър. Ако все пак Владимир не иска да проведе този двубой, то Антъни Джошуа ще се бие с официалния претендент на IBF Кубрат Пулев на 28 октомври в Кардиф\", заяви Хърн.", "date": "2017.07.04", "title": "Кубрат Пулев сбъдва голяма мечта - ето кога може да се бие с Джошуа "}
{"url": "http://pik.bg/%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%BE-19-%D0%BE%D1%82-%D0%BD%D0%B0%D0%B9-%D1%87%D0%B5%D1%81%D1%82%D0%B8%D1%82%D0%B5-%D1%83%D1%81%D0%BB%D1%83%D0%B3%D0%B8-%D0%BA%D1%8A%D0%BC-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-news672577.html", "text": "Във връзка с поетите ангажименти от правителството за редуциране на административната тежест и на база на изготвения анализ от Министерството на икономиката и в изпълнение на заповед на министър Емил Караниколов, Патентно ведомство намали административната тежест за потребителите, които ползват административните услуги. Днес 4 юли 2017г. в Държавен вестник е публикуван новия Ценоразпис на услугите, предоставени на обществеността. С новия Ценоразпис 19 от най-често ползваните услуги вече ще се предоставят на заявителите абсолютно безплатно. Това са 30% от общия брой на административните услуги, които се предоставят на бизнеса и гражданите по ценоразписа. Във всички останали 44 административни услуги е възприет подхода за редуциране на цените, като същите са значително намалени. Запазен е и подходът цената за проучвания за изобретения да се намалява с 50% ако заявителите са микро и малки предприятия по Закона за малките и средни предприятия, държавни или общински училища, държавни висши училища, академични научно-изследователски организации на бюджетна издръжка или изобретатели, вписани в държавния регистър на патентите или на полезните модели. Отделно от това е въведен нов критерий, според който всички цени за административни услуги, събирани съгласно Ценоразписа ще бъдат намалени с още 10% при подаване на заявлението онлайн. Сроковете за предоставяне на някои от услугите, също са намалени.", "date": "2017.07.04", "title": "Изпълнено! 19 от най-честите услуги към икономическото министерство стават безплатни"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80%D0%B0-%D1%85%D0%B0%D1%81%D0%B0%D0%BD-%D0%B0%D0%B7%D0%B8%D1%81-%D0%B8%D0%BC%D0%B0%D0%BC%D0%B5-%D0%B5%D0%B4%D0%BD%D0%BE-%D0%B1%D0%BE%D0%BB%D0%BD%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BA%D0%BE%D0%B5%D1%82%D0%BE-%D1%81%D0%B0%D0%BC%D0%BE-%D1%81%D0%B8-%D0%B8%D0%BD%D0%B6%D0%B5%D0%BA%D1%82%D0%B8%D1%80%D0%B0-%D0%B1%D0%B0%D1%86%D0%B8%D0%BB%D0%B0-%D0%BD%D0%B0%D1%80%D0%B5-news672572.html", "text": "Имаме едно болно правителство, което само си инжектира бацила, наречен национализъм. Една политическа партия или управление трябва да следва тенденциите, които се случват в обществото. Правителството е орган, който трябва да гарантира по закон и конституция сигурността на жителите на страната. Това заяви пред Би Ти Ви зам.-председателят ЦС на ДПС Хасан Азис. Коментарът му бе по повод скандала, разразил се след побоя на дъщерите на зам.-мюфтията Мюмюн, представен като конфликт на верска основа. \"Ако се махнат Патриотите, ние бихме подкрепили ГЕРБ. В момента ние нямаме ценностна близост между либералните ценности, които проповядваме и националистическите идеи, които се демонстрират. Има едни други сигнали за ескалация на напрежението в Северна България. Това, което ние не искаме да желаем. Ние сме на страната на правото. Аз съм убеден, че националистическият характер на това правителство ще продължава да генерира напрежение и да задълбочава неговата \"диагноза\", отбеляза Азис. Той отново посочи, че ДПС ще подкрепи правителството, ако в него няма националисти. Като градоначалник на Кърджали той отбеляза, че \"централната власт демонстрира пренебрежение към местната\". В тази връзка Хасан Азис отбеляза, че миналата и тази година инвестициите в страната са в рамките на 700 милиона евро. \"Тогава, когато на базата на тази реалност се дават оценки, мисля, че правителството в лицето на министъра на икономиката трябва да направят оценка на действията си. Защото местната власт реализира своята политика на базата законите, реализирани от изпълнителната власт\", коментира Азис. Според него \"нито една община в страната няма за цел да спъва инвеститорския интерес\". \"Затова проблемите, свързани с административната тежест се връщат като бумеранг към изпълнителната власт\", категоричен бе Хасан Азис.", "date": "2017.07.04", "title": "БОМБА В ЕФИРА! Хасан Азис: Имаме едно болно правителство, което само си инжектира бацила, наречен национализъм"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D1%81%D1%82%D0%B0%D0%BD%D0%B0-%D0%B7%D0%B0%D0%B4-%D0%BC%D0%B5%D0%B4%D0%B8%D1%86%D0%B8%D1%82%D0%B5-%D0%BE%D1%82-%D1%88%D0%B5%D0%B9%D0%BD%D0%BE%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B3%D0%B8-%D0%B7%D0%B0%D1%89%D0%B8%D1%82%D0%B8%D0%BC-%D0%BC%D0%B0%D0%BA%D0%B0%D1%80-%D1%87%D0%B5-%D1%81%D1%80-news672553.html", "text": "Да се търси общо решение срещу насилието над медици, поиска министър-председателят Бойко Борисов на днешното правителствено заседание. Повод за настояването му беше поредният случай на агресия в болница „Шейново”. „Министър Петров, ползвам случая да изкажа цялата ни подкрепа към колегите Ви в „Шейново”. И помислете, да видим какъв е механизмът да ги защитим, макар че срещу простащината не знам как да ги защитим… Ако трябва, помогнете и в завеждане на дела. Пълна подкрепа за каквото е необходимо!... И ние искаме той да получи справедлива присъда, защото това е и превенция… Действително разчитаме тук и на съдебната система… Превенцията, според мен, е повече тежки присъди”, каза премиерът. Според министъра на здравеопазването Николай Петров средногодишно нападенията над медицински лица са над 50.", "date": "2017.07.04", "title": "ЕКСКЛУЗИВНО В ПИК! Борисов застана зад медиците от \"Шейново\": Трябва да ги защитим, макар че срещу простащината не знам как "}
