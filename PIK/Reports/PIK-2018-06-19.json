{"url": "http://pik.bg/%D0%B0%D0%BD%D0%B0-%D0%B1%D1%8A%D1%80%D0%BD%D0%B0%D0%B1%D0%B8%D1%87-%D1%81%D1%8A%D1%80%D0%B1%D0%B8%D1%8F-%D0%BD%D0%B8%D0%BA%D0%BE%D0%B3%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-%D0%BA%D0%BE%D1%81%D0%BE%D0%B2%D0%BE-news759224.html", "text": "Сръбският министър-председател Ана Бърнабич заяви, че страната никога няма да признае независимостта на Косово, предава македонската електронна медия „Плюс Инфо“, цитирана от \"Фокус\". В интервю пред германския ежедневник „Велт“ тя допълни, че „отношенията ни с Прищина са трудни и емоционални“. „Сръбският президент Александър Вучич направи смела и отговорна стъпка, когато започна междурегионален диалог. До този момент всеки такъв разговор беше табу. Косово беше Сърбия. Точка. Сега трябва да намерим компромис, Сърбия никога няма да признае независимо Косово. Това не би било компромис. И след като продължаваме да настояваме, че Косово принадлежи на Сърбия, компромисът не би бил възможен“, заяви сръбският премиер. Тя допълни, че и двете страни трябва да излязат от „зоната на удобство“ в мисленето си. Бърнабич припомни, че Прищина не е започнала да изпълнява нито един от поетите си ангажименти - формиране на Общността на сръбските общини, а също така и че се е увеличил броят на нападения срещу сърби в Косово. Сподели:", "date": "2018.06.19", "title": "Ана Бърнабич: Сърбия никога няма да признае Косово"}
{"url": "http://pik.bg/%D0%BE%D0%B1%D0%B8%D0%B4%D0%BD%D0%BE-%D0%BA%D0%BE%D0%BD%D1%86%D0%B5%D1%80%D1%82%D1%8A%D1%82-%D0%BD%D0%B0-%D1%81%D1%82%D0%B8%D0%BD%D0%B3-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BF%D0%BE%D1%87%D0%BD%D0%B0-%D1%81-%D0%B3%D1%80%D0%BE%D0%B7%D0%BD%D0%B0-%D0%B3%D0%B0%D0%B2%D1%80%D0%B0-%D0%BC%D0%B5%D0%BB%D0%BE%D0%BC%D0%B0%D0%BD%D0%B8%D1%82%D0%B5-%D0%B2-%D0%BF%D0%BE%D1%82%D1%80%D0%B5%D1%81-%D1%81%D0%BD%D0%B8%D0%BC%D0%BA%D0%B8-news759222.html", "text": "Античният театър буквално се пука по шевовете. Стотици се стекоха в трепетно очакване да видят любимата си музикална звезда Стинг на живо под тепетата. На сцената вече се качиха британският изпълнител и реге гурото Шаги и гласовете им озвучиха Стария град на Пловдив. Звездният музикален спектакъл обаче започна с организационен фал. Оказа се, че има сериозен проблем с местата. Секторите вече са препълнени, а все още има хората, които влизат на античния стадион. Всички централните места, за които меломаните трябваше да бръкнат надълбоко в джоба си, вече са заети. Всички, които прииждат и със скъп билет биват отпращани към крайните сектори, тъй като само в тях все още има останали седалки. Има и огромно количество правостояща публика. \"Недоволна съм, платила съм толкова пари за централно място, а сега всичко в сектора е заето и трябва или да стоя права или да седна съвсем в края\", казва пловдивчанка пред \"Трафик Нюз\". Въпреки нервите обаче, настроението на Античния е повече от приповдигнато и всички са вперили поглед в любимата си музикална звезда. На концерта бе забелязан и кметът Иван Тотев, който се слави като почитател на рок жанра. Сподели:", "date": "2018.06.19", "title": "ОБИДНО! Концертът на Стинг в Пловдив започна с грозна гавра! Меломаните в потрес (СНИМКИ) "}
{"url": "http://pik.bg/%D0%BD%D0%B5%D1%89%D0%B0%D1%82%D0%B0-%D0%BA%D0%BE%D0%B8%D1%82%D0%BE-%D0%BE%D1%81%D1%8A%D0%B7%D0%BD%D0%B0%D0%B2%D0%B0%D1%88-%D0%BA%D0%BE%D0%B3%D0%B0%D1%82%D0%BE-%D1%81%D1%82%D0%B0%D0%BD%D0%B5%D1%88-%D0%B1%D0%B0%D1%89%D0%B0-news759068.html", "text": "С раждането на наследника летоброенето на таткото се разделя на стара (до появата на детето) и нова (след появата на детето) ера. От една страна отговорностите се увеличават главоломно, от друга – животът наистина става по-весел. Ако жената прави първите си стъпки в майчинството още в родилния дом, за таткото интересните открития предстоят. През първата година той ще трябва да премине курса за млади бащи. Наистина изпитите са ежедневие, но пък “оценките” са толкова сладки! Сънят е по-голямо удоволствие от секса Както казва един опитен татко на малък наследник: “Сънят е по-як от секса”. Докато бебето е на денонощно хранене, 8-те или поне 5-те часа сън са за предпочитане пред вана с Дженифър Лопес. Бебето е взело твоя “приятен” характер Всички казват, че това малко беззъбо същество е твое копие. Наслаждавай му се. Това упорито и капризно вампирче ще ти помогне да разбереш колко “кръв” си изсмукал навремето от своите родители. Ако имаш дъщеря, ти не си баща, ти си татенце Ти също така си и нейният идеал. Да, своя мъж тя ще избира по твой образ и подобие. Ще се наложи да се превърнеш в баща за чудо и приказ, за да има все пак твоето малко сладко момиченце шанс да бъде щастлива жена. Сигурно вече си разбрал – не жените променят мъжете, а дъщерите. За дъщеря си ще влезеш и в огъня Какво толкова да преживяваш за сина си? Той е мъж. Него трябва да научиш да играе футбол, да забива гвоздеи, да работи с фазомера и да приготвя барбекю. А дъщерята… Тя е едно безкрайно преживяване – гледаш я като принцеса, после идва цикълът, после гаджетата… съпругът… Домът е много опасно място С появата на наследника и най-безобидните места в дома се превръщат в заплаха. Затова 90 % от възпитанието на детето ти се състои в спасяване от евентуални травми. А безопасните места дребосъкът изследва със свои методи – гризане, рисуване, късане, лигавене, хвърляне и тези дейности го поддържат във форма. Малък не значи тих Макар детето ти да е 50 см, а теглото му да не надвишава 3 кг, то с лекота може да събуди 9-етажна сграда. Дори да изпиеш няколко бири и да си сложиш тапи в ушите, все едно тишината е мираж. Свободно време това е времето, когато детето спи Да, твоят мъник е суров работодател. Нямаш право на почивни дни, отпуск и дори на болнични. Бъди благодарен, ако успееш да обядваш или да отидеш до тоалетна. Но ти поне ходиш на работа, а майка му упражнява посещение на тоалетната в тандем. Ти си лошото ченге Вероятно твоят тригодишен дребосък е истински виртуоз в манипулирането на майка си. Затова на теб се пада ролята на “лошия”. Все пак някой трябва да постави на място малкия диктатор, който върти всички на пръста си. Доброто филмче се гледа 100 пъти А много доброто – всеки ден, което прави 365 пъти в годината. Ти си велик дипломат Ако можеш да се договаряш с детето си, ти си готов за дипломатическa кариера. Толкова си убедителен, че можеш да накараш Доналд Тръмп да си боядиса косата черна и да изпее Марсилезата в дует с Мерил Стрийп. Ти си конче! Всеки баща, рано или късно, се превръща в конче. Таткото е най-добрата атракция! Всъщност най-важното, което ще разбереш с появата на детето си е, че щастието вече има нов аромат – на бебешка пудра, мляко и ванилия. Дори да си бил корав циничен мъж, веднъж станал татко, ти си в състояние да се разтопиш в усмивка при вида на спящото бебе. То със сигурност ще те направи по-добър и много по-щастлив човек. Сподели:", "date": "2018.06.19", "title": "Нещата, които осъзнаваш, когато станеш баща"}
{"url": "http://pik.bg/%D1%81%D0%B5%D0%BA%D1%81%D1%8A%D1%82-%D0%BB%D0%B5%D0%BA%D1%83%D0%B2%D0%B0-%D0%BC%D0%B8%D0%B3%D1%80%D0%B5%D0%BD%D0%B0%D1%82%D0%B0-news759066.html", "text": "Мигрената е най-често срещаният вид главоболие. Тя се появява под въздействието на най-различни фактори. Такива са проблеми с метаболизма, свръхчувствителност на централната нервна система, дехидратация, стрес, напрежение, стоене твърде дълго в помещения без чист въздух, нездравословно хранене, нарушения на съня и други. Притискането на нерв може да доведе до силна болка в слепоочието, която пречи на изпълнението на ежедневни дейности. Ако не установите точните причини за мигрената, тя ще се задълбочи. Яжте по-често през деня, но по малко. По този начин ще избегнете подуването на корема от преяждане, при което може да се появи и мигрена. Също така, ако пропускате хранения и стомахът ви е празен твърде дълго, кръвната захар в тялото пада и главоболието е налице. Ядки, плодове (включително сушени) и зеленчуци, са за предпочитане между основните хранения. Те спомагат за хидратирането на тялото и предотвратяват главоболие. Понякога липсата на ценни вещества в организма също може да доведе до мигрена. От голямо значение е контролът на нивата на витамин В12, магнезий, коензим Q10 в тялото, ето защо профилактичните изследвания всеки месец не са за подценяване. Кардио тренировките са друго нещо, което намалява риска от появата на силно главоболие. Според проучване, проведено в Швеция, хората, които извършват подобни активности редовно, не получават главоболие по-дълго време. Ако имате мигрена, опитайте се да отработите стреса. Колкото повече негативни емоции пазите в себе си, толкова по-зле за вас. По време на така нареченото емоционално прегряване и стресова ситуация се отделя по-голямо количество кортизол, който предизвиква главоболие. Колкото и странно да звучи, сексът също предпазва от мигрена. Според германско проучване от 2013 г., главоболието намалява по време на секс, особено при оргазъм. Причината е, че тогава се отделят ендорфини (хормони на щастието). Сподели:", "date": "2018.06.19", "title": "Сексът лекува мигрената"}
{"url": "http://pik.bg/%D0%BD%D0%BE%D0%B2%D0%B0-%D0%B8%D0%B7%D0%BC%D0%B0%D0%BC%D0%B0-90-%D0%B3%D0%BE%D0%B4%D0%B8%D1%88%D0%BD%D0%B0-%D0%B1%D0%B0%D0%B1%D0%B0-%D0%B4%D0%B0%D0%B4%D0%B5-%D0%B1%D0%BB%D0%B8%D0%B7%D0%BE-6-%D0%B1%D0%BE%D0%BD%D0%B0-%D0%B7%D0%B0-%D1%80%D0%B0%D0%B7%D0%B2%D0%B0%D0%BB%D1%8F%D0%BD%D0%B5-%D0%BD%D0%B0-%D1%87%D0%B5%D1%80%D0%BD%D0%B0-%D0%BC%D0%B0%D0%B3%D0%B8%D1%8F-news759107.html", "text": "90-годишна жена бе измамена с 5 800 лв. заради „черна магия“, съобщават от ОДМВР - Благоевград. Жена на 90-години от град Благоевград е съобщила в 01 РУ - Благоевград, че около 12.00 часа на 18 юни 2018 г. е въведена в заблуждение от две непознати за нея жени, че е направена „черна магия“. На потърпевшата е нанесена щета на приблизителна стойност около 5 800 лева. По случая е образувано досъдебно производство. Сподели:", "date": "2018.06.19", "title": "Нова измама! 90-годишна баба даде близо 6 бона за разваляне на черна магия"}
{"url": "http://pik.bg/%D0%BF%D0%B0%D0%BA-%D1%81%D0%B5-%D0%BF%D1%80%D0%BE%D1%87%D1%83%D1%85%D0%BC%D0%B5-%D1%84%D1%80%D0%B5%D0%BD%D1%81%D0%BA%D0%B8-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%BE%D1%82%D0%BA%D1%80%D0%B8%D1%85%D0%B0-400-%D0%BA%D0%B3-%D0%BA%D0%B0%D0%BD%D0%B0%D0%B1%D0%B8%D1%81-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D0%B0%D0%BC%D0%B8%D0%BE%D0%BD-news759225.html", "text": "Френски митничари са открили близо 400 килограма канабис в камион с българска регистрация, съобщава френското издание \"Ест репюбликен\", цитирано от БТА. Дрогата е открита на път А39 в Юра във Франция в нощта на четвъртък срещу петък. Точното количество на канабиса е 398 килограма. Пазарната му стойност е около 4 милиона евро. Дрогата била скрита сред портокали. Сподели:", "date": "2018.06.19", "title": "ПАК СЕ ПРОЧУХМЕ! Френски митничари откриха 400 кг канабис в български камион "}
{"url": "http://pik.bg/%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F%D1%82-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D1%82%D0%B0%D0%BD%D0%BA-%D1%81%D0%B5-%D1%80%D0%B0%D0%B7%D0%BF%D0%B0%D0%B4%D0%BD%D0%B0-%D0%BD%D0%B0-%D1%81%D1%8A%D1%81%D1%82%D0%B5%D0%B7%D0%B0%D0%BD%D0%B8%D1%8F-%D1%82%D0%B0%D0%BD%D0%BA%D0%B8%D1%81%D1%82%D0%B8%D1%82%D0%B5-%D0%BF%D1%81%D1%83%D0%B2%D0%B0%D1%82-%D0%BE%D1%82-%D1%8F%D0%B4-news759176.html", "text": "Най-добрият украински танк се повреди по време на военните състезания Strong Europe Tank Challenge- 2018 в Германия, съобщава \"Амур.кп.ру\". Става дума за танка \"Оплот\" (Т-84). Изданието уточнява, че десет от тези бойни машини украинската страна по-рано е доставила в Пакистан и Тайланд, но по-късно и двете страни се отказали от танковете, тъй като характеристиките им не съответствали на заявеното от тях. Заради потрошената си машина Украйна зае последно място във военните съревнования в Германия. По думите на украинските армейци, механизмът за зареждане на танка заял, а половината от датчиците отказали да работят, появили се и искри в електрическата система. Инцидентът е бил заснет на видео, а случващото било подобаващо \"коментирано\" от ядосаните танкисти с нецензурни изрази и ругатни. Сподели:", "date": "2018.06.19", "title": "Най-добрият украински танк се разпадна на състезания. Танкистите псуват от яд "}
{"url": "http://pik.bg/%D0%B4%D0%BE-%D0%BC%D0%B5%D1%81%D0%B5%D1%86-%D0%B2%D0%BD%D0%B0%D1%81%D1%8F%D1%82-%D0%B2-%D1%81%D1%8A%D0%B4%D0%B0-%D0%BE%D0%B1%D0%B2%D0%B8%D0%BD%D0%B8%D1%82%D0%B5%D0%BB%D0%B5%D0%BD-%D0%B0%D0%BA%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B0%D0%BC%D0%BB%D0%B0-news759101.html", "text": "152 дни след изключително жестокото убийство на 7-годишната Дамла Муса в Момчилград, разследването по случая приключи. Всички материали по делото са в Окръжната прокуратура в Кърджали, а до месец ще бъде изготвен и внесен в съда обвинителния акт, съобщи 24rodopi.com. бе намерено на 17 декември м.г. около 7.30 ч. в семейното жилище в Момчилград от майка й Садет, която се връщала от нощна смяна във фабрика край Кърджали. Дамла е била сама в апартамента, тъй като баща й работи в Белгия, брат й в Истанбул, а бабата била заминала в Турция при болни близки. Момиченцето бе удушено, а главичката му - обвита с тиксо. Няколко дни по-късно за жестокото убийство бе задържан 25-годишния братовчед на първокласничката Мехмед Хасан, а гневни момчилградчани поискаха да го линчуват. По-късно младият мъж направи самопризнания пред разследващите. Оттогава той е в ареста с постоянна мярка „задържане под стража”. По случая бяха назначени множество експертизи, резултатите от които се забавиха. Затова и разследването бе удължено на два пъти до 18 юни. Сега всички експертизи са готови - психологична и психиатрична експертиза, комплексна експертиза, включваща ДНК и дактилоскопски анализ, трасологична и физико-химическа експертизи. Назначена бе и допълнителна комплексна експертиза. Мехмед Хасан е обвинен в умишлено убийство по особено жесток и мъчителен за жертвата начин на малолетно дете. В този случай законът предвижда най-тежкото наказание от 15 до 30 години лишаване от свобода или доживотен затвор без замяна. Тялото на първокласничката Сподели:", "date": "2018.06.19", "title": "До месец внасят в съда обвинителен акт за убийството на малката Дамла"}
{"url": "http://pik.bg/%D0%B0%D0%BF%D0%B8-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BF%D0%BE%D1%80%D1%8A%D1%87%D0%BA%D0%B8-%D0%B7%D0%B0-%D1%82%D0%B5%D0%BA%D1%83%D1%89-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-5-%D0%B3%D0%BE%D0%B4%D0%B8%D0%BD%D0%B8-news759177.html", "text": "Агенция „Пътна инфраструктура“ стартира обществените поръчки за избор на изпълнител за поддържане (превантивно, текущо, зимно и ремонтно-възстановителни работи при аварийни ситуации) на републиканските пътища за следващите 5 години. Това съобщиха от пресцентъра на Агенция \"Пътна инфраструктура\". Както и досега обществените поръчки са по райони - Северозападен, Северен централен район, Югоизточен, Южен Централен и Югозападен район. Общата им индикативна стойност е над 427 млн. лв. За Северозападен район обществената поръчка е в пет обособени позиции: - Обособена позиция № 1 – ОПУ Видин, с прогнозна стойност 14 300 000 лв. без ДДС. Дължината на пътната мрежа е 608,040 км; - Обособена позиция № 2 – ОПУ Враца, с прогнозна стойност 19 100 000 лв. без ДДС. Дължината на пътната мрежа е 646,050 км; - Обособена позиция № 3 – ОПУ Монтана, с прогнозна стойност 16 400 000 лв. без ДДС. Дължината на пътната мрежа е 622,626 км; - Обособена позиция № 4 – ОПУ Ловеч, с прогнозна стойност 18 400 000 лв. без ДДС. Дължината на пътната мрежа е 732,174 км; - Обособена позиция № 5 – ОПУ Плевен, с прогнозна стойност 18 600 000 лв. без ДДС. Дължината на пътната мрежа е 793,736 км. Общата прогнозна стойност на обществената поръчка е 86 800 000 лв. без ДДС. За Северен централен район обществената поръчка е в 5 обособени позиции: - Обособена позиция № 1 – ОПУ Велико Търново, с прогнозна стойност 23 200 000 лв. без ДДС. Дължината на пътната мрежа е 963,921 км; - Обособена позиция № 2 – ОПУ Габрово, с прогнозна стойност 12 100 000 лв. без ДДС. Дължината на пътната мрежа е 503,741 км; - Обособена позиция № 3 – ОПУ Разград, с прогнозна стойност 12 800 000 лв. без ДДС. Дължината на пътната мрежа е 505,400 км; - Обособена позиция № 4 – ОПУ Русе, с прогнозна стойност 12 600 000 лв. без ДДС. Дължината на пътната мрежа е 496,583 км; - Обособена позиция № 5 – ОПУ Силистра, с прогнозна стойност 13 700 000 лв. без ДДС. Дължината на пътната мрежа е 506,075км. Общата прогнозна стойност на обществената поръчка е 74 400 000 лв. без ДДС. За Югоизточен район обществената поръчка е в 4 обособени позиции: - Обособена позиция № 1 – ОПУ Бургас, с прогнозна стойност 25 100 000 лв. без ДДС. Дължината на пътната мрежа е 1121,699 км; - Обособена позиция № 2 – ОПУ Сливен, с прогнозна стойност 14 000 000 лв. без ДДС. Дължината на пътната мрежа е 586,302 км; - Обособена позиция № 3 – ОПУ Стара Загора, с прогнозна стойност 20 700 000 лв. без ДДС. Дължината на пътната мрежа е 782,664 км; - Обособена позиция № 4 – ОПУ Ямбол, с прогнозна стойност 13 100 000 лв. без ДДС. Дължината на пътната мрежа е 596,272 км. Общата прогнозна стойност на обществената поръчка е 72 900 000 лв. без ДДС. За Южен централен район обществената поръчка е в 5 обособени позиции: - Обособена позиция № 1 – ОПУ Кърджали, с прогнозна стойност 15 500 000 лв. без ДДС. Дължината на пътната мрежа е 649.047 км; - Обособена позиция № 2 – ОПУ Пазарджик, с прогнозна стойност 15 600 000 лв. без ДДС. Дължината на пътната мрежа е 666.952 км; - Обособена позиция № 3 – ОПУ Пловдив, с прогнозна стойност 23 400 000 лв. без ДДС. Дължината на пътната мрежа е 918.793 км; - Обособена позиция № 4 – ОПУ Смолян, с прогнозна стойност 18 100 000 лв. без ДДС. Дължината на пътната мрежа е 538.842 км; - Обособена позиция № 5 – ОПУ Хасково, с прогнозна стойност 22 100 000 лв. без ДДС. Дължината на пътната мрежа е 1011.107 е км. Общата индикативна стойност на обществената поръчка е 94 700 000 лв. без ДДС. За Югозападен район обществената поръчка е в 4 обособени позиции: - Обособена позиция №1 – ОПУ Благоевград, с прогнозна стойност 19 800 000 лв. без ДДС. Дължината на пътната мрежа е 680 км ; - Обособена позиция № 2 – ОПУ Кюстендил, с прогнозна стойност 18 800 000 лв. без ДДС. Дължината на пътната мрежа е 619.423 км; - Обособена позиция № 3 – ОПУ Перник, с прогнозна стойност 12 100 000 лв. без ДДС. Дължината на пътната мрежа е 529.822 км; - Обособена позиция № 4 – ОПУ София, с прогнозна стойност 47 900 000 лв. без ДДС. Дължината на пътната мрежа е 1349.810 км Общата прогнозна стойност на обществената поръчка е 98 600 000 лв. без ДДС. На 28 май т. г. беше стартирана обществената поръчка за текущ ремонт и поддържане на републиканските пътища в Североизточен район. Тя е в 4 обособени позиции: - Обособена позиция № 1 – ОПУ Варна, с прогнозна стойност 11 800 000 лв. без ДДС. Дължината на пътната мрежа е 647,014 км.; - Обособена позиция № 2 – ОПУ Добрич, с прогнозна стойност 14 700 000 лв. без ДДС. Дължината на пътната мрежа е 823 км; - Обособена позиция № 3 – ОПУ Търговище с прогнозна стойност 10 200 000 лв. без ДДС. Дължината на пътната мрежа е 523,3 км; - Обособена позиция № 4 – ОПУ Шумен с прогнозна стойност 11 400 000 лв. без ДДС. Дължината на пътната мрежа е 575,244 км. Общата прогнозна стойност на обществената поръчка е 48 100 000 лв. без ДДС. Срокът за изпълнение на обществените поръчки е 60 месеца. Офертите на кандидатите за поддържане на републиканските пътища в Северен централен, Северозападен и Югозападен район се подават до 17.30 ч. на 23 юли 2018 г. За Южен централен, Югоизточен и Североизточен район кандидатите могат да подават оферти до 17.30 часа на 26 юли 2018 г. © 2018 Всички права запазени. Забранява се възпроизвеждането изцяло или отчасти на материали и публикации без предварителното съгласие на Информационна агенция \"Фокус\"! Сподели:", "date": "2018.06.19", "title": "АПИ стартира обществените поръчки за текущ ремонт на пътищата за следващите 5 години"}
{"url": "http://pik.bg/%D1%82%D1%83%D1%80%D1%81%D0%BA%D0%B0%D1%82%D0%B0-%D0%BC%D0%B8%D0%BC%D0%B0-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B8%D1%81%D0%BA%D0%B0%D1%82-%D0%BD%D0%BE%D0%B2-%D0%B7%D0%B0%D0%BA%D0%BE%D0%BD-%D1%81%D1%80%D0%B5%D1%89%D1%83-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%BD%D0%B0-%D0%B6%D0%B8%D0%B2%D0%BE%D1%82%D0%BD%D0%B8-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-news759178.html", "text": "Зверство над кученце предизвика публичен гняв в Турция и заявки от водещи политици за нов закон срещу насилието над животни, съобщиха \"Господари на ефира\", позовавайки се на турския вестник \"Хюриет\". Случаят напомня на този с кучето Мима у нас, намерено с отрязани крака, което стана повод за криминализирането на жестокостта срещу животни в България. Кученцето бе открито на 13 юни от минаващи в гориста местност в района Сапанджа в северозападната провинция Сакария. Животинчето се борело за живота си, след като и четирите му крачета били отрязани. Сподели:", "date": "2018.06.19", "title": "ТУРСКАТА МИМА! Политици искат нов закон срещу насилието на животни след зверско убийство на куче"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%BC%D0%B5%D0%B3%D0%B0-%D0%BC%D0%B0%D1%87%D0%B0-%D1%81-%D0%BD%D0%BE%D0%BB%D0%B5-%D0%B3%D1%80%D0%B8%D1%88%D0%BE-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news759227.html", "text": "Григор Димитров заяви, че е доволен единствено от победата в първия си мач на единично на трева през сезона. Българинът се класира за втория кръг на турнира в Куинс Клъб след труден успех над Дамир Джумхур с 6:3, 6:7(4), 6:3. \"Това беше един от тези мачове, в които единственото, от което можеш да бъдеш доволен, е победата. Със сигурност трябваше да направя някои неща доста по-добре, но това беше първият ми мач на трева, имаше известни колебания. Хубавото беше, че сервирах солидно и направих добри ретури, когато трябваше. Това са позитивни знаци за мен. Искам да извлека положителното и да продължа напред\", заяви Димитров, който е победител в турнира през 2014 година. Българинът очаква във втория кръг бившия номер 1 в света Новак Джокович, акцентира \"Тенис 24\". \"За да печелиш турнири, трябва да минаваш и през такива срещи. Без значение в каква фаза на състезанието, рано или късно, трябва да побеждаваш тенисисти като Новак. Той направи много силен мач днес. Гледах го малко... Но аз съм тук, за да се боря. Ще се опитам да се представя по-добре, да намеря по-силната си игра\", каза Димитров. Двубоят най-вероятно ще се проведе в четвъртък. Сподели:", "date": "2018.06.19", "title": "Преди мега мача с Ноле! Гришо с любопитно изказване"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D1%82%D0%B0%D0%BD%D0%B8%D0%BC%D0%B8%D1%80-%D0%B3%D1%8A%D0%BC%D0%BE%D0%B2-%D1%81%D0%BC%D0%B5%D0%BD%D0%B8-%D0%BF%D1%80%D0%BE%D1%84%D0%B5%D1%81%D0%B8%D1%8F%D1%82%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%B0%D0%BA%D0%B2%D0%BE-%D0%BF%D1%80%D0%B0%D0%B2%D0%B8-%D0%BA%D1%83%D0%BA%D0%BB%D0%BE%D0%B2%D0%BE%D0%B4%D1%8A%D1%82-%D0%B7%D0%B0-%D0%B4%D1%80-news759127.html", "text": "След края на \"Като две капки вода\" Станимир Гъмов отново остана без постоянни доходи. Три месеца актьорът от Стара Загора бе на хранилка при Магърдич Халваджиян, който попълваше бюджета му, за да обучава участниците по сценично поведение. Според близки до шоуто, заплатите на менторите не са били по-малко от 3000 лева на месец. Такава сума, например, е била предложена на Виктор Калев, за да влезе в журито този сезон, но той отказа, тъй като по същото време му излезе по-доходоносен ангажимент - турне в Щатите. След като труда на оценяващите е бил изчислен на горната сума за ангажимент веднъж в седмицата, по пътя на логиката заплащането на менторите би следвало да е било по-голямо, тъй като те бяха заети със звездите почти ежедневно. Финансовият рахат на Гъмов обаче приключи и кукловодът е бил разпределен от Бюрото по труда на... автомивка, видя ПИК в социалната мрежа. В нея се появи култово 10-минутно видео от първия досег на актьора с маркуча. Даскалът, който преподава на Гъмето тънкостите в лъскането на автомобили, е бившият футболен съдия Антон Тончев, а действието се развива под кабинката на една от баните на коли в родната на звездата Стара Загора. От диалога между двамата става ясно, че дневната надница на Гъмов е скромните 6 лева на ден, за които трябва да излъска 250 автомобила и 2 камиона. \"А осигуровки не вървят, нали? Идеално! И без това не се осигурявам, няма смисъл от това\", интересува се от условията на новото си работно място кукловодът. След като Тончев остава доволен от старанието на Гъмов, набързо вдигна надницата му на 8 лева, но и на 300 измити за деня автомобила. Условието е да изкара без отпуска първите си 5 години като мияч на коли. В крайна сметка стана ясно, че видеото е майтап и зевзеците просто се забавляват. Сподели:", "date": "2018.06.19", "title": "ПЪРВО В ПИК! Станимир Гъмов смени професията! Няма да повярвате какво прави кукловодът за дребни стотинки (СНИМКИ + ВИДЕО)"}
{"url": "http://pik.bg/%D0%BD%D0%BE%D0%B2%D0%B0-%D0%B4%D0%B2%D0%BE%D0%B9%D0%BA%D0%B0-%D0%B2%D0%BB%D0%B0%D0%B4%D0%BE-%D0%BA%D0%B0%D1%80%D0%B0%D0%BC%D0%B0%D0%B7%D0%BE%D0%B2-%D0%B7%D0%B0%D0%B6%D0%B8%D0%B2%D1%8F-%D1%81-%D0%BF%D0%B0%D1%80%D0%B8%D1%81-%D1%81%D0%BD%D0%B8%D0%BC%D0%BA%D0%B8-news759181.html", "text": "Звездата на Народния театър Владимир Карамазов заживя с Парис. Но не с Хилтън, тъй като тя вече е заета, а с кученцето Парис. Симпатичното черно пале е подарък на актьора от колегата му Юлиан Вергов и от продуцента на \"Откраднат живот\" Евтим Милошев. \"Ето го Парис. Страшно малко бижу. Отново се зарадвахме истински. Заобичахме го завинаги!!! Благодаря много на Юлиан Вергов ,че е успял да го намери и да се пребори за него. Също и на Евтим Милошев, който е участвал в тайната завера\", призна Карамазов. Сподели:", "date": "2018.06.19", "title": "НОВА ДВОЙКА! Владо Карамазов заживя с Парис (СНИМКИ)"}
{"url": "http://pik.bg/%D0%BF%D0%BE%D0%B4%D0%BC%D0%B5%D0%BD%D0%B8%D1%85%D0%B0-%D1%83%D1%80%D0%BE%D0%B4%D0%BB%D0%B8%D0%B2%D0%B8%D1%8F-%D0%B1%D1%8E%D1%81%D1%82-%D0%BD%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%B2-%D0%BC%D0%B0%D0%B4%D0%B5%D0%B9%D1%80%D0%B0-%D1%81%D0%BD%D0%B8%D0%BC%D0%BA%D0%B8-news759096.html", "text": "Уродливият бюст в чест на звездата на Португалия Кристиано Роналдо на летището в Мадейра бе подменен, съобщи потребител на социалната мрежа \"Инстаграм\". В сравнение с предишното \"творение\", което стана повод за нескончаеми бъзици, новият бюст много повече напомня на 33-годишния нападател на Реал (Мадрид). Бронзовият бюст на миналата година, когато тя бе кръстена на Роналдо. Сподели:", "date": "2018.06.19", "title": "Подмениха уродливия бюст на Кристиано Роналдо в Мадейра (СНИМКИ)"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BD%D0%B0%D0%B3%D1%80%D0%B0%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D0%BC%D0%BE%D1%81%D0%BA%D0%B2%D0%B0-%D0%BD%D0%B0-%D0%BF%D1%80%D0%BE%D1%89%D0%B0%D0%BB%D0%BD%D0%B0-%D1%81%D1%80%D0%B5%D1%89%D0%B0-news759218.html", "text": "Министерството на външните работи на Руската федерация На прощална среща с министъра на външните работи на Руската федерация Сергей Лавров посланикът на България Бойко Коцев беше удостоен със знака на МВнР на Русия \"За взаимодействие\" за големия му принос в укрепването и развитието на българо-руските отношения. Това съобщиха . На 18 юни министърът на външните работи на Руската федерация Сергей Лавров прие посланика на Република България в Москва Бойко Коцев във връзка с приключването на дипломатическата му мисия. По време на разговора бяха обсъдени актуални аспекти на руско-българското взаимодействие в светлината на засилването на политическия диалог. Бяха отбелязани личните постижения на посланика в насърчаването на двустранното сътрудничество. Сподели:", "date": "2018.06.19", "title": "Лавров награди българския посланик в Москва на прощална среща"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BD%D0%B0-%D1%81%D0%B5%D0%B3%D0%B0%D1%88%D0%BD%D0%BE%D1%82%D0%BE-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%80%D0%B5%D0%B0%D0%BB%D0%BD%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%BD%D1%8F%D0%BC%D0%B0-news759154.html", "text": "На сегашното управление на страната и на управлението в Сандански реална алтернатива няма. Опонентите ни се опитват да провокират напрежение по всевъзможен начин и не предлагат алтернативни политики в отговор на успешното управление на ГЕРБ. Това заяви в Сандански зам.-председателят на ГЕРБ и председател на ПГ на партията Цветан Цветанов. Там той се срещна с кмета на града Кирил Котев и с актива на ГЕРБ-Сандански. Събитието се проведе в заседателната зала на Община Сандански, като в него участваха и областният координатор на ГЕРБ-Благоевград Даниела Савеклиева и депутатите Александър Мацурев и д-р Емил Тончев. По време на срещата Цветан Цветанов отбеляза, че оценката на обществеността за работата на кметовете на ГЕРБ е висока. Той  коментира, че община Сандански има стратегическо местоположение, като подчерта, че правителството работи активно по доизграждането на АМ „Струма“, която минава и през Сандански. „С предсрочното пускане на лота до Сандански ще подобрим условията за бизнеса и туризма, ще намалим вредните емисии, както и броя на пътнотранспортните произшествия”, каза Цветанов. Според  председателя на ПГ на ГЕРБ подписването на споразумението между Македония и Гърция дава сигурност за община Сандански. По думите му в момента е много актуален въпросът за бюджета на ЕС за следващия програмен период. „България се очертава да бъде една от трите страни-членки, които ще получат повече средства в новия програмен период – около 2 млрд. лв.”, обясни Цветанов. Кметът на Сандански и общински ръководител на ГЕРБ Кирил Котев съобщи, че  благодарение на съдействието и подкрепата на правителството след месец ще стартира строителството на нова многофункционална спортна зала. „Това бе наш предизборен ангажимент и съм радостен, че ще го изпълним“, сподели Котев. По време на срещата в Сандански бе обявено и новото ръководство на партията с ръководител Кирил Котев и организационен секретар Петър Додушев. Сподели:", "date": "2018.06.19", "title": "Цветан Цветанов: На сегашното управление на страната реална алтернатива няма"}
{"url": "http://pik.bg/%D0%B2-%D0%B7%D0%BE%D0%BD%D0%B0%D1%82%D0%B0-%D0%BD%D0%B0-%D0%B7%D0%B4%D1%80%D0%B0%D1%87%D0%B0-%D0%BA%D0%BE%D0%BB%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%BE-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news759215.html", "text": "Кола изчезна мистериозно след катастрофа в София. Това се случило минути след опит на полицаи да тестват шофьора за алкохол и дрога. Двете коли се сблъскват тази неделя в 18.10 ч. при тунела под Лъвов мост. След катастрофата пристига полиция и малко след това една от колите изчезва мистериозно. Шофьорът, който е ударен от другия автомобил отзад в наводнен от дъжда участък в тунела, проговори пред Би Ти Ви, но пожела да остане анонимен. „В момента, в който разбрах, че съм ударен, отидох при тях, защото е инстинкт, няма значение кой какво е направил, и им казах - \"Добре ли сте?\".  Това бяха видимо неадекватни хора вследствие на някакви неща, на наркотици и т.н. Те дори с полицая не можеха да се разберат”, разказа потърпевшият. Водачите отказват тест с дрегер на първите пристигнали на мястото полицаи. „Взеха само нашите документи, техните не. Той си знае защо. Застана на прозореца и си говориха 5-6 минути само тримата... дойдоха пътните помощи и на двамата, и полицаят ни каза да качим колите, да освободим движението”, допълни шофьорът. Минути след тези команди виновният шофьор изчезва с Пътна помощ. Идва нов полицейски екип, който установява липсата. И така, в протокола на КАТ е вписана само останалата на място кола. Шофьорът на Пътна помощ разказа, че полицаи и пожарникари са го накарали бързо да натовари колата. „Никой нищо не прави и по едно време едно момче ми каза - \"Давай да тръгваме\". И аз му казвам –ама, тук ми казаха да чакаме, полицаите. Не, не, не, ние сме се оправили, давай да тръгваме”, обясни служителят на \"Пътна помощ\" Александър Туцов. Според източници на медията колата е собственост на мъж от София – Георги Кирков. Репортер набира телефона, от който е извикана Пътна помощ за нея. Той твърди, че не е шофирал колата и не знае, че е катастрофирала в неделя. Просто са го помолили и е бил свидетел на пътя. Вече трети ден колата престоява на паркинга на Националния стадион. От столичния КАТ обясниха, че са установили кой е избягалият водач, пратили са призовка и ще го накажат. Потърсихме го на адреса му, но се оказа, че никой не го е виждал там от месеци. Все още детайлите по случая се изясняват. Тепърва ще се разбере и дали шофьорът на изчезналата кола ще получи наказание. Сподели:", "date": "2018.06.19", "title": "В ЗОНАТА НА ЗДРАЧА! Кола изчезна мистериозно след катастрофа в София (СНИМКИ)"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%BA%D0%B0%D0%BB%D0%B8%D0%BD%D0%BA%D0%B0-%D0%BA%D0%B0%D0%BB%D0%B8%D0%BD%D0%B0-%D0%BA%D1%80%D1%83%D0%BC%D0%BE%D0%B2%D0%B0-%D0%B8%D0%B7%D0%B3%D1%80%D1%8F-%D0%BA%D0%B0%D1%82%D0%BE-%D0%B5%D0%BA%D1%81%D0%BF%D0%B5%D1%80%D1%82-%D0%BF%D0%BE-%D0%BF%D1%8A%D1%82%D0%BD%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BA%D1%8A%D0%BC-%D0%BC%D0%B2%D1%80-news759156.html", "text": "Експертът по пътна безопасност към МВР Калина Крумова за първи път се появи пред медиите и бе представена като съветник на зам.-министъра на вътрешните работи Стефан Балабанов. Крумова получи новия пост още в края на година. Красивата ексдепутатка от Атака и някогашна водеща в ТВ СКАТ вече се изявява в МВР. Днес тя присъства на представянето на изследването Индекс на безопасно шофиране SDIndex - Safe Drive Index. Калина Крумова коментира само, че всяка година в България изчезва една класна стая с деца. „Ако можем да спасим едно дете, значи тази инициатива има смисъл“, каза тя. От своя страна Яна Спасова, управител на консултантска изследователска агенция „Експлика“, представи резултатите от изследването. Изследването показва, че най-често срещаните рискови действия по българските пътища са - превишаване на позволената скорост, неправилно планиране на маршрута и попадане в задръстване или невидяна или непредвидена ситуация. 71% от анкетираните обаче казват, че превишават скоростта „неволно“. 56% са попаднали в задръстване случайно, а 55% от водачите отбелязват, че късно са забелязали, че превозното средство отпред  е намалило скоростта си, което води до рязко натискане на спирачките. Има два извода - българските водачи имат равен брой ситуации на пропуски и нарушения и малко повече ситуации, в които допускат грешки и вторият – необходими са мерки за повишаване на уменията и познанията на участниците в движението. Самооценка Едва 9% от водачите се определят като рискови, 31% със средни показатели и 64% се самооценяват като нискорискови. Интересното е, че мнозинството от водачите оценяват собствения си начин на шофиране като нерисков, а този  на останалите участници като рисков. Голямото разминаване между самооценката на собственото поведение и оценаката на поведението на останалите шофьори може да индикация, че мнозинството от българските шофьори са склонни да не разпознават собствените си рискови действия зад волана и да подценяват рисковите ситуации. Основните фактори, които определят поведението на водачите на пътя, са образование, местоживеене, стаж и годишен пробег на шофьора и мощност на автомобила. Висшистите са по-склонни да поемат рискове, в София нискорисковите шофьори са едва 27%, при средно 60% за страната. Шофьорите със стаж между 4 и 10 години са по-склонни да поемат рискове от лица с повече стаж зад волана, най-рискови са шофьорите с най-малък 2-5 хиляди км. годишно и най-голям пробег над 50 хиляди километра. Изследването показа, че имало „добра новина” – а тя е, че относително малко хора са склонни към агресия на пътя, като нямало зависимост между пола и поведението на пътя. Жените и мъжете реагират по еднакъв начин. По данни на Пътна полиция у нас през 2017 г. жертвите на катастрофи са 593, над 8 000 души са ранените. Според данни на ЕК 93 % от случаите на ПТП в Европа са са следствие на човешка грешка. Това е първото представително проучване за безопасно шофиране у нас, проведено през април сред 1000 активни водачи на леки и лекотоварни автомобили на възраст между 18 и 75 години. Крумова бе представител на МВР, заедно с представители на Министерство на транспорта и КАТ, съобщава \"Флагман\". Проучването показва, че голяма част от българските шофьори не разпознават собствените си рискови действия зад волана и подценяват рисковите ситуации, докато шофират. Изследването посочва, че грешките на пътя се дължат на неспазване на правилата, на разсеяност или непознаване на правилата и липса на умения и знания. Сподели:", "date": "2018.06.19", "title": "ПОРЕДНАТА КАЛИНКА! Калина Крумова изгря като експерт по пътна безопасност към МВР"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BE%D0%B1%D1%89-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D0%B5%D1%81-%D0%BD%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%BE%D1%82%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%BE-news759226.html", "text": "Френският президент Еманюел Макрон призова за общ отговор на \"миграционното предизвикателство\" в ЕС, където отделни държави са изкушени от национални решения, предаде Франс прес. Необходим е \"европейски отговор на миграционното предизвикателство\", заяви Макрон на среща с германската канцлерка Ангела Меркел близо до Берлин. Европа трябва да разполага с по-голям капацитет за наблюдение на външните си граници, но и с повече \"механизми на солидарност както извън границите ни, така и вътре в тях\" за пристигащите мигранти, добави френският президент. Европа е изправена пред цивилизационен избор при наличието на антиевропейски и националистични изказвания, каза Макрон. \"Тази среща на върха идва в момент на истината за всяка от страните ни и за континента ни. Това може би е дори цивилизационен избор между тези, които смятат, че Европа е готова да се разпадне и тези, които искат да придвижат Европа напред\", заяви Макрон. Той изрази мнение, че на Европа е необходима обща агенция по въпросите на предоставянето на убежище, предаде ТАСС. \"Ние искаме да имаме европейска агенция по въпросите на предоставяне на убежище и също така смятаме за необходимо хармонизиране на законодателството в тази област\", каза Макрон. Той мотивира предложението си с това, че засилилата се в последно време миграционна криза се нуждае от \"общ европейски отговор\". Германският канцлер пък каза, че не е съгласна с мнението на американския президент Доналд Тръмп, че миграцията е довела до ръст на престъпността в Германия, предаде ТАСС. \"Моят отговор на това изявление на Тръмп е следният: министърът на вътрешните работи неотдавна представи статистически данни за престъпността и те говорят сами по себе си. Ние виждаме положителна динамика. Разбира се винаги е нужно да се прави повече в борбата с престъпността, но това бяха пораждащи надежда цифри\", каза Меркел. Сподели:", "date": "2018.06.19", "title": "Макрон призова за общ отговор на ЕС на \"миграционното предизвикателство\""}
{"url": "http://pik.bg/%D1%8F%D1%85%D0%BD%D0%B0-%D0%B2%D1%8A%D0%BB%D0%BD%D0%B0%D1%82%D0%B0-%D0%BA%D1%80%D0%B8%D1%81%D0%BA%D0%BE-%D1%81-200-%D0%B1%D0%BE%D0%BD%D0%B0-%D0%BC%D0%B5%D1%81%D0%B5%D1%87%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B5%D1%82%D0%BE-%D0%BA%D0%BE%D0%B9-%D0%BD%D0%B0%D0%BB%D0%B8%D0%B2%D0%B0-%D0%BA%D0%B8%D0%BD%D1%82%D0%B8-%D0%BD%D0%B0-%D0%B3%D0%B0%D0%B1%D1%80%D0%BE%D0%B2%D0%B5%D1%86%D0%B0-news758914.html", "text": "Близо 200 000 лв на месец заработва рапърът Криско и то само от участия. В това число не влизат частните изяви на певеца, както и рекламите, където парите, които получава, са още по-сериозни. Дуетната половинка на Слави Трифонов заяви над 20 участия само за този месец. Хонорарът, срещу който Криско се разписва, е точно 10 хилядарки. С парите, които взима за два часа, певецът е сред най-добре платените изпълнители у нас, пише ежедневник. Зад него остават поп фолк певици като Галена, Преслава и други. Цялата сума влиза в джоба на Криско, тъй като той е сам мениджър на компанията си и не дава и процент от печалбата си на работодател, както правят всички чалга диви. Простата сметка показва, че габровецът ще напълни джобовете с поне 200 бона. Откакто направи дует със Слави, Криско е още по-търсен и всяка дискотека драпа за рапъра. Който пък от своя страна привлича тълпи от клиентела. Графикът на Криско за цялото лято е претъпкан и той почти няма почивен ден. Криско е наясно, че трябва да яхне вълната, докато е във възход. Отсега той е заявил участия в редица дискотеки по морето, като изявите му са почти всяка вечер. Той ще се лиши от екскурзии до екзотични дестинации, за да може да припечели колкото се може повече пари. Сподели:", "date": "2018.06.19", "title": "ЯХНА ВЪЛНАТА! Криско с 200 бона месечна заплата! Ето кой налива кинти на габровеца..."}
{"url": "http://pik.bg/24-%D0%B3%D0%BE%D0%B4%D0%B8%D1%88%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%B4%D0%B0%D0%BC%D0%B0-%D0%B2%D0%B7%D0%B5-%D0%BF%D0%BB%D0%B0%D0%B6%D0%B0-%D0%BD%D0%B0-%D0%B2%D0%B0%D1%80%D0%B2%D0%B0%D1%80%D0%B0-%D0%B5%D1%82%D0%BE-%D0%BA%D0%B0%D0%BA-%D1%89%D0%B5-%D0%BD%D0%B8-%D0%B4%D0%B5%D1%80%D0%B5-%D1%81-%D1%87%D0%B0%D0%B4%D1%8A%D1%80%D0%B8%D1%82%D0%B5-news759228.html", "text": "24-годишната Лиляна Меродийска от Русе е спечелила търга за морския плаж \"Варвара\" в община Царево. Плажната ивица на \"Варвара\" е над 3 000 кв. м., а годишната наемна цена е 48 000 лв. с ДДС. Заможно семейство си купи мечтания апартамент на Златни пясъци, но находчива дизайнерка им прибра за нищо 150 000 евро Подадени са шест заявления за участие в търга, като по-голямата част от тях са от фирми. Меродийска е посочила, че предлага цена 15 лева за чадър и 5 лева за шезлонг. Едногодишният наем по договора трябва да бъде платен в 14-дневен срок, в противен случай, избират друг наемател, уточнява БНР. Сподели:", "date": "2018.06.19", "title": "24-годишна \"бизнесдама\" взе плажа на Варвара! Ето как ще ни дере с чадърите"}
{"url": "http://pik.bg/%D0%BF%D1%80%D0%B8%D0%BD%D1%86-%D1%87%D0%B0%D1%80%D0%BB%D0%B7-%D0%B8%D0%B7%D0%BC%D0%B8%D1%81%D0%BB%D0%B8-%D0%BF%D1%80%D1%8F%D0%BA%D0%BE%D1%80-%D0%B7%D0%B0-%D1%81%D0%BD%D0%B0%D1%85%D0%B0-%D1%81%D0%B8-%D0%BC%D0%B5%D0%B3%D0%B0%D0%BD-news759169.html", "text": "Силната връзката между принц Чарлз и новата му снаха Меган е повече очевидна. Именно Чарлз спаси и младата булка, като я отведе до олтара, след като баща й не успя да присъства на сватбата. Британските медии твърдят, че Чарлз е очарован от американката и дори й е дал необичаен пряко – волфрам. Принцът намеква за нейната издръжливост и непоколебимост. \"Принц Чарлз се възхищава на Меган за силата и опората, която дава на Хари, който се нуждае точно от това“, твърдят източници близки до кралското семейство. Меган е накарала Хари дори да се откаже от цигарите и да води по-здравословен начин на живот. Сподели:", "date": "2018.06.19", "title": "Принц Чарлз измисли прякор за снаха си Меган"}
{"url": "http://pik.bg/%D0%B3%D0%B0%D0%B2%D1%80%D0%B0-%D1%81%D1%80%D0%B0%D0%B2%D0%BD%D0%B8%D1%85%D0%B0-%D0%BB%D1%83%D0%BD%D0%B0-%D1%81-%D0%BC%D0%B0%D0%B3%D0%B0%D1%80%D0%B5%D1%82%D0%BE-%D0%BD%D0%B0-%D1%88%D1%80%D0%B5%D0%BA-%D1%81%D0%BD%D0%B8%D0%BC%D0%BA%D0%B0-news759189.html", "text": "Не конска, а магарешка захапка има Луна! Смешен колаж на ретро фолк легендата и магарето от култовия анимационен филм \"Шрек\" плъзна из социалните мрежи. Забавните коментари и подигравки със скандалната участничка от \"ВИП брадър\" и \"Черешката на тортата\" не закъсняха. \"Като две капки вода са, но магариите на Луна са по-големи\", \"Магарето може да бъде обидено след това сравнение\", \"С магарешки зъби и конска опашка е тази неприятна жена\", са само част от култовите изказвания в мрежата. Сподели:", "date": "2018.06.19", "title": "ГАВРА! Сравниха Луна с магарето на Шрек (СНИМКА)"}
{"url": "http://pik.bg/%D1%80%D0%B5%D0%BF%D0%B5%D1%82%D0%B8%D1%86%D0%B8%D1%8F-%D0%B2-%D0%B1%D1%8F%D0%BB%D0%BE-%D0%BA%D0%B0%D1%82%D1%80%D0%B8%D0%BD-%D0%B2%D0%B0%D1%87%D0%B5%D0%B2%D0%B0-%D0%BB%D1%8A%D1%81%D0%BD%D0%B0-%D0%BA%D0%B0%D1%82%D0%BE-%D0%B1%D1%83%D0%BB%D0%BA%D0%B0-%D0%B2-%D0%B1%D1%8F%D0%BB%D0%B0-%D0%BD%D0%BE%D1%89%D0%BD%D0%B8%D1%86%D0%B0-%D1%81-%D0%BA%D1%8A%D1%81%D0%B8-%D0%B3%D0%B0%D1%89%D0%B8-%D0%B8-%D0%B2%D0%BE%D0%B0%D0%BB-%D1%81%D0%BD%D0%B8%D0%BC%D0%BA%D0%B8-news759163.html", "text": "показа отлично тяло и форми по време на дефилетата на фиестата и дори попя с Кристина Димитрова и Искрен Пецов, които представиха новото си парче \"Островът\". Дизайнери, туристи и музикални изпълнители се забавляват съвместно в курорта на модната фиеста, която стартира преди седмица. Продуцентката Мариана Аршева разкри, че в продължение на няколко вечери във вариете театър “Албена” са показани елегантни облекла, заедно с изпълненията и шоуто на Айвън и балет „Максимус”, Кристина Димитрова, Йордан Марков, Искрен Пецов и др., а сутрин, на най-атрактивните басейни на комплекса са били показани ревютата на плажни, спортни костюми и аксесоари. Тази година певицата Соня Немска дойде с дъщеря си Рая, която дефилира през всичките дни на фиестата. Още първия ден на модната фиеста бяха наградени най-дългогодишните гости на фиестата от световния козметичен гигант „Орифлейм”. Искрен Пецов, получи награда за най-дългогодишния водещ на фиестата, цели 18 години. Кристина Димитрова, най-дългогодишно участвала певица на фиестата, цели 12 години и Диан Христов, най-красивия мъж на България, избран след допитване във фейсбук, цели 11 години участвал на фиестата. Втория ден беше дадено началото с вкусните сладоледи, като в състезанието „Познай вкуса на сладоледа“ победител стана певицата Соня Немска, заедно с Аврора Чернева, Ирен и Никола Владимирови, както и малката Андрея. На миналата модна фиеста в Албена колекцията на световноизвестния дизайнер Жан Люк Амслер беше показана веднага след премиерата й в Париж, за първи път в България. Сподели:", "date": "2018.06.19", "title": "РЕПЕТИЦИЯ В БЯЛО! Катрин Вачева лъсна като булка в бяла нощница с къси гащи и воал (СНИМКИ)"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF-%D0%BD%D0%B0-%D0%B6%D0%B5%D0%BD%D0%B0-%D0%B2-%D0%B8%D1%81%D0%BA%D1%8A%D1%80%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5-news759223.html", "text": "Около 17,50 часа на 18 юни в РУ- Своге бил подаден сигнал, че при бране на гъби в гора над село Луково мъж е намерил човешки труп. Местопроизшествието е посетено от дежурна оперативна група и е извършен оглед. Установен е труп в напреднал стадий на разложение, най-вероятно от женски пол и с неустановена самоличност. Назначена е съдебно-медицинска експертиза. По случая е образувано досъдебно производство. Сподели:", "date": "2018.06.19", "title": "ЗЛОВЕЩА НАХОДКА! Откриха труп на жена в Искърското дефиле"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE-%D0%BF%D0%B0%D1%80%D1%82%D0%B8-%D1%81%D1%82%D0%BE%D0%B8%D1%87%D0%BA%D0%BE%D0%B2-%D0%B8-%D0%B1%D0%BB%D0%B0%D0%B3%D0%BE-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%BA%D1%83%D1%84%D0%B5%D1%8F%D1%82-%D0%BD%D0%B0-%D1%80%D0%B5%D1%82%D1%80%D0%BE-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news759165.html", "text": "Благой Георгиев се озова в компанията на Стоичков на ретро партито в \"Клуб 33\" снощи. Не става дума обаче за носителя на \"Златната топка\", а за малката му дъщеря Христина, която в социалните мрежи се представя не като Стоичкова, а като Стоичков. От няколко дни наследницата на Камата е в София на заслужена почивка, след като в края на миналия месец се дипломира като магистър в университета \"Сейнт Едуард\" в Остин, щата Тексас. Стоичков много държеше момичето му да получи солидно образование, даже благословията си за сватбата на Христина с хърватина Лука Белич Ицата даде, чак след като тя взе тапия за бакалавър. На родна земя дъщерята на легендарния футболист заведе съпруга си на култовия купон, който Теди Джорджо вдига всеки понеделник срещу вторник в Сърцето на Студентски град. Христина и диджеят са стари познайници. Допреди да се установи със семейството си в Америка, тя посещаваше партитата му във варненска дискотека всеки път, щом идваше да почива на родното Черноморие. Джорджо поздрави лично ВИП-гостите си и цяла нощ изпълняваше музикалните желания на Христина и Благо. Естествено, поздрави валяха и за гостите на увеселителния комплекс, избрали любимото си място за ретро веселие. Сподели:", "date": "2018.06.19", "title": "ВЕЛИКО ПАРТИ! Стоичков и Благо Георгиев куфеят на ретро в \"Клуб 33\" (СНИМКИ)"}
{"url": "http://pik.bg/%D1%88%D0%B0%D1%88-%D0%BC%D0%BE%D1%80%D1%81%D0%BA%D0%B8-%D0%B4%D0%B0%D1%80%D0%BE%D0%B2%D0%B5-%D0%B7%D0%B0%D0%B2%D0%B0%D0%BB%D1%8F%D1%85%D0%B0-%D0%BE%D1%82-%D0%BD%D0%B5%D0%B1%D0%B5%D1%82%D0%BE-%D0%BD%D0%B0-%D0%BA%D0%B8%D1%82%D0%B0%D0%B9-%D1%81%D0%BD%D0%B8%D0%BC%D0%BA%D0%B8-news759221.html", "text": "Миналата седмица в крайбрежният град Циндао в източен Китай заедно с буйните ветрове и силните валежи от небето паднаха и \"морски дарове\", пише nauka.offnews.bg. Местни жители са заснели и публикували в социални медии снимки на тези морски същества, падащи от небето, сред които са скариди и морски звезди, залепнали по предните стъкла на автомобили, и дори драматична снимка на падащ октопод Изображението на октопода е забавно, но очевидно фалшиво, но все пак е възможно да падат скариди по крайморските градски улици и това е далеч от първия път, когато се съобщават подобни истории. Досега е съобщавано за дъжд със жаби, риби, мъртви птици, червеи и дори паяци. \"Дъждовете от животни\" са странни и доста редки събития. И колкото и да е разочароващо, учените все още нямат директни доказателства за причините, въпреки че има някои правдоподобни хипотези. Най-типичното обяснение за дъждовните морски дарове е водният смерч - огромни колони от въртящ се вятър, образуващи се над водата, които могат да навлязат на сушата, обикновено по време на силна гръмотевична буря. \"Подобно на торнадото, водният смерч се състои от централен вихър с ниско налягане, заобиколен от въртяща се фуния от възходящи въздушни течение\", обяснява статия. \"Вихърът в центъра на тези бури е достатъчно силен, за да засмуче въздух, вода и малки обекти като помпа\". Възможно е и бурята да е разпиляла уличен пазар с истински морски дарове и да ги е разпръснала по улиците. Това е изключително правдоподобно предположение. Сподели:", "date": "2018.06.19", "title": "ШАШ! \"Морски дарове\" заваляха от небето на Китай (СНИМКИ)"}
{"url": "http://pik.bg/%D0%B2-%D1%81%D0%BE%D1%84%D0%B8%D1%8F-%D0%B4%D0%B6%D0%B8%D0%B3%D0%B8%D1%82-%D0%BE%D1%82%D0%BD%D0%B5%D1%81%D0%B5-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D0%B2-%E2%80%9E%D0%BD%D0%B0%D0%B4%D0%B5%D0%B6%D0%B4%D0%B0%E2%80%9C-%D0%B8-%D0%B8%D0%B7%D0%B1%D1%8F%D0%B3%D0%B0-%D1%81-%D0%BC%D1%80%D1%8A%D1%81%D0%BD%D0%B0-%D0%B3%D0%B0%D0%B7-news759214.html", "text": "Лек автомобил е блъснал пешеходец в кв. „Надежда“ и е напуснал местопроизшествието. Това съобщиха за „Фокус“ от пресцентъра на МВР. Инцидентът е станал в кв. „Надежда“ в района на кръстовището на улиците „Хан Кубрат“ и „Република“. Сигналът е подаден в 18.40 часа. Пострадал е пешеходец. Екип на „Спешна помощ“ го е транспортирал към болница УМБАЛ „ Царица Йоанна – ИСУЛ“. От МВР уточниха, че има насоки за автомобила и предстои да бъде установен, както и шофьорът. Сподели:", "date": "2018.06.19", "title": "В СОФИЯ: Джигит отнесе пешеходец в „Надежда“ и избяга с мръсна газ "}
{"url": "http://pik.bg/%D0%B5%D1%82%D0%BE-%D0%BA%D0%BE%D1%8F-%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%BE%D1%81%D1%82-%D0%BE%D0%B3%D0%BB%D0%B0%D0%B2%D0%B8-%D0%BA%D0%BB%D0%B0%D1%81%D0%B0%D1%86%D0%B8%D1%8F%D1%82%D0%B0-100-%D1%82%D0%B5-%D0%BD%D0%B0%D0%B9-%D1%81%D0%B5%D0%BA%D1%81%D0%B8-%D0%B6%D0%B5%D0%BD%D0%B8-%D0%B2-%D1%81%D0%B2%D0%B5%D1%82%D0%B0-news759110.html", "text": "Американският модел и актриса Кейт Ъптън спечели надпреварата за титлата \"Най-секси жена\" според списание \"Maxim\". Въпреки факта, че моделът не е е за пръв път в подобен списък, тази година тя успя да заеме първото място. Ъптън е в модната индустрия от вече 10 години, като преди да загуби тегло беше смятана за най-успешния плюс сайз модел. От 18 години насам, списание \"Maxim\" публикува списък на стоте най-секси жени на планетата, за което е и често критикуван през последните години. Обществото вярва, че подобен списък опредметява знаменитостите, но понякога самите те се противопоставят на тези изявления като защитават правото си на сексуалност, пише \"Ел.бг\". Сподели:", "date": "2018.06.19", "title": "Ето коя знаменитост оглави класацията \"100-те най-секси жени в света\""}
{"url": "http://pik.bg/%D1%88%D0%BE%D0%BA-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B0-%D0%B2%D1%8A%D0%BB%D0%BD%D0%B0-%D0%B7%D0%B0%D1%81%D0%BC%D1%83%D0%BA%D0%B0-%D1%82%D1%83%D1%80%D0%B8%D1%81%D1%82-%D0%B2-%D0%B3%D0%BE%D0%B0-%D0%B2%D0%B8%D0%B4%D0%B5%D0%BE-news759157.html", "text": "Група туристи в индийския щат Гоа преживяха най-страшния си кошмар, посрещайки изгрева на брега на океана. Компанията се разположила върху скалите, за да наблюдава изгрева на слънцето. Внезапно гигантска вълна ги заляла и ги повалила във водата. Двама от тях успели да се измъкнат живи на брега, но третият бил буквално \"засмукан\" от мощната вълна и завлечен навътре. Мъжът не успял да доплува до брега и се удавил пред очите на приятелите си. Малко по-късно спасителите извадили мъртвото му тяло. Не е изключено от силния удар на вълната той да е изгубил съзнание и да се е задавил с вода. Сподели:", "date": "2018.06.19", "title": "ШОК! Гигантска вълна \"засмука\" турист в Гоа (ВИДЕО)"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%B2-%D1%80%D0%B0%D0%B7%D0%B3%D0%B0%D1%80%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D0%B5%D0%BD%D0%B0%D1%82%D0%B0-%D1%81%D0%B5-%D0%BF%D0%BE%D0%B4%D0%BB%D0%BE%D0%B6%D0%B8-%D0%BD%D0%B0-%D0%BD%D0%B5%D1%87%D0%BE%D0%B2%D0%B5%D1%88%D0%BA%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B8%D0%B7%D0%BC%D1%8A%D1%87%D0%B8-%D0%B7-news759191.html", "text": "Жесток зъбобол мъчи треньор №1 в историята на българския футбол Димитър Пенев. От няколко седмици Пената е посърнал покрай здравословни проблеми. Стратега трудно говори, а обичайната му усмивка се появява все по-рядко. Миналата сряда се е наложило чичо Митко спешно да посети личния си стоматолог. Един от зъбите му е бил изваден, което още повече вкисна настроението на почетния президент на ЦСКА. Още под упойка, Стратега веднага отиде на любимия си стадион \"Българска армия\". Там Пената имаше среща с дългогодишния си приятел Христо Запрянов-Доцента. Физиотерапевтът на Четвъртите в света се зае със задачата да измери кръвното на Пенев след хирургическата интервенция на зъболекарския стол. За щастие всичко се оказа в нормата и Чичо Митко, вече по-спокоен, пое към следващите си задачи за деня. \"Всичко е нормално с кръвното му\", обясни Христо Запрянов, който има кабинет на стадиона на ЦСКА. След извадения зъб Пенев има затруднения с говора, но се надява в близките дни и това да отмине. Въпреки здравословните си проблеми Чичо Митко има и повод да почерпи. Отскоро треньор №1 се фука с бял мерцедес на \"Армията\". Возилото е купено на старо и далеч не е от най-скъпите, но все пак е доста по-представително от раздрънканото фордче, с което доскоро се придвижваше Пенат, пише ежедневник. Покрай болежките Стратега не може да гледа на спокойствие мачовете от Световното първенство, което в момента върви в Русия. Сподели:", "date": "2018.06.19", "title": "КУЛТОВО! В РАЗГАРА НА СВЕТОВНОТО Пената се подложи на нечовешка операция! Ето какво измъчи зверски треньора на четвъртите в света"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B0%D1%80%D1%82%D0%B0-%D0%B2%D0%B0%D1%87%D0%BA%D0%BE%D0%B2%D0%B0-%D0%B8-%D0%B2%D0%BB%D0%B0%D0%B4%D0%BE-%D0%BF%D0%B5%D0%BD%D0%B5%D0%B2-%D1%81%D0%B5-%D1%89%D1%80%D0%B0%D0%BA%D0%BD%D0%B0%D1%85%D0%B0-%D1%81-%D0%B2%D0%B0%D1%80%D0%B5%D0%BB%D0%B8%D1%82%D0%B5-%D0%BD%D0%B0-%D0%BA%D1%80%D0%B8%D1%81%D1%82%D0%BE-%D1%81%D0%BD%D0%B8%D0%BC%D0%BA%D0%B8-news759126.html", "text": "Преди старта на шестия сезон на \"Откраднат живот\", Марта Вачкова си подари пътуване до Лондон. Екскурцията на сестра Жекова от болница \"Свети Кирил\" съвпадна с откриването на уникалната арт инсталация на Христо Явашев-Кристо. Поредна ексцентрична творба на художника, която бе наречена \"Мастаба\", изникна от варели върху езерото Сърпентайн в \"Хайд Парк\". Инсталацията има формата на пирамида, подобно на гробниците в Древния Египет. Тя е с 20 м височина, 30 м широчина, 40 м дължина и ще остане в езерото до края на септември. В британската столица Марта е със своята неизменна половинка в пътешествията извън страната - Владо Пенев. Актьорите споделиха с приятелите си във \"Фейсбук\" снимки пред пирамидата от варели. Със сигурност някои от кадрите ще бъдат включени във фотоизложбата, която инпектор Попов от \"Под прикритие\" планира да направи наесен със свои фотоси от цял свят. Сподели:", "date": "2018.06.19", "title": "ПЪРВО В ПИК! Марта Вачкова и Владо Пенев се щракнаха с варелите на Кристо (СНИМКИ)"}
{"url": "http://pik.bg/%D1%81%D1%83%D0%BF%D0%B5%D1%80-%D0%B1%D0%B8%D1%82%D0%BA%D0%B0%D1%82%D0%B0-%D0%B5-%D1%84%D0%B0%D0%BA%D1%82-%D0%B2-%D0%BA%D1%83%D0%B8%D0%BD%D1%81-%D0%BA%D0%BB%D1%8A%D0%B1---%D0%B3%D1%80%D0%B8%D1%88%D0%BE-%D1%81%D1%80%D0%B5%D1%89%D1%83-news759195.html", "text": "Новак Джокович не срещна абсолютно никакви проблеми срещу Джон Милман в първия си мач на трева за сезона и си осигури сблъсък с първата ни ракета Григор Димитров. Бившият номер 1 затвори двубоя при 6-2 6-1, a едиственият по-интригуващ момент дойде при 1-3 във втората част, когато австралиецът спаси пет брейкбола в почти 15-минутен гейм, преди да бъде пробит. Българинът има 1 победа от 7 срещи със сърбина и ще опита да подобри баланса си на осминафиналите в Куинс, пише \"Тенис кафе\". Сподели:", "date": "2018.06.19", "title": "Супер битката е факт! В Куинс Клъб - Гришо срещу..."}
{"url": "http://pik.bg/%D0%B8%D0%B7%D0%B2%D0%B5%D1%80%D0%B3-%D0%BC%D1%8A%D0%B6-%D0%B2%D0%BB%D0%B0%D1%87%D0%B8-%D0%BA%D1%83%D1%87%D0%B5%D1%82%D0%B0-%D1%81-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D1%89%D0%B5-%D0%B3%D0%B8-%D1%85%D0%B2%D1%8A%D1%80%D0%BB%D1%8F-%D0%BD%D0%B0-%D1%81%D0%BC%D0%B5%D1%82%D0%B8%D1%89%D0%B5%D1%82%D0%BE-news759133.html", "text": "Арестуваха мъж, влачил последователно две кучета с автомобила си. Вчера следобед в полицейското управление в Пещера бил получен сигнал от граждани за нехуманно отношение към животни. Униформени и криминалисти реагирали незабавно и засекли лек автомобил „Фолксваген“, чиито водач 67-годишен шофьор от Самоков е вързал куче, което теглил по улиците на града. Оказало се, че кучетата са две и отглеждани от негова близка в Пещера, която обаче искала да се отърве от тях. Тогава той предложил да свърши тази работа, но тъй като животните не били обезпаразитени  той решил да не ги транспортира в автомобила. Мъжът ги теглил едно по едно с цел да ги изхвърли извън града. Първото куче е било открито в района на сметището, но е било прегледано от ветеринарен специалист и е в добро състояние. Второто е прибрано от граждани, които са изявили желание да полагат грижи за него и да го отглеждат. Той е задържан в ареста за срок от 24 часа, а по случая е образувано бързо производство. Сподели:", "date": "2018.06.19", "title": "ИЗВЕРГ! Мъж влачи кучета с колата си, ще ги хвърля на сметището"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BF%D1%80%D0%B8-%D0%BA%D0%B0%D0%BA%D0%B2%D0%B8-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D0%B8-%D0%B7%D0%B0-%D0%BA%D0%BE%D0%BB%D0%BA%D0%BE-%D0%B4%D1%8A%D0%BB%D0%B3%D0%BE-%D0%BD%D0%B8-%D0%BE%D1%82%D0%BD%D0%B5%D0%BC%D0%B0%D1%82-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B0%D1%82%D0%B0-%D0%BA%D0%BD%D0%B8%D0%B6%D0%BA%D0%B0-news759058.html", "text": "Какви са глобите за нарушения на пътя, за колко време се отнема шофьорска книжка при повторни нарушения и къде най-често бъркаме? Най-тежко се наказва шофирането след употреба на алкохол, като в зависимост от съдържанието на алкохол в кръвта глобите може да варират от 500 до 1000 лв. глоба, от 6 до 12 месеца отнемане на шофьорската книжка, съобщи БНТ. При повторно залавяне на шофьор, употребил алкохол, книжката се отнема за 3 години. Превишаването на разрешената скорост за предвижване зависи от мястото, където е извършено нарушението - в и извън населено място, както и с колко е превишена скоростта. При организиране или участие на нерегламентирани състезания шофьорската книжка се отнема за 12 месеца, а глобата е 3000 лв. Книжка се отнема при управление на нерегистрирано МПС, управление на МПС с опасен товар без регистрация, отказ да се спазва временната организация на движението, каране в лентата за принудително спиране, навлизане след знак, който забранява влизане при временна забрана за движение. Санкции за чести нарушения включват преминаване на червен светофар, говорене по телефона по време на шофиране, шофиране без включени фарове, без включени фарове. Сред честите нарушения са и използване на антирадар, отнемане на предимство на пешеходна пътека, изхвърляне на предмети, както и пътуване или шофиране без предпазен колан. Сподели:", "date": "2018.06.19", "title": "ВАЖНО! Ето при какви нарушения на пътя и за колко дълго ни отнемат шофьорската книжка"}
{"url": "http://pik.bg/%D1%80%D0%B0%D0%B7%D0%B2%D1%80%D0%B0%D1%82-%D0%B2-%D0%B1%D1%8A%D0%BA%D0%B8%D0%BD%D0%B3%D0%B0%D0%BC-%D0%B1%D1%80%D0%B0%D1%82%D0%BE%D0%B2%D1%87%D0%B5%D0%B4%D1%8A%D1%82-%D0%BD%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-%D0%B2%D1%82%D0%BE%D1%80%D0%B0-%D0%B2%D0%B4%D0%B8%D0%B3%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%BA%D1%80%D0%B0%D0%BB%D1%81%D0%BA%D0%B0-%D0%B3%D0%B5%D0%B9-%D1%81%D0%B2%D0%B0%D1%82%D0%B1%D0%B0-news759113.html", "text": "55-годишният братовчед на кралица Елизабет II, лорд Ивар Маунтбатън, за първи път в историята на британската монархия ще вдигне еднополова сватба с 55-годишния Джеймс Койл. Маунтбатън се решава на тази стъпка след 16-годишен брак и три деца. С бъдещия си съпруг той се е запознал преди три години в швейцарския ски курорт Вербие. Влюбените дълго време криеха своите отношения от роднините. Бракосъчетанието между мъжете е получило благословията на децата на Ивар и членовете на британското кралско семейство. Най-близките роднини на Маунтбатън, принц Едуард и съпругата му Софи, обаче няма да присъстват на тържеството. Първата кралска гей сватба ще се състои през лятото в имението на лорда в графство Девън. Към венчилото мъжете ще бъдат поведени от бившата съпруга на Маунтбатън - Пени. Те няма да са облечени в смокинги, няма да танцуват първия си съпружески танц, а вместо сватбена торта ще има голяма пита сирене. Сподели:", "date": "2018.06.19", "title": "РАЗВРАТ В БЪКИНГАМ! Братовчедът на Елизабет Втора вдига първата кралска гей сватба "}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%B5%D0%BA%D1%81%D0%BF%D0%B5%D1%80%D1%82-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%B7%D0%B0%D1%89%D0%B8%D1%82%D0%B8%D0%BC-%D0%BE%D1%82-%D0%BC%D1%8A%D0%BB%D0%BD%D0%B8%D0%B8-news759108.html", "text": "Вчерашната буря беше уникална. Това вече не са редки явления в цялата страна. Това каза пред БНР инж. Христомир Иванов, експерт по мълниезащита от Камарата на инженерите в инвестиционното проектиране. Хората, които се занимаваме с мълниезащита, наблюдаваме тази дейност и тя с всяка изминала година се увеличава все повече и повече. В западната част на София беше най-активната дейност на бурята, добави той. Хората рядко обръщат внимание на защитата от мълниите, констатира инж. Иванов и добави: \"В нашата страна има добра наредба за мълниезащита, което ни кара да се гордеем с това нещо и там наистина е показано как трябва да се проверяват тези наредби, кой отговаря за тях и да сме спокойни, че наистина домът ни е надеждно защитен. Когато сградата е обществена, отговорността е на този, който я управлява – директорът на училището, управителят на сградата, а в кооперациите отговорност носи управителят на етажната собственост\". Инж. Иванов съветва да се спазват няколко основни мерки при мълнии, когато сме вкъщи: \"Първо – да не се допираме до метални предмети. Ако имате алуминиева дограма, чешмата, парното – просто стоите далеч от тях, защото могат да бъдат електропроводими. Има такива случаи\". Над 640 стари сгради в Столична община не са в съответствие с изискванията на Наредбата за мълниезащита, каза още той: \"Преди 7-8 години ни беше възложено да направим проверка на всички обществени заведения на територията на Столична община. Те бяха над 640. Положението беше трагично. Направиха се много ремонти, реконструкции на такива заведения, но проблемът си остава\". Дежурният към Планинската спасителна служба /ПСС/ Явор Каролев обясни какви са мерките за безопасност при мълнии в планината: \"Първото нещо е да се махне колкото се може по-бързо от най-високата част на планината. Гръмотевиците стават в по-високите части. Не трябва да сме в близост до единични дървета, до изразени връхчета на терена. Наземните токове, които са след падането на гръмотевицата, се оттичат и се разпръсват. Затова човек трябва да приближи краката си колкото се може по-близо един до друг. Трябва да е реално на открито, а не да се сгуши в терена. Много по-малък е шансът да те удари самата гръмотевица, отколкото да те ударят след това наземните токове\". Сподели:", "date": "2018.06.19", "title": "ПОЛЕЗНИ СЪВЕТИ! Експерт разкри как да се защитим от мълнии"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B0%D0%BB%D0%B8%D1%81%D0%B8%D1%8F-%D0%B8-%D0%B1%D0%B8%D0%B2%D1%88-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2-%D0%BB%D1%8E%D0%B1%D0%BE%D0%B2%D0%B5%D0%BD-%D1%82%D1%80%D0%B8%D1%8A%D0%B3%D1%8A%D0%BB%D0%BD%D0%B8%D0%BA-%D0%B5%D1%82%D0%BE-%D0%BA%D0%B0%D0%BA-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%B8-%D0%BC%D0%B8%D1%80%D0%BE-%D0%BD%D0%B0%D0%B9%D0%B4%D0%B5%D0%BD%D0%BE%D0%B2-%D1%81%D0%B5-%D0%B7%D0%B0%D0%B1-news759162.html", "text": "Какво може да свърже фолк дивата Алисия и бившия министър на земеделието Мирослав Найденов? На първо четене двамата нямат допирни точки, предвид сферите, в които са се реализирали, но на второ, оказва се, има нещо, по което си приличат. И то е любовният триъгълник. Участници в такъв са били и звездата на \"Ара Мюзик\", и 49-годишният дипломиран ветеринар, признаха и двамата в предаването \"Мармалад\". В рубриката \"Ох, да, ох не\" ги запитаха дали са попадали в любовен триъгълник и в любовен квадрат, като Алисия отвърна положително и на двете питанки, а Миро Найденов - само на първата. Бившият депутат вероятно визира аферата с пиарката Кристина Спасова от преди няколко години. Покрай близките му отношения с красавицата, рухна мира в семейството му - Миро Найденов се раздели със съпругата си, също ветеринарен лекар, д-р Нина Найденова, от която има две дъщери. При Алисия ситуацията е повече от ясна. В любовен триъгълник я набута Николета Лозанова, като прелъсти бащата на сина й - футболиста Валери Божинов. Триъгълникът прерастна в четириъгълник, когато в него се намъкна и Ники Михайлов. С него Ни Ло пък бе преди да хлътне по Божинката. На изпълнителката на новия летен хит \"Златото на тати\" в момента изобщо не й е до мъже, тъй като е на съвсем друга вълна - в края на миналата седмица тя пусна дуетния си клип с Тони Стораро \"Златото на тати\", който само за три дни натрупа половин милион гледания в \"Ютюб\". Сподели:", "date": "2018.06.19", "title": "ГОРЕЩО! Алисия и бивш министър в любовен триъгълник! Ето как певицата и Миро Найденов се забъркаха в секс афери... "}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B0%D0%B2%D1%81%D1%82%D1%80%D0%B8%D0%B5%D1%86-%D0%BF%D1%80%D0%B5%D0%BE%D0%B1%D1%80%D1%8A%D1%89%D0%B0-%D0%B3%D0%B5%D1%80%D0%B5%D0%BD%D0%B0-%D1%81-%D1%85%D0%B0%D1%81%D1%82%D0%B0%D1%80%D0%B0-%D0%BD%D0%B0%D0%B2%D1%8A%D0%BD---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D0%BA%D0%B0%D0%BD%D0%B8-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8-news759074.html", "text": "Вили Рутенщайнер иска да направи сериозни промени в структурата на , ако бъде назначен за спортен директор. Австрийският специалист е все по-близо до назначаването на овакантената от Асен Букарев длъжност. Рутенщайнер е настоял сам да състави скаутски отдел, като преди това направи конкурс. Изискванията му ще бъдат много високи, а това е продиктувано от наблюденията му върху селекцията на в последните години. Вили е наясно, че привлечените футболисти в последно време не са гледани на живо нито от треньорите на \"Герена\", нито от единствения скаут Кирил Вангелов. Последният ще запази работата си, тъй като е доверен човек на Спас Русев, но едва ли ще получава сериозни задачи. Австриецът трябва съвсем скоро официално да даде отговор на . Той бе \"разкрачен\" между предложението на сините и футболната федерация на Израел. Според медиите в Тел Авив той не е могъл да се разбере с евреите за заплатата си, пише \"Тема Спорт\". Сподели:", "date": "2018.06.19", "title": "ПЪЛНА ПРОМЯНА! Австриец преобръща \"Герена\" с хастара навън - ето какво се кани да направи..."}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%BE%D0%BD%D1%82%D0%B8%D0%B0%D0%BA-%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F-%D0%B1%D0%BB%D1%8A%D1%81%D0%BD%D0%B0-%D0%B4%D0%B5%D1%82%D0%B5-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news759230.html", "text": "Шофьор на миниван с американска регистрация блъсна дете с колело на булевард \"Джеймс Баучер\" в Благоевград. По следите и нанесените поражения на превозното средство можем да съдим, че ударът не е бил никак лек. Предното стъкло е счупено. Инцидентът стана около 18:20 часа днес, в пиков час на един от най-оживените булеварди в града. С линейка блъснатото дете е транспортирано до СПО на МБАЛ-Благоевград. На този етап момиченцето не е пострадало, отървало се е с натъртвания и най-вече с уплаха. Остава под лекарско наблюдение в Спешно отделение. Сподели:", "date": "2018.06.19", "title": "ИНЦИДЕНТ! \"Понтиак\" с американска регистрация блъсна дете в Благоевград"}
{"url": "http://pik.bg/%D0%B0%D0%B4%D0%B0%D0%BC-%D0%BB%D0%B0%D0%B2%D0%B8%D0%BD-%D1%81%D0%B5-%D0%BF%D1%83%D1%81%D0%BD%D0%B0-%D0%B3%D0%BE%D0%BB---%D0%B2%D0%B8%D0%B6%D1%82%D0%B5-%D1%80%D0%BE%D0%BA-%D0%BC%D1%83%D0%B7%D0%B8%D0%BA%D0%B0%D1%82%D0%B0-%D0%BA%D0%B0%D1%82%D0%BE-%D1%81%D0%B5%D0%BA%D1%81%D0%B8-%D1%82%D0%B0%D1%82%D0%BA%D0%BE-%D1%81%D0%BD%D0%B8%D0%BC%D0%BA%D0%B0-news759186.html", "text": "Един от най-сексапилните рок музиканти Адам Лавин разголи татуси пред обектива на съпругата си Бехати Принслу, за да запечата безкрайната си любов към дъщеря им Джио Грейс. Певецът на \"Maroon 5\" е гол до кръста и нежно прегръща второто си момиче. Бехати написа към кадъра в Инстаграм: \"Момичетата са толкова щастливи, че ти си им татко, а аз съм такава късметлийка да си ми съпруг\". Снимката бе публикувана по повод Деня на бащата. Джио Грейс се роди през февруари, а първата дъщеря на семейството - Дъсти Роуз, вече е почти на две години. Адам Лавин и Бехати Принслу сключиха брак през юли 2014 г. Той е на 39 години, а тя - на 29, напомня \"Монитор\". Сподели:", "date": "2018.06.19", "title": "Адам Лавин се пусна гол - вижте рок музиката като секси татко (СНИМКА)"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%BA%D0%BB%D1%8E%D0%BA%D0%B0%D1%80%D0%BA%D0%B0%D1%82%D0%B0-%D0%BB%D0%B8%D0%BB%D0%B8-%D1%80%D0%BE%D0%B4%D0%B8-%D0%BC%D0%BE%D0%BC%D1%87%D0%B5%D0%BD%D1%86%D0%B5-news759190.html", "text": "Тв водещата Лили Ангелова днес стана майка. Под грижите на д-р Ангел Ставрев малкият Марти проплака в болница \"Селена\". Малчуганът е дълъг 50 сантиметра и тежи 3,400 кг. \"Чувстваме се перфектно и двамата\" побърза да се похвали Лили, съобщава \"Трафик Нюз\". Не по-малко щастлив е и таткото - пловдивският ресторантьор Станислав Костов. Брюнетката, която изгря по време на първия сезон на Биг Брадър, живее с бизнесмена от три години, като двамата делят времето си между Пловдив и столицата. Бъдещият член на семейството ще се отглежда най-вероятно под тепетата, където Лили се чувства спокойна и щастлива. Сподели:", "date": "2018.06.19", "title": "ЧЕСТИТО! Клюкарката Лили роди момченце"}
{"url": "http://pik.bg/%D0%BF%D1%80%D0%B8%D0%B2%D0%BB%D1%8F%D0%BA%D0%BE%D1%85%D0%B0-%D0%BA%D0%B0%D1%82%D0%BE-%D0%BE%D0%B1%D0%B2%D0%B8%D0%BD%D1%8F%D0%B5%D0%BC-%D0%BA%D0%BC%D0%B5%D1%82%D0%B0-%D0%BD%D0%B0-%D0%B2%D0%BE%D0%B9%D0%BD%D1%8F%D0%B3%D0%BE%D0%B2%D0%BE-%D0%B7%D0%B0-%D0%BF%D0%BE%D0%B4%D0%BA%D1%83%D0%BF-%D0%BE%D1%82-150-%D0%BB%D0%B5%D0%B2%D0%B0-news759188.html", "text": "Апелативна прокуратура - Пловдив Днес Районна прокуратура - Карлово привлече като обвиняем 25-годишният кмет на село Войнягово Тодор Танковски за опит за лично укривателство с цел имотна облага. Това съобщиха от пресцентъра на . По досъдебното производство се извършват процесуално-следствени действия. С постановление на Районна прокуратура - Карлово обвиняемият е с взета мярка за неотклонение „Подписка“. Сподели:", "date": "2018.06.19", "title": "Привлякоха като обвиняем кмета на Войнягово за подкуп от 150 лева"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B0%D0%B4-6-%D1%85%D0%B8%D0%BB%D1%8F%D0%B4%D0%B8-%D0%B4%D1%80%D0%B5%D1%85%D0%B8-%D0%BC%D0%B5%D0%BD%D1%82%D0%B5%D1%82%D0%B0-news759073.html", "text": "Митница Бургас задържа за нарушени права върху интелектуална собственост 6 040 спортни облекла с лого на 5 световни марки. На 13.06.2018 г., след предварителна селекция от служители от отдел „Митническо разузнаване и разследване\" в Митница Бургас, е извършена щателна митническа проверка на товарен автомобил с платове и облекла от Република Турция за Република Полша. Стоката е представена за митническо оформяне в Митница Бургас. При проверката, митническите служители установяват, че 31 от колетите в камиона съдържат мъжки и дамски спортни облекла с обозначения на световноизвестни марки, за които има основателни съмнения, че са фалшиви. В изпълнение на Регламент (ЕС) № 608/2013 и Закона за марките и географските означения са иззети 4 080 дамски и мъжки къси панталони с лого „\"Adidas\" и 1 960 тениски с надписи \"Tommy Hilfiger\", \"Philipp Plein\", \"Love Moschino\", \"League of Lgends\". Предприети са действия за уведомяване на правопритежателите на съответните търговски марки. Сподели:", "date": "2018.06.19", "title": "Спипаха над 6 хиляди дрехи ментета"}
{"url": "http://pik.bg/%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%BE-%D0%BF%D1%80%D0%BE%D1%87%D0%B5%D1%82%D0%B5%D1%82%D0%B5-%D0%B0%D0%BA%D0%BE-%D0%BF%D1%8A%D1%82%D1%83%D0%B2%D0%B0%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D0%B3%D0%BB%D0%BE%D0%B1%D0%B8-%D0%B2%D0%B8-%D0%B3%D1%80%D0%BE%D0%B7%D1%8F%D1%82-%D0%BD%D0%B0-%D0%BF%D1%8A%D1%82%D1%8F-news758931.html", "text": "В сезона на летните отпуски хиляди българи потеглят за почивка през границата. По данни на Министерството на туризма миналото лято над 300 000 българи са почивали в чужбина. Голяма част от тях избират по-близките дестинации – като Гърция, Турция, Сърбия, и предпочитат да пътуват със собствен транспорт. За да избегнат неприятни срещи с властите по пътя, е важно шофьорите предварително да проучаткакви са основните правила за движение в съответната държава, към която тръгнат, съветват от Съюза на българските автомобилисти (СБА). Какви наказания се предвиждат за основните видове нарушения? „Сериозно перо” за българския джоб са паричните санкции в Гърция. За използване на антирадар от шофьорите се налага глоба от 2000 евро, лишаване от свидетелство за управление за месец и сваляне на регистрационните табели за 60 дни. Преминаването на червен светофар се санкционира с глоба от 700 евро. Освен това се отнемат регистрационните табели на автомобила за 60 дни, както и шофьорската книжка на водача за 20 дни.   Глоба от 700 евро и 20 дни лишаване от право на управление е наказанието и при неправилно изпреварване или изпреварване на жп прелез. Забранен обратен завой „бърка в джоба” на провинилия се шофьор с 200 евро, отнемат се регистрационните табели на автомобила и шофьорската книжка на водача за срок от 20 дни. Предприемане на опасна маневра се наказва с 700 евро, 30 дни без книжка и 10 дни без регистрационни табели. За превишаване на максимално допустимата скорост с 30 км/ч, както и движение по автомагистрала с над 150 км/ч, виновните шофьори получават глоба от 350 евро и 90 дни лишаване от право на управление. Пияните водачи се наказват с глоба от 200 до 700 евро, в зависимост от количеството употребен алкохол и отнемане на книжката за три месеца (90 дни). Според гръцките закони при заплащане на наложените глоби в 10-дневен срок, размерът на дължимото наказание се намалява с 50% от указаното в квитанцията.   От април т.г. в Сърбия действа нов Закон за движение по пътищата. Глоба от 10 000 динара (около 85 евро) се налага за шофиране без колан или мръсни регистрационни табели. Същото е наказанието при шофиране в населени места със скорост по-висока с 20 до 30 км/ч от разрешената или използване на мобилен телефон без устройство „свободни ръце”. Почерпените водачи в западната ни съседка могат да отнесат глоба до 120 000 сръбски динара (около 1016 евро), отнемане на контролни точки и осем месеца без книжка. Същата е паричната санкция и за управление на МПС в населено място със скорост от 71 до 90 км/ч над максимално разрешената; шофиране на автомагистрала със скорост, надвишаваща максимално позволената с 81 до 100 км/ч; возене на дете под 12 г. на шофьорската седалка или на непредвидените за тази цел места; както и шофиране без книжка.   Според сръбските закони шофьорите могат да бъдат наказани дори със затвор. Такова е наказанието при управление на МПС без необходимата за категория и/или управление с над 2 промила алкохол, както и при превишаване на скоростта в населено място с над 70км/ч, в зона със забавено движение, превишение с над 50 км/ч, в зона „30“- превишаване с над 60 км/ч; движение без включени светлини през нощта. Вече близо година в страната се прилага електронен контрол на средната скорост на превозните средства по автомагистралите. За целта устройствата, отбелязващи часа на преминаване през пунктовете за заплащане на магистралните такси, са синхронизирани. Ако при преминаването между два пункта средната скорост на МПС е надвишила максимално допустимите 120 км/ч, служители на пътна полиция налагат глоби на място. Санкциите започват от 3000 динара, а за нарушения над 201 км/ч глобата скача до 100 000-120 000 динара, включително и лишаване от свобода за срок от 15 дни. Строги са пътните закони и в Турция. Глобите за шофиране с превишена скорост започват от 199 турски лири (при превишение от 10 до 30% над позволената скорост) и скачат до 412 турски лири (при превишение над 30% над позволената скорост).   Засечените зад волана шофьори, качили се след употреба на алкохол, се наказват с глоби от 844 турски лири при първо нарушение до 1698 турски лири при следващо нарушение. Толкова е и санкцията за шофиране без книжка. При установено управление на автомобил с употреба на алкохол над 1 промил срещу водача се завежда и наказателно дело. За непозволено паркиране глобата е 92 турски лири; за преминаване на червен светофар – 199 турски лири. За управление на МПС при липса на необходимата категория свидетелство за правоуправление се налага глоба от 700 турски лири.   92 турски лири е глобата, ако шофирате без предпазен колан или говорите по телефона. Полицията в Турция може да ви санкционира и за слушане на силна музика в автомобила. Ще отнесете наказание и при използване без причина на дълги светлини и фарове за мъгла, неспазване на дистанция, неразрешена смяна на лентите за движение, извършване на непозволен завой или отнемане на предимство.   За всяко нарушение, причинено от лице, което не е собственик на превозното средство, същата глоба се налага и на собственика. При плащане в 15-дневен срок от нарушението глобата се намалява с 25%. В Македония всички шофьори на МПС с българска регистрация трябва да представят застраховка „Зелена карта” с покритие югозападната ни съседка. Там няма винетни стикери, но се заплащат такси на пунктове при влизане и излизане от магистрален път в размер до 2 евро.   Задължително е денонощното използване на фаровете по всички пътища на страната. Нарушителите се наказват с глоба от 45 евро.   В Македония нарушения на скоростните ограничения ще ви струват от 45 до 300 евро. Почерпените шофьори с над 0,5 промила се наказват с глоба в размер от 250 до 400 евро. Лимитът на позволеното количество алкохол в кръвта на професионалните шофьори е нула. 20 евро е глобата, ако шофирате без предпазен колан. Подобно на правилата у нас употребата им е задължителна за всички пътници в автомобила. На предната седалка до шофьора е забранено возенето на лица под 12- годишна възраст, глобата е 45 евро. Толкова е и санкцията за ползването на мобилен телефон от водача по време на движение,пише Дарик. Глобите се заплащат в най-близката банка или пощенски клон. Парична санкция от 50 евро може да получите и за хвърляне и оставянето на хартия, фасове, амбалаж, растителни отпадъци, а също и за паркирането на автомобили на разстояние, по-малко от 10 м от контейнер за отпадъци. В Румъния законът предвижда отнемане на книжка за не малък брой нарушения. Стандартното ограничение на скоростта е като в България, с изключение на магистралните пътища. Там максималната разрешена скорост е 130 км/ч.   Забраната за управление на МПС се налага за срок от 30 до 90 дни, което влиза в сила след 15 календарни дни от датата на отнемането на свидетелството. Шофирането по време на наложена временна забрана за шофиране се наказва със затвор. Сподели:", "date": "2018.06.19", "title": "Задължително прочетете, ако пътувате в Гърция и Турция! Ето какви глоби ви грозят на пътя"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D0%B4%D1%80%D0%B0%D0%BC%D0%B0-%D0%BC%D0%B0%D1%80%D0%B8%D0%BE-%D0%BC%D0%B5%D1%82%D1%83%D1%88%D0%B5%D0%B2-%D0%B7%D0%B0%D0%BA%D0%BB%D0%B0%D0%BB-%D0%BF%D1%80%D0%B8%D1%8F%D1%82%D0%B5%D0%BB%D1%8F-%D1%81%D0%B8-%D0%B4%D0%B7%D1%8A%D0%BC%D0%B1%D0%BE-%D0%B8-%D1%81%D0%B0%D0%BC-%D0%BF%D0%B0%D0%B4%D0%BD%D0%B0%D0%BB-%D1%81-%D0%BD%D0%BE%D0%B6-%D0%B2-%D1%88%D0%B8%D1%8F%D1%82%D0%B0-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-news758915.html", "text": "Бившият футболист на „Пирин“ Марио Метушев, който е с тежки наранявания от нож в шията и корема, е изведен от кома, съобщиха вчера от болница „Иван Скендеров“ – Гоце Делчев. „Пациентът вече е на самостоятелно дишане, говори и има чувствителност, отговоря на въпроси”, каза началникът на реанимация д-р Първанов, който в момента замества болничния управител д-р Мария Радойкова. Завчера /в събота/ пострадалият М. Метушев е свален от апаратна вентилация. Д-р Първанов поясни, че на пострадалия се провежда интензивно лечение за овладяване на тежките наранявания, остава под активно наблюдение от анестезиолози в реанимация. Продължава и процедурата с кръвопреливане. Близо 4 часа е продължила животоспасяващата операция, която е извършена от екип анестезиолози и хирурзи – д-р Първанов, д-р Канелов, д-р Геранов и медспециалистите Лафкова и Адамова. От МБАЛ – Гоце Делчев поясниха, че в конкретния случай животоспасяващо се оказало и спешното преливане на кръв с плазмени продукти, и бързата реакция на Кръвен център – Благоевград начело с д-р Маринова. Бившият футболист, както в.  „Струма“ писа, беше приет в гоцеделчевската болница, изпаднал в хеморагичен шок, със забит нож в шията и прободни наранявания в коремната кухина, с тежък вътрешен кръвоизлив. Кървавата драма, станала навръх Рамазан Байрам, вдигна на крак служители на полицията и медици. След почерпка възникнал скандал между бившия футболист на „Пирин“ М. Метушев и приятеля му от детинство Красимир Колджиев-зъмбо. Марио намушкал с нож в гърдите и шията приятеля си и паднал до трупа му също окървавен. По случая работят служители на полицията, обстоятелствата, довели до тежкия инцидент, се изясняват. Трагедията отприщи разнородни коментари – от това, че бившият футболист е бил отключил психически проблем, след като е бил арестуван преди време за контрабанден тютюн, до това, че с приятеля си имал неуредени финансови проблеми. Коментира се и че М. Метушев трябвало да отлети на 20 юни на гурбет в Англия да бере ягоди. Каква е истината за скандала с приятеля му, засега не е ясно. Сподели:", "date": "2018.06.19", "title": "КЪРВАВА ДРАМА! Марио Метушев, заклал приятеля си Дзъмбо и сам паднал с нож в шията, излезе от кома! Бившият футболист вече говори"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BF%D1%80%D0%B5%D0%B4%D0%B0%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%BD%D0%B0-%D1%84%D1%80%D0%B5%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%B3%D1%80%D0%BE%D0%B7%D1%8F%D1%82-%D1%8F-%D0%B4%D0%BE-10-%D0%B3-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D1%85%D0%BE%D1%80%D0%B0-%D0%B8-%D1%81%D0%B2%D0%BE-news759141.html", "text": "Искането за предаването на 28-годишната К.С. е издадено от прокурор при областния съд в град Бобини за провеждане на наказателно преследване срещу жената за три престъпления, квалифицирани като \"съучастие в трафик на хора, утежнено сводничество и участие в престъпна асоциация\". Посочено е, че деянията са извършени в периода от 2015-а до началото на 2018 година в Париж, Кретей, в регион Ил дьо Франс. Максималният размер на наказанието, което френските закони предвиждат за такива престъпления, е десет години лишаване от свобода, посочват от пресцентъра. Пред окръжния съд жената е дала доброволно съгласие да бъде предадена на френските съдебни власти. От Франция е получено уверение, че ако българската гражданка бъде призната за виновна и осъдена, при нейно желание тя ще бъде върната в България за изтърпяване на евентуално наложеното й наказание лишаване от свобода. Съдебният състав е разпоредил К.С. да бъде приведена в затвора в Сливен до фактическото й предаване на френските власти. Решението на окръжния съд е окончателно и не подлежи на обжалване. Окръжният съд в Добрич допусна българска гражданка да бъде предадена на френските съдебни власти в изпълнение на Европейска заповед за арест, съобщиха от пресцентъра на институцията. Сподели:", "date": "2018.06.19", "title": "Съдът предава българка на френските власти! Грозят я до 10 г. затвор за трафик на хора и сводничество"}
{"url": "http://pik.bg/%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D1%81%D1%8A%D0%B1%D0%B8%D1%80%D0%B0%D1%82-%D0%B4%D0%B0%D1%80%D0%B5%D0%BD%D0%B8%D1%8F-%D0%BE%D1%82-%D0%B8%D0%BC%D0%B5%D1%82%D0%BE-%D0%BD%D0%B0-%D1%81%D1%8A%D1%8E%D0%B7%D0%B0-%D0%BD%D0%B0-%D0%B3%D0%BB%D1%83%D1%85%D0%B8%D1%82%D0%B5-news759136.html", "text": "Млад мъж и жена събират пари по улиците от името на Съюза на глухите, алармира самата организация на страницата си във Фейсбук. От съюза са възмутени от опетняването на името им и разкриват измамата. Публикували са и видео, на което се вижда как събирач на дарение да размахва юмруци към снимащия го. \"Приятели, моля ви, не вярвайте на тези мними глухи хора. Забележете, че даже текстът на английски език е написан по неграмотен начин. Не се доверявайте на тази наглост! Единици са глухите хора, които ще излизат да \"просят\", както е и при чуващите\", обърнаха се от Съюза на глухите в социалната мрежа. \"Глухите хора в България в момента се застъпват, както за приемането на жестовия език за официален, така и за качествени социални и образователни услуги за тяхното пълноценно включване. Това е дълъг процес, който започва тепърва сега\", посочват от съюза. \"Съжалявам онези, които са се предоверили и са “дарили” средствa. Това е гавра с доброто у хората и неуважение към онези, които работят здраво в посока на адекватни политики в подкрепа на глухите хора\", се посочва в позицията на организацията. От фотоса на мнимата подписка се вижда, че са карали граждани да даряват предимно по 30 лв. Потребител в социалната мрежа коментира дори, че му направили недоволна физиономия, когато извадил 5 лв., поискали му 20 лв. Сподели:", "date": "2018.06.19", "title": "Измамници събират дарения от името на Съюза на глухите"}
{"url": "http://pik.bg/%D0%B2%D0%B5%D0%BA%D0%BE%D0%B2%D0%BD%D0%B0-%D1%82%D0%B0%D0%B9%D0%BD%D0%B0-%D0%BD%D0%B8-%D0%B4%D1%8A%D1%80%D0%B6%D0%B8-%D1%81%D0%BB%D0%B0%D0%B1%D0%B8-%D0%B1%D0%B5%D0%B7-%D0%B4%D0%B8%D0%B5%D1%82%D0%B8-news759203.html", "text": "Топим килограми, докато ядем, ако дъвчем бавно Съществува вековна тайна, която държи ключа към ускорения метаболизъм. Не е необходимо да пазите никаква диета, но ще почувствате голямата промяна в теглото си, казва австралийската диетоложка Линди Коен. Тя е създала наръчник от трикове за промяна на начина на живот, с помощта на които може да свалите килограми. „Бавното и продължително дъвчене отпуска долните стомашни мускули и позволява по-лесното придвижване на храната към тънките черва. Това е важно за здравословното храносмилане и ускорява метаболизма”, убедена е тя. Изследване от 2014 г. доказва, че когато човек се храни бавно и сдъвква храната си докрай, преди да я глътне, това води до изгарянето на над 10 калории повече на всяко хранене. Когато започнете да дъвчете, слюнчените ви жлези произвеждат т.нар. слюнчена амилаза, която помага да се разгради храната. По-дългото дъвчене помага на тялото да произведе повече слюнка, което е важен процес при метаболизма. Освен това дъвченето раздробява храната на малки парченца, така че тя придобива по-голяма повърхност и е изложена на повече слюнка, което прави усвояването на погълнатото по-лесно. Смята се, че са необходими 20 минути, за да получи човек усещането за ситост при храненето. Линди Коен отбелязва, че повечето хора приключват с яденето за доста по-кратко време, което води до преяждане, защото тялото не получава възможността да започне да смила правилно. Следващият съвет е да оставяте приборите на масата след всяка хапка, за да имате повече време за добро храносмилане. И да не пиете алкохол, докато се храните. Тя посочва още, че да се научиш да дъвчеш бавно, не е чак толкова лесно, колкото изглежда. Този начин на хранене обаче носи усещане за ситост за по-продължително време. Ако се храните с други хора - роднини или колеги, старайте се да сте последните, които стават от масата, съветва още Коен. Ако сте свършили, преди да са минали 20 минути, и все още ви се яде, направете пауза от 20 минути, преди да продължите. Може да почувствате, че вече не сте чак толкова гладни, казва специалистката. Според нея трябва да се дъвче дотогава, докато храната може без затруднения да мине през гърлото и хранопровода. Освен бавното хранене другите важни елементи за ускоряването на метаболизма са физическите упражнения и спокойният нощен сън, защото те в голяма степен влияят на хормоните, свързани с глада и усещането за ситост. Пиенето на алкохол по време на хранене забавя метаболизма, защото организмът дава приоритет на неговото усвояване. Това също води до риск от преяждане. „Бавното дъвчене помага и да се превърнете в човек, който се храни осъзнато, а не емоционално, и повишава радостта и удоволствието от сядането на трапезата“, заключава Линди Коен. Сподели:", "date": "2018.06.19", "title": "Вековна тайна ни държи слаби без диети"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%BC%D1%8A%D0%B6%D0%B5-%D0%BA%D0%B0%D0%BA-%D0%B2%D0%BB%D0%B8%D1%8F%D0%B5-%D0%BF%D1%80%D0%B5%D0%B7%D0%B5%D1%80%D0%B2%D0%B0%D1%82%D0%B8%D0%B2%D1%8A%D1%82-%D0%BD%D0%B0-%D0%B5%D1%80%D0%B5%D0%BA%D1%86%D0%B8%D1%8F%D1%82%D0%B0-news759057.html", "text": "Вероятно сте попадали на мъже, които отказват да сложат презерватив с оправданието, че той ще попречи на ерекцията им. В правото си сте да се съмнявате в думите им, но имайте предвид, че кондомите наистина може да се отразят на изпълнението им. Скорошно изследване твърди, че презервативите наистина могат да убият ерекцията на мъжа. 37 % от мъжете, участвали в проучването, разглеждано от timesofindia.com са споделили, че са имали проблем с ерекцията при употреба на предпазното латексово средство. Според запитаните и някои сексолози презервативите забавят еякулацията и намаляват чувствителността. Те може и да притиснат някои нервни окончания, ако са в погрешния размер. Избирайте старателно размера презерватив и тествайте, ако трябва, докато не намерите точния. Помолете половинката ви да стимулира пениса ви и с презерватив – с ръка, уста и т. н. – за да свикнете с него. Избирайте най-тънкия вариант, за да минимализирате бариерата и притъпяването на усещането. Може да заложите и на специален лубрикант преди да поставите кондома. Това са още два фактора, които може да попречат на ерекцията ви, така че би било най-хубаво, ако по време на секс сте фокусирани единствено и само върху вашето и удоволствието на партньорката ви. Сподели:", "date": "2018.06.19", "title": "САМО ЗА МЪЖЕ! Как влияе презервативът на ерекцията"}
{"url": "http://pik.bg/%D0%B2%D1%8A%D0%B7%D0%BC%D0%B5%D0%B7%D0%B4%D0%B8%D0%B5-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8%D1%81%D0%BA%D0%B0-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BC%D1%8A%D0%B6%D0%B0-%D0%BF%D1%80%D0%B5%D0%B1%D0%B8%D0%BB-%D0%B4%D0%BE-%D1%81%D0%BC%D1%8A%D1%80%D1%82-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-%D1%82%D0%BE%D0%B9-%D1%80-news759140.html", "text": "Обвиненият в убийството на 19-годишната Ивета Теньо Енчев току-що бе въведен от съдебната охрана в заседателната зала на Окръжен съд в Бургас, където след минути ще се гледа мярката му за неотклонение, съобщава \"Флагман\". \"Меко казано е, че съжалявам, защото това беше човек, когото много обичах. Всичко стана след един семеен скандал. Искам да остана в ареста!\", изплака 27-годишният айтозлия, чиято първа присъда е още преди да навърши пълнолетие. Неговият адвокат опита да изкара рецидивиста жертва на прехода, като той едва ли не показал, че иска да се поправи с опита да създаде семейство, който обаче завърши трагично в събота вечерта. Тогава пред очите на невръстното им дете побеснелият Теньо смаза с юмруци и ритници приятелката си Ивета. Сподели:", "date": "2018.06.19", "title": "ВЪЗМЕЗДИЕ! Прокуратурата иска доживотен затвор за мъжа пребил до смърт приятелката си, той ридае и иска в затвора"}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D1%81%D1%80%D0%B5%D1%89%D1%83-%D0%BF%D0%BE%D0%B4%D0%BF%D0%B8%D1%81%D0%BA%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D0%B2%D0%BE%D0%B9%D0%BD%D1%8F%D0%B3%D0%BE%D0%B2%D0%BE-news759200.html", "text": "Районна прокуратура-Карлово привлече като обвиняем 25-годишня Тодор Танковски по досъдебно производство за опит за лично укривателство с цел имотна облага. По досъдебното производство се извършват процесуално-следствени действия, съобщава \"Трафик Нюз\". С постановление на Районна прокуратура-Карлово обвиняемият е с взета мярка за неотклонение „подписка\". Припомняме, подкупът, предаден на кмета на Войнягово - Тодор Танковски, бил за за незаконен добив на инертни материали от коритото на река Стряма, потвърдиха от прокуратурата в Пловдив. До момента е установено, че на 18 юни, между младия кмет и мъжа, предал подкупа, е била уговорена среща на паркинг в централната част на града, като била предадена поисканата сума на Тодор Танковски. Предвид неотложността на случая, при стриктно  спазване на процесуалните изисквания,  непосредствено след предаване на сумата, управляваният от кмета на Войнягово автомобил бил спрян за проверка и при извършеното претърсване била намерена сума в размер на 150 лева, в купюри от 20 и 10 лева, за които той заявил, че сумите са за нуждите на кметство. Иззет е и мобилният му телефон, от който се е водела комуникацията между лицата. За престъплението по чл.294 ал.2 от Наказателния кодекс се предвижда наказание „лишаване от свобода“ до 5 години. Сподели:", "date": "2018.06.19", "title": "Пуснаха срещу подписка кмета на Войнягово"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BF%D0%BB%D0%B0%D0%B6-%D0%BA%D0%BE%D1%80%D0%B0%D0%BB-%D0%BF%D0%B8%D1%80%D0%B8%D0%BD-%D0%B8-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%B5%D0%BD-%D0%BE%D0%B1%D1%8F%D0%B4-%D1%81-%D0%BB%D0%BE%D0%B1%D0%B8%D1%81%D1%82%D0%B8-news759193.html", "text": "Когато говорим за тези проблеми, всяко решение тръгва от местните общности. На всяко от тези места живеят местни общности и те трябва да имат своето собствено, устойчиво развитие. Независимо дали говорим за плажа Болата, за Генерал Тошево, Трън, Банско и пр. И мисля, че местната общност много ясно е заявила своите приоритети. Това заяви пред Би Ти Ви министърът на околната среда и водите Нено Димов, коментирайки проблеми, свързани със застрояването по черноморското крайбрежие. \"Когато имаме местен проблем, той се решава с фокус местните общности, когато е национален - той се решава на национално ниво, когато е международен - на международно\", допълни той. Запитан дали има дюни в устройствения план и кадастъра на плаж Корал, той отговори: \"Той не е нито парк, нито натура и е подвластен на ЗЧК. Към днешна дата инвестиционно намерение няма, а оттам нататък районът е извън юрисдикцията на МОСВ\". Нено Димов коментира и публикация, свързваща името му с \"лобистки обяд\", свързан с национален парк \"Пирин\": \"Вчера имах работна среща в ЮНЕСКО и не виждам нищо мистериозно в това... Част от моята работа е да се срещам. Да, водих разговори за предстоящата среща в Бахрейн, на който българската държава ще бъде представена. Но не съм давал никакви обяди, това е поредната фалшива новина... Пирин е част от решенията, които ще бъдат разглеждани в Бахрейн. ЮНЕСКО е организация, която търпи своето развитие и по този повод съм водил редица разговори. Аз водих разговорите, които трябваше да проведа, включително и с посланици. И не виждам какво мистериозно има в това, че съм уведомил Външно министерство, за да ме посрещна българското посолство в Париж\". Сподели:", "date": "2018.06.19", "title": "ЕКСКЛУЗИВНО В ПИК! Нено Димов с разкрития за плаж \"Корал\", Пирин и \"мистериозен\" обяд с лобисти"}
{"url": "http://pik.bg/%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D1%81-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news759192.html", "text": "ЦСКА обяви първия от двамата нови, за които вчера говори наставникът на \"червените\" Нестор Ел Маестро. Португалецът Жорже Фернандо Барбоса Интима е вече играч на тима, след като \"армейците\" се договориха с френския Сент Етиен бързоногото крило да играе като преотстъпен на \"Армията\" до края на сезона. 23-годишният футболист, познат във футболните среди като Жоржиньо, парафира личния си контракт и в четвъртък ще пътува с отбора за лагера в Австрия. Жоржиньо е кадър на школата на английския Манчестър Сити, където е привлечен през 2011 година. В продължение на близо 5 сезона той играе за юношеските формации на \"гражданите\", като записва мачове и за дублиращия тим, чийто наставник тогава е Патрик Виейра. Следва дебют в професионалния футбол с екипа на португалския Арука. Качествата му с пълна сила блесват през есента на 2016 година, когато в 10 мача за шампионата записва 5 гола и още толкова асистенции и това му осигурява трансфер в Сент Етиен. През миналия сезон офанзивният състезател игра като преостъпен в родината си с екипа на Шавеш. Жоржиньо има двойно гражданство и е актуален национал на ГвинеяБисау. Като юноша е ставал европейски вицешампион с Португалия (U-19) на континенталния шампионат през 2014 година в Унгария, акцентира \"Новспорт\". Сподели:", "date": "2018.06.19", "title": "От \"Армията\" с трансферен удар..."}
{"url": "http://pik.bg/%D0%BF%D0%B5%D0%B6%D0%BE-%D0%BD%D0%B0%D1%82%D1%80%D0%B5%D1%81%D0%B5-%D1%81%D0%BF%D1%80%D1%8F%D0%BB-%D0%B0%D0%B2%D1%82%D0%BE%D0%B1%D1%83%D1%81-83-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B1%D1%83%D0%BB-%D0%B0%D0%BA%D0%B0%D0%B4-%D0%B8%D0%B2%D0%B0%D0%BD-%D0%B3%D0%B5%D1%88%D0%BE%D0%B2-news759194.html", "text": "Катастрофа между автобус №83 и лек автомобил е станала в района на бул. „Акад. Иван Ев. Гешов“ и ул. „Гюешево“ в посока бул. „Цар Борис III“. Инцидентът е станал около 15.30-15.45 часа. „Автобус 83, спирайки на спирка, в него се блъска отзад лек автомобил „Пежо“, който явно не е могъл да го избегне. Няма пострадали пътници от автобуса. Пострадал е единствено водачът от лекия автомобил. Отворила му се е въздушната възглавница. При идването на „Пътна полиция“ и от наша страна е бил повикан екип на „Спешна помощ“. Самият водач е отказал преглед и затова го водим като катастрофа без пострадали“, обясни Пеков. По думите му автобусът е бил подменен и пътниците са били извозени с друг от същата линия. На място е имало екип на СДВР. Сподели:", "date": "2018.06.19", "title": "Пежо натресе спрял автобус 83 на столичния бул. \"Акад. Иван Гешов\""}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D1%83-%D0%BD%D0%B0%D1%81-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%BC%D0%B5-75-%D0%BE%D1%82-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news759135.html", "text": "75% от споразумението за Брекзит е договорено, съобщи посланикът на Обединено Кралство Великобритания и Северна Ирландия в България Ема Хопкинс. \"Надеждата е да можем до октомври да затворим тези дебати\", допълни Хопкинс. Тя участва заедно с външния ни министър Екатерина Захариева в дискусия на тема „Въздействието на Брекзит върху България – Какво ще се промени и какво ще остане същото“, организирана от Българска търговско-промишлена палата. Захариева допълни, че е важно да се запази безвизовото пътуване на граждани от ЕС във Великобритания. Външният ни министър отбеляза, че е важно след Брекзит административните процедури за гражданите от ЕС, които желаят да останат и да живеят във Великобротания, да не бъдат скъпи и бюрократични. Сподели:", "date": "2018.06.19", "title": "Британският посланик у нас: Договорихме 75% от споразумението за Брекзит"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D0%BC%D1%80%D0%BE-%D0%B4%D0%BF%D0%BC%D0%BD%D0%B5-%D1%81%D1%82%D0%B0%D0%BD%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%B5%D0%B3%D0%B0-%D0%B5-%D0%B2%D1%80%D0%B5%D0%BC%D0%B5%D1%82%D0%BE-%D0%B2-%D0%BA%D0%BE%D0%B5%D1%82%D0%BE-%D1%81%D0%B5-%D0%BF%D0%B8%D1%88%D0%B5-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-news759129.html", "text": "Под засилено полицейско присъствие започна петият ден на протести пред сградата на македонския парламент, съобщава скопското електронно издание МКД, като същевременно допълва, че участниците са дали начало на демонстрацията с пеене на националния химн и патриотични песни, предава Фокус. От редакцията подчертават, че към настоящия момент обстановката е спокойна, но уточняват, че все още не е започнало заседанието, на което ще бъде обсъден договорът за новото име на Македония. То бе насрочено за 12 часа българско време. Протестиращите призоваха председателя на опозиционната ВМРО-ДПМНЕ Християн Мицковски и депутатите да излязат от сградата и да се присъединят към демонстрацията. „Заев не може да продаде Македония, не и от наше име, оставка на правителството. Ако си мислят, че само с един договор може да ни изличат, се лъжат. Македония е нашето име, идентичност, достойнство, долу правителството“, катеторични са участниците в протеста. На протеста в понеделник гражданите на Македония бяха призовани да блокират сградата на парламента, за да не могат депутатите да участват в заседанието. Председателят на опозиционната ВМРО-ДПМНЕ Християн Мицковски отправи призив към гражданите на Македония „да станат, защото сега е времето, в което се пише историята“, предава скопският информационен портал Infomax.mk, като уточнява, че съответният апел е се съдържа във видеобръщение в социалната мрежа „Фейсбук“. „Стани, Македония! Станете, македонци, граждани на тази страна, сега е времето, в което се пише историята. Стани, Македония, с вяра, с чест и с достойнство. Нека това име да се чува силно и гръмогласно. Сега всеки един от вас е необходим, това е часът, това е времето. Стани, Македония, от всеки град и село, от всички квартали и улици, с всичките си сили и красота. Ние сме тук за теб. Помнете това и запазете онова противопоставяне и непокорство, залегнало в духа на всеки македонец Македония няма друг избор освен победа. Македония бе и ще бъде! Македония ще спечели!\", призовава Мицковски във видеобръщението. Сподели:", "date": "2018.06.19", "title": "Лидерът на ВМРО-ДПМНЕ: Стани, Македония! Сега е времето, в което се пише историята!"}
{"url": "http://pik.bg/%D1%80%D0%B0%D0%B4%D0%B8%D0%B0%D1%82%D0%BE%D1%80-%D0%BD%D0%B0-%D0%BA%D0%BE%D0%BB%D0%B0-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%87%D0%B0%D0%BD%D0%B8%D0%BD-news759082.html", "text": "Радиатор на автомобил избухна в лицето на 50-годишен благоевградчанин. Нелепият инцидент станал завчера в санданското село Катунци. 50-годишният мъж е с изгаряния от врялата вода в областта на гърдите и шията, засегнато е и лицето, както и лявото му рамо. Оказана му е първа помощ в болницата в Сандански, но предвид изгарянето по очите е приет за лечение в благоевградската болница. „Пациентът е адекватен, предприети са спешни действия за хирургична обработка на изгарянията, консултиран е и с дежурния офталмолог д-р Попова”, каза директорът на МБАЛ – Благоевград д-р Огнян Митев. Той поясни, че на този етап няма опасност за зрението на пострадалия, парата е засегнала клепачите и на двете очи, по-сериозно е изгарянето вляво. В конкретния случай се касае за термично, а не химическо изграяне, защото нагорещената течност в радиатора не е била антифриз, а вода, съобщава струма бг. Иницидентът е станал поради невнимание. Пострадалият остава за лечение в хирургия на МБАЛ – Благоевград. Сподели:", "date": "2018.06.19", "title": "Радиатор на кола избухна в лицето на благоевградчанин"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B0%D0%B1%D0%B2-%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BD%D0%B0-%D0%B1%D1%81%D0%BF-%D0%B8-%D1%89-news759139.html", "text": "\"Не знам какво ще пише в мотивите за вота на недоверие, ама е много цинично да се използва катастрофата на военния хеликоптер като основание за вота на недоверие. Никой не си е позволявал досега такава грозна спекулация, за да поставя въпроса за вот на недоверие. Този вот на недоверие обезпечава присъствието в Министерството на вътрешните работи на г-н Радев\", негодува Румен Петков. \"БСП не говори за оставка на вътрешния министър. Само ние поискахме неговата оставка след двойния разстрел в Ботевград\", обяви той. \"Никой не си е позволявал да спекулира с тази трагедия с военния хеликоптер. Надявам се това да бъде избегнато поне в писмените мотиви в парламента\", коментира в интервю за ПИК TV Румен Петков. Какво още каза лидерът на АБВ пред медията вижте във видеото: Сподели:", "date": "2018.06.19", "title": "САМО В ПИК TV! Лидерът на АБВ Румен Петков с горещ коментар за вота на недоверие на БСП и ще има ли министерски оставки"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D1%80%D0%B5%D1%88%D0%B0%D0%B2%D0%B0%D1%82-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D1%82%D1%80%D1%8F%D0%B1%D0%B2%D0%B0%D1%82-100-%D0%BC-news759088.html", "text": "След като социалният министър Бисер Петков подаде оставка, а премиерът Бойко Борисов го върна на поста, министри и родители се събират в Министерския съвет да решават проблемите на децата с увреждания. В началото Петков обяви, че се провежда открито заседание по Закона за личната помощ. Омбудсманът Мая Манолова представи законопроекта. Тя изтъкна, че днешното прозрачно и публично заседание е по искане именно на омбудсмана. Не искам толкова важни проблеми да бъдат разглеждани на тъмно зад гърба на национално представителни организации на хората с увреждания. Надявам се, че днешното обсъждане в този формат ще даде възможност да се чуят всички гледни точки, посочи още Манолова. Няма да позволя да бъдат засегнати правата на никоя група на хора с увреждания, даже, ако става дума за само един човек, нито пък правата на едни да е за сметка на други. Проектът подкрепя правата на всички хора с увреждания, бе категорична тя. По този проект работим от повече от 1,5 г., след третия протест на майките на деца с увреждания. До края на май стигнахме до тези текстове, които представяме на вашето внимание, каза омбудсманът. Омбудсманът Мая Манолова съобщи, че един от вариантите на финансова обосновка на законопроекта за личната помощ изисква допълнително сто милиона лева над парите, които се отделят за хората с увреждания. По думите й това е най-приемливият за всички страни. Това е максимумът, който може да бъде употребен през следващите години, защото проектът обхваща 77 хиляди и 104 души, които имат право на чужда помощ, каза Манолова. Според нея тези пари са възможният таван на необходимия ресурс, но през следващата година ще бъдат нужни една малка част от тях. Мая Стоицова, която е организатор и представлява на дискусията протестиращите майки, цитира, че личната помощ е да компенсира уврежданията. Ако трябва да сме честни, нямаше нужда да се стига до палаткови лагери и протест, за да стигнем до това място, а трябваше да заработим по-рано. Това, което искаме, е, наистина да потеглим напред. Виждаме разбирането на г-н Петков и искаме не само да стоим на база работни групи, а да вървим напред. Очакването ни е всички заедно да обсъдим и да се съберем на едно мнение, и да разберем, че този закон ще ни обедини и че никой няма да бъде ощетен. Учители и пенсионери също ни подкрепят. Чуха се мнения, че сме едностранчиви. Но конвенцията е ратифицирана през 2012, а сега е 2018. Скоро ще започнат да ни санкционират, посочи тя. Нанесохме текст, че лицата могат да си ползват или парите - добавка, или личната помощ, обясни член на протестиращите. По време на дебата напрежението в зала ескалира и нервите на председателя на КНСБ Пламен Димитров не издържаха и той се обърна гневно към майките на деца с увреждания: \"И престанете да мъкнете тия деца! Престанете да спекулирате с това! Знам за какво става дума! И не ми викайте, защото мога да викам по-силно от вас\". Представител на хората с увреждания заяви, че те нямат претенции за средства, а за законови норми, валидни за всички и спазвани от всички. \"Защо се заговори за този проблем сега? Защо не се събрахме преди 5, преди 10 години? Защо през цялото време си мислите, че някой ни използва и употребява? Ако не бяхме излезли на палатки навън, честно ми кажете, щяхме ли да сме тук? Просто ви моля - ние искаме резултат!\", заяви емоционално госпожа Стоицова, майка на дете с 80% увреждания. Депутатът от Реформаторския блок Гроздан Караджов сподели, че има сестра с увреждания по рождение. \"Не ми е чужда темата. Но искам да ви кажа, колеги, че сте направили този закон като слон в стъкларски магазин.. Майка ми ходи при протестиращите в палатковия лагер и е на тяхна страна. Какво излиза - че аз съм срещу майка ми... Госпожо Манолова, съветвам ви - дайте крачка назад и обмислете отново нещата\", заяви Караджов. Сподели:", "date": "2018.06.19", "title": "ПЪРВО В ПИК TV! Министри и родители решават проблемите на децата с увреждания! Трябват 100 милиона лева отгоре (ОБНОВЕНА)"}
{"url": "http://pik.bg/%D1%81%D0%B8%D0%BD%D0%B8%D1%82%D0%B5-%D0%BF%D0%BE%D0%B4-%D0%BF%D0%B0%D1%80%D0%B0-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-news759204.html", "text": "Треньорът на Левски Делио Роси има щастието да води лятната подготовка на отбора си без проблеми с контузени играчи. И това - въпреки тежките натоварвания, информира \"Дарик\". Делио не си поплюва и провежда изключително сериозни занимания с много тежки натоварвания. Това се налага, за да може тимът сравнително бързо да навлезе във форма за ранното начало на сезона. Няма проблеми с контузени футболисти, тренировките са сериозни и продължителни. Жерсон Кабрал се очаква да се върне в състава, след като беше освободен заради неприятен повод в семейството. Сподели:", "date": "2018.06.19", "title": "\"Сините\" под пара! Делио Роси..."}
{"url": "http://pik.bg/%D0%B2%D0%BE%D0%B4%D0%B5%D0%BD-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%B1%D1%83%D1%80%D1%8F%D1%82%D0%B0-%D0%BE%D1%82-%D1%81%D0%BE%D1%84%D0%B8%D1%8F-%D0%B2%D1%80%D1%8A%D1%85%D0%BB%D0%B5%D1%82%D1%8F-%D0%B8%D1%81%D1%82%D0%B0%D0%BD%D0%B1%D1%83%D0%BB-%D1%81%D1%82%D1%80%D0%B0%D1%88%D0%B5%D0%BD-%D0%BF%D0%BE%D1%82%D0%BE%D0%BF-%D0%BA%D1%80%D0%B0%D0%B9-%D0%B1%D0%BE%D1%81%D1%84%D0%BE%D1%80%D0%B0-%D0%B2%D0%B8%D0%B4%D0%B5%D0%BE-news759143.html", "text": "Гръмотевична буря с пороен дъжд се разрази и в Истанбул. Снимки, публикувани в „Туитър”, показват размера на нощното бедствие. Приземните етажи на къщи и магазини са наводнени, съобщи турската телевизия НТВ, цитирана от Би Ти Ви. Най-много пострадали сгради има в кварталите „Бакъркьой” и „Йешилкьой”. Наводнени са и много закрити паркинги. Пожарни екипи започнаха работи по отводняване. Сподели:", "date": "2018.06.19", "title": "ВОДЕН АПОКАЛИПСИС! Бурята от София връхлетя Истанбул! Страшен потоп край Босфора (ВИДЕО)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%86%D0%B0%D0%BA%D0%B0-%D0%BF%D0%BB%D0%B0%D0%B6%D0%B0-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news759091.html", "text": "БСП обявява мотивите си за искания вот на недоверие към правителството заради сектор \"Сигурност\", който ще внесе утре в парламента. \"Министерството на труда и социалната политика обсъжда три законопроекта - за хората с увреждания, за социалните услуги и за личната помощ. Нашето усещане е, че тупа топката. Редовно се срещаме с майките на деца с увреждания\", коментира Корнелия Нинова. \"Най-важната тема е Законът за социалните услуги. Настояваме до края на месец юли да бъде внесен този закон в парламента. Абсурдно е тези майки да стоят на палатка \", обяви тя. \"Ще внесем предложение никаква ваканция за парламента тази година. Не е човешко депутатите да лежат по плажовете, а майките да седят на палатки пред парлaмента.\", каза още лидерът на БСП. Ако депутатите не се съгласят да се откажат от лятната си почивка, от левицата са готови да внесат свои предложения и законопроекти и така да стопират депутатската ваканция. \"Ние искаме да принудим Министерството на труда да съкрати сроковете. Работим по тези закони вече от година и половина. Правителството трябва да си свърши работата много бързо и ние ще ги накараме да го направят\", заяви Антон Кутев от БСП. \"Европа в момента се раздира от противоречия. Ние питаме г-н премиера Борисов каква е позицията по въпросите с миграцията. Настояваме да се яви в българския парламент и да заяви каква е позицията на България\", отсече Корнелия Нинова. По думите й Германия, Франция и Австрия вече искат да ни връщат мигранти. \"Ако се вземе окончателното решение в Европа да се връщат мигрантите в първата европейска страна, в която са били, у нас ще дойдат 45 000 бежанци. Вече над 3000 души са били върнати у нас\", добави тя. \"София за пореден път се превърна във Венеция. Най-големият проблем беше столичното метро. Някъде водата стигна до 2 метра. Миналата година се наложи да плуваме с гумени лодки по \"Цариградско шосе\" след ремонт. За пореден път станахме свидетели на управленска немощ. Управляващите направиха един кризисен пиар - обясняваха какво ще правят, а г-жа Фандъкова вече 11 години управлява града. Град от мащаба на София, с претенции за европейски столица, похарчила милиони евра на европейски данъкоплатци, няма как да продължи да се управлява с кризисен пиар. Настояваме за извънредна сесия на общинския съвет, за да ни каже г-жа Фандъкова какво се извършва като превенция да не се допускат повече такива наводнения. Ако на тази извънредна сесия г-жа Фандъкова не докаже, че може да управлява с различни похвати от кризисния пиар, нека ни освободи от тази буря\", призова Калоян Паргов от БСП. Той обяви, че очевидно инфраструктурата не ни издържа, както личи от дъжда снощи. А за дупките? Не се ли възмущавате? Искаме увеличаване на екипите в София, ангажиране на доброволци, има такива хора, но няма къде да се включат. В София не се чистят шахти и канализация. Самата Фандъкова каза: Не знам дали се чистят. Ами за какво си кметица? Знаете ли колко дъждовни шахти има в София - 35 000. Сто пъти повтаряме на Фандъкова, че ще я подкрепим, ако мие всеки месец улиците. Чистенето на шахти се поделя между концесионерите и Софийска вода. Много моля да почистят всички шахти, плащаме им достатъчно. А хоризонталната част на шахтата е отговорност на Софийска вода, която нонстоп иска повишаване на цената на водата. Не само дъждовна, но и лайняна вода се връща от канала. И кой обезпаразитява?, възмути се Паргов. И допълни: Ако Фандъкова не може да се справи, да става и да си ходи. На въпрос на ПИК как БСП хем не иска да се увеличат парите за армията, хем включват смъртта на двамата пилоти в мотивите за вота на недоверие, лидерката на левицата подчерта, че е казано, че не бива да не се надвишават 2% от БВП за армията. Ние сме за модернизация, за повишаване на социалните права на военните, но не и да се надхвърлят 2-та процента от БВП. Т.е. ние не си противоречим на тезите, нямаме никакви притеснения като партия и позиция в това отношение, отсече Нинова. Запитана как ще обоснове работата на парламента през август, като и в момента работата на Народното събрание не е уплътнена и има празни часове Нинова обяви, че празни дни, в които парламентът не работи, има по вина на управляващото мнозинство и ръководството на парламента, което често не внасяло законодателните ни предложения. Сподели:", "date": "2018.06.19", "title": "ПЪРВО В ПИК TV! БСП цака плажа на депутатите (ОБНОВЕНА)"}
{"url": "http://pik.bg/%D0%B7%D0%BB%D0%B0%D1%82%D0%BD%D0%B8-%D0%BC%D0%BE%D0%BC%D1%87%D0%B5%D1%82%D0%B0-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D1%81%D0%BA%D1%8A%D0%BF%D0%B8%D1%82%D0%B5-%D0%BE%D1%82%D0%B1%D0%BE%D1%80%D0%B8-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-news759075.html", "text": "Мондиал 2018 започна и първите изненади вече са факт. А кои са най-скъпите отбори на шампионата в Русия? 10. Хърватия Изненадващо или не - Източно европейската държава заема 10то място в класацията ни, а общата сума на която се оценява отбора е 416 млн. евро. Това прави средно по почти 19 милиона за играч. Най-скъп е полузащитникът Лука Модрич, който през 2012 беше продаден на Реал Мадрид за сумата от 35 млн. евро. 9. Уругвай Южно американците са на 9то място с обща оценка от  529 милиона евро или по 25 милиона за играч. Най-скъп е нападателя на Барселона – Луис Суарез, оценен на 94 милиона евро. 8. Португалия Португалците заемат 8мата позиция в класацията ни с 556 милиона евро или малко над 25 милиона за играч. Португалската звезда Кристияно Роналдо е един от най-великите футболисти на нашето време, а и изобщо в историята на футбола. Приблизителната сума на която е оценяван се равнява на впечатляващите 100 милиона евро, което е около 1/5 от цялата сума на целия Португалския отбор. 7. Белгия Европейската държава беше със най-скъпия отбор на европейското първенство през 2016, а 2 години по-късно заема 7-мото място в нашата класация с огромната сума от 835 милиона евро. Това са почти 38 милиона евро за играч, като за най-скъп от играчите се смята техничният Кевин де Бройне от Манчестър Сити. 6. Германия Световните шампиони от 2014, заемат  6тото място на това световно първенство с оценка от почти 900 милиона евро. 895 милиона за да сме точни. Това е средно по 40.7 милиона евро за играч. Тук списъка с мултимилионни играчи  е дълъг ,а ето и някои от тях – Месит Йозил, Томас Мюлер, Тони Крос , Жером Боатенг  и още много други. 5. Аржентина Петото място е за Аржентинците, които  са оценени на сумата от 925 милиона евро. Средната сума за играч е 42 милиона ,а най-скъп разбира се е един от най-големите майстори с топката - Лионел Меси ,който в момента е смятан за един най-скъпите футболисти изобщо със сумата от 180 млн. евро. 4. Испания Оценката  на звездния тим на бившите европейски и световни шампиони възлиза на  965 милиона евро, което ги поставя на четвърта позиция в класацията ни. Това прави по почти 44 милиона на играч. Най-скъп е Серхио Бускетс , оценен на 80 милиона евро, а след него се нареждат Иско, Марко Асенсио и Давид де Хеа. 3. Бразилия Влизаме в тройката, а сумите скачат до над милиард евро. Кареоките са оцененни на 1 269 млрд. евро ,а в техния отбор е един от най-скъпите играчи на планетата – Неймар, оценен на внушителните 196 милиона евро. Средната цена на играч в бразилския тим е около 57 милиона евро. 2. Англия Англичаните, на които винаги нещо не им достига за да стигнат до титла, са на второ място с Милиард и 386 хиляди евро или  63 мил. за играч. Тук е най-скъпо оценения играч на първенството – Хари Кейн със сумата от 201 милиона евро, което е около 15% от стойноста на целия отбор – доста впечатляващо. 1. Франция Петлите са номер едно със огромната сума от 1, 410 миларда евро. Средната стойност на играч от френския отбор е 64 милиона. Тук 19 годишния Килиан Мбапе е най-скъпия футболист оценяван на почти 190 милиона евро., а за огромната оценка на Френския тим допринасят още Погба, Гризман и Жиру. Сподели:", "date": "2018.06.19", "title": "ЗЛАТНИ МОМЧЕТА! Ето кои са най-скъпите отбори на Мондиал 2018"}
{"url": "http://pik.bg/%D0%B8%D0%BD%D0%BA%D0%B0%D1%81%D0%BE-%D0%BD%D0%B0-%D0%B1%D0%B0%D0%BD%D0%BA%D0%B0-%D0%B1%D0%BB%D1%8A%D1%81%D0%BD%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%B2-%D0%B1%D1%83%D1%80%D0%B3%D0%B0%D1%81-news759089.html", "text": "Инкасо автомобилът на банка ДСК е блъснал 76-годишния Петър С. на ул. „Мара Гидик” – в центъра на Бургас, съобщава \"Флагман.бг\". Специализираното возило, с което транспортират паричните средства на финансовата институция се е опитвало на заден ход да спре възможно най-близо до вратите на банката. Изведнъж шофьорът усетил сблъсък. Отворил прозореца и видял, че на земята е 76-годишният Петър С. Инцидентът е заснет от камерите, монтирани на банката. „Не знам откъде изскочи, не го видях изобщо, карах много бавно с включени аварийни светлини и сигнализация. Пешеходецът явно не ги е видял. Пожелавам му бързо възстановяване”, каза шофьорът на инкасото. Петър С. е приет в УМБАЛ-Бургас с контузия на главата, настанен е в шокова зала. Сподели:", "date": "2018.06.19", "title": "Инкасо на банка блъсна пенсионер в Бургас"}
{"url": "http://pik.bg/%D1%81%D0%BC%D1%8F%D1%85-%D0%B4%D0%BE-%D1%81%D1%8A%D0%BB%D0%B7%D0%B8-%D1%81%D0%BB%D0%B5%D0%B4-%D0%BF%D0%BE%D1%82%D0%BE%D0%BF%D0%B0-%D0%B4%D0%B8-%D0%BA%D0%B0%D0%BF%D1%80%D0%B8%D0%BE-%D0%B8-%D0%BA%D0%B5%D0%B9%D1%82-%D1%83%D0%B8%D0%BD%D1%81%D0%BB%D0%B5%D1%82-%D0%BD%D0%B0-%D1%82%D0%B8%D1%82%D0%B0%D0%BD%D0%B8%D0%BA-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B8-%D0%BF%D0%BE%D0%B4%D0%BB%D0%B5%D0%B7-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8--news759119.html", "text": "Вчерашните порои в София, наводнените улици и метро, родиха поредната порция народно творчество, с което да се надсмеем на природата. Естествено, веднага започнаха сравненията с \"Титаник\", \"появиха\" се и акули в столичните метростанции. Призиви и статуси призовават да си вземем по две животни, но за радост няма да се стигне до момента да влизаме в ролята на Ной. Но пък софиянци с право се шегуват, че в началото на лятото не хващат тен, а ръжда, пише Днес.бг. Факт е, че десетките споделени видеа създават картина на апокалипсис, но нека не бъдем крайни. Вода в метрото е имало и в доста по-развити държави като Германия и САЩ. И там картината е била доста по-сериозна от тази в София. Сподели:", "date": "2018.06.19", "title": "СМЯХ ДО СЪЛЗИ СЛЕД ПОТОПА! Ди Каприо и Кейт Уинслет на \"Титаник\" в софийски подлез, столичани хващат ръжда вместо тен (СНИМКИ)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81-%D1%82%D0%B5%D0%B6%D0%BA%D0%B0-%D0%B7%D0%B0%D0%BA%D0%B0%D0%BD%D0%B0-%D1%89%D0%B5-%D0%B7%D0%B0%D0%B1%D0%B8%D0%B5%D0%BC-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BF%D0%B8%D1%80%D0%BE%D0%BD-%D0%B2-%D0%BA%D0%BE%D0%B2%D1%87%D0%B5%D0%B3%D0%B0-%D0%BD%D0%B0-%D1%81%D1%82%D0%B0%D1%80%D0%B0%D1%82%D0%B0-%D1%82%D1%83%D1%80%D1%86%D0%B8%D1%8F-news759045.html", "text": "Глас за управляващата „Партия на справедливостта и развитието“ на изборите на 24 юни, ще бъде „пирон в ковчега на старата Турция“, заяви президентът на страната Реджеп Таийп Ердоган в хода на предизборен митинг в черноморския крайбрежен град Орду, предава подчертано опозиционното турско електронно издание Ahval, цитирани от \"Фокус\". Медията коментира, че препратките към „новата“ и „старата“ Турция отдавна се използват в реториката на управляващата партия, която се представя като стъпка напред от „старата Турция“ на нестабилност и държавни преврати. Множеството успешни инфраструктурни проекти пък заемат централно място в нейния наратив. Ердоган посочи летището „Орду-Гиресун“, построено на изкуствен остров и открито през 2015 година като пример за своята успешна политика и обеща да продължи развитието на района с изграждането на язовири, обяснява „Ахвал“. Държавният глава е продължил с няколко думи за още едно от основните си предизборни обещания, което, както обяснява електронното издание, предизвиква подигравки от опозицията: обещанието за изграждане на денонощни кафенета и библиотеки, в които ще се предлагат безплатни напитки и сладкиши. Ердоган е подчертал също, пише „Ахвал“, че ПСР е била успешна и в Северна Сирия, където през март в хода на военната операция „Маслинова клонка“ са ликвидирани сирийските кюрдски „Отряди за народна самоотбрана“ (ОНС) от северозападносирийския им анклав Африн и е сключена сделка със САЩ, според която групировката и нейните издънки трябва да се изтеглят от Манбидж до края на тази година. В Турция, припомня турската медия, ОНС се смята за терористична организация и сателит на Работническата партия на Кюрдистан (ПКК), групировка, която се опитва да постигне автономия на кюрдите в Турция чрез въоръжена борба от 1984 година насам. Докато отношенията на Анкара с традиционните й съюзници на Запад се развалиха в последния период на управлението на ПСР, коментира „Ахвал“, Ердоган с удоволствие подчертава, че споразумението със САЩ за военно присъствие на Турция в Манбидж е постигнато чрез дипломация. Сподели:", "date": "2018.06.19", "title": "Ердоган с тежка закана: Ще забием последния пирон в ковчега на старата Турция"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%89%D0%B5-%D0%BE%D0%B1%D0%B6%D0%B0%D0%BB%D0%B2%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B7%D0%B0%D0%B2%D0%BE%D0%B4-%D0%BC%D0%B8%D0%B4%D0%B6%D1%83%D1%80-news759132.html", "text": "\"Ще обжалваме присъдата по делото за взрива в завод „Миджур“, при който загинаха 15 души. Това каза след приключването на четенето на присъдата Мирослав Костов, който е прокурор по делото . Костов заяви, че в 15-дневен срок присъдата ще бъде обжалвана пред Софийския апелативен съд. „По някои от повдигнатите обвинения на четиримата обвиняеми се надявах да има осъдителни присъди. Мисля, че на втората инстанция присъдата няма да остане в този вид“, заяви Мирослав Костов, цитиран от \"Фокус\". Видинският окръжен съд остави мярката „подписка“ и към четиримата обвиняеми, те нямат право да напускат страната до окончателното произнасяне за делото за взрива в завод „Миджур“. Сподели:", "date": "2018.06.19", "title": "ОТ ПОСЛЕДНИТЕ МИНУТИ! Прокуратурата ще обжалва решението за завод \"Миджур\""}
{"url": "http://pik.bg/%D1%87%D0%B5%D1%80%D0%B2%D0%B5%D0%BD-%D0%BE%D1%82%D0%BF%D0%BE%D1%80-%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D0%BD%D0%B5-%D0%B4%D0%B0%D0%B2%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BF%D1%80%D0%BE%D1%84-%D0%BF%D0%BB%D0%BE%D1%87%D0%B5%D0%B2-news759069.html", "text": "\"Като опозиция, използваме правото си, и утре внасяме вот на недоверие в сектор сигурност, с акцент на вътрешната сигурност и онази част от нея, която наричаме гражданска сигурност. Знаем какво става в държавата и неспособността на управляващите да се справят с това предизвикателство\". Това каза пред Би Ти Ви народният представител от БСП ген. Славчо Велков. За случая Пелов той зави, че оставките, които са били подадени след него, не са достатъчни, защото Областната дирекция на МВР не е единствената структура, която носи отговорност. Според него случаят Пелов не е изолиран криминален случай. \"Това е знаков случай по отношение на състоянието на системата за сигурност в страната, включително и в местата за изпълняване на наказания. Това е показен случай, че правосъдие може да се раздава и извън правосъдната система. Когато в средно голям град, като Ботевград, се стрелят безразборно двама души, от които единият, избягал от затвора, особено опасен рецидивист, а другият- криминално проявен, задържан малко преди това за незаконно притежание на оръжие, нещата са извън контрол\", категоричен бе депутатът от левицата. Велков подчерта, че друга важна тема утре ще бъде и освобождаването на проф. Плочев, което не е успяло в петък, въпреки опита на мнозинството. Той обясни, че в пленарна зала ще представи излъгалите за огромните дългове на НЗОК. \"Проф. Плочев имаше смелостта да покаже дългове на НЗОК за над 270 млн. лв. към чужди здравно-осигурителни каси. Това вече коства много на българските граждани, особено на онези, които търсят лечение в чужбина\", обясни Велков. Сподели:", "date": "2018.06.19", "title": "Червен отпор! Славчо Велков не дава главата на проф. Плочев"}
{"url": "http://pik.bg/%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BF%D0%B0%D1%80%D0%B0%D0%BC%D0%B5%D1%82%D1%80%D0%B8%D1%82%D0%B5-%D0%BD%D0%B0-%D0%BD%D0%BE%D0%B2%D0%B8%D1%8F-%D0%B7%D0%B0%D0%BA%D0%BE%D0%BD-%D0%B7%D0%B0-%D0%BB%D0%B8%D1%87%D0%BD%D0%B0%D1%82%D0%B0-%D0%BF%D0%BE%D0%BC%D0%BE%D1%89-news759036.html", "text": "Националният съвет за хората с увреждания се очаква да обсъди днес финансовите параметри на новия закон за личната помощ. Законопроектът ще бъде представен от националния омбудсман Мая Манолова и протестиращите майки. Основното в него е индивидуалния подход към нуждите на хората с увреждания, предава Би Ти Ви. Според КНСБ ще трябват между 150 и 200 млн. лв., за да бъдат обхванати всички най-тежки случаи, които се нуждаят от чужда помощ. Според синдиката законът за личната помощ няма да реши проблемите на хората с увреждания, а протестите ще продължат до приемането му, категорични са майките Сподели:", "date": "2018.06.19", "title": "Обсъждат параметрите на новия закон за личната помощ"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D1%82%D0%B8%D0%B2%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%81%D0%BB%D0%BE%D0%B2%D0%B0%D0%BA%D0%B8%D1%8F-news759034.html", "text": "На 19 и 20 юни президентът Румен Радев ще бъде на официално посещение в Словашката република. Тази година България и Словакия отбелязват 25 години от установяване на дипломатически отношения. Това съобщиха от прессекретариата на държавния глава. На 19 юни с официална церемония в президентския дворец в Братислава държавният глава Румен Радев ще бъде посрещнат от своя словашки колега президента Андрей Киска. Двамата ще проведат среща „на четири очи“, след което ще ръководят пленарните разговори между двете официални делегации. В присъствието на двамата президенти ще бъдат подписани двустранни документи – договори за сътрудничество между Техническия университет-София и Техническия университет в Братислава, между Българската телеграфна агенция и Словашката телеграфна агенция, както и между УНСС и Икономическия университет – Братислава. В първия ден от визитата българският държавен глава ще разговаря с премиера на Словашката република Петер Пелегрини, както и с председателя на Националния съвет Андрей Данко. Сред темите на разговорите ще бъдат задълбочаването на търговско-икономическите отношения в сфери от взаимен интерес, насърчаването на туризма, сътрудничеството в секторите на енергетиката и отбраната, ще бъдат обсъдени и въпроси от европейския дневен ред. В Братислава президентът Румен Радев ще се срещне с представители на българската общност. На 20 юни държавният глава ще посети Българското средно образователно училище „Христо Ботев“, което отбелязва 70 години от създаването си. Учебното заведение е известно като едно от най-престижните училища в Братислава. Сподели:", "date": "2018.06.19", "title": "Румен Радев отива на посещение в Словакия"}
{"url": "http://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B5-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BA%D0%B8%D1%82%D0%B0%D0%B9-news759092.html", "text": "Ким Чен-ун е пристигнал на двудневно посещение в Китай със самолет Ил-76 на севернокорейската авиокомпания \"Еър Корьо\" и от летището е отпътувал за \" Дяоюйтай \" - затворен и добре охраняван парков комплекс с отделни вили, където китайските власти настаняват високопоставени гости от чужбина и организират важни прояви. Това е третото посещение на севернокорейския ръководител в Китай за тази година. Предните два пъти за визитите му бе съобщено едва след приключването им, отбелязва ТАСС. Сподели:", "date": "2018.06.19", "title": "Ким Чен-ун е на посещение в Китай"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%BD%D0%B0-%D0%BE%D1%80%D0%BB%D0%B8%D1%82%D0%B5-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news759138.html", "text": "Днес стана ясно кой е първият съперник на Лудогорец по пътя на \"орлите\" към груповата фаза на Шампионската лига. В първия квалификационен кръг на надпреварата тимът от Разград ще срещне Крусейдърс от Северна Ирландия. Това определи тегленият в Нион жребий. Другите варианти за Лудогорец бяха Викингур (Фарьорски острови), Корк Сити (Ейре), Валур (Исландия) или победителя от мач от предварителния кръг. Първите мачове ще се изиграят на 10/11 юли, а реваншите са седмица по-късно - 17/18 юли. В първия двубой Лудогорец ще е домакин. Крусейдърс стана шампион на страната си с преднина от две точки от втория Колерайн. Това бе седма титла за тима в историята. В досегашните си участия в европейските клубни турнири тимът само два пъти е преодолявал съперник - през сезон 2014/15 на Лига Европа отстранява литовския Екранас, а година по-късно естонския Левадия в Шампионската лига, акцентира \"Спортал\". Сподели:", "date": "2018.06.19", "title": "Ето кой е първият съперник на \"орлите\" в Шампионска лига"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%B8%D0%BC%D0%BA%D0%B0%D1%82%D0%B0-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D1%81%D0%B5-%D0%B7%D0%B0%D1%82%D1%8F%D0%B3%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%BE%D0%B2%D0%BE-%D0%BF%D1%80%D0%B0%D0%B2%D0%B8%D0%BB%D0%BE-%D0%B2%D1%8A%D0%B2%D0%B5%D0%B6%D0%B4%D0%B0%D1%82-news759041.html", "text": "Шофьорските книжки на младите водачи ще бъдат прибирани, ако те не са преминали курс по „екстремно шофиране“. Такава мярка предвиждат от МВР, за да намалят катастрофите по пътищата, особено тези с младите водачи, става ясно от доклад на вътрешния министър Валентин Радев до Министерски съвет. В него се посочва, че тепърва ще се обсъжда тази мярка, която е заимствана от Австрия. Там за срок от 3 до 9 месеца след получаване на свидетелство за правоуправление водачът трябва да изкара въпросния курс. Той включва шофиране на лед, мокра настилка, силен дъжд и т.н. Ако обаче той си спести обучението, то тогава книжката му автоматично ще става невалидна. Смята се, че младите водачи са изключително рискови заради слабата си подготовка. Данните сочат, че като участници в движението на възраст от 18 до 24 години са загинали 60 души и са били ранени 1170 младежи и девойки. От тях като водачи смъртта си са намерили 26 човека, а ранените са били 593. Пътниците, които са пострадали заради невниманието им, пък са стряскащата бройка от 33 514 души, а пешеходците 5107. „Тези и други положителни практики, прилагани в европейските страни, предопределят и по-високите знания и умения на техните водачи, което дава отражение и върху честотата на тежките катастрофи допускани от новите шофьори. За ограничаване на броя на тежките инциденти, допускани от новите водачи, в нашата страна би следвало да се предприемат мерки за изменение в програмите за обучение продължителността и обхвата на обучение и проверката на знанията и уменията“, посочва вътрешният министър. В доклада се настоява да се заимства опит и от Франция, където младежите започват да шофират при изключително строги условия още от 15-годишна възраст. Така те придобиват практически умения много по-рано от българските си колеги. От силовото ведомство искат и създаване на система за регистрация на тежките пътнотранспортни произшествия, допуснати от нови водачи. Така ще се види къде са грешките по време на обучението. Сподели:", "date": "2018.06.19", "title": "ВАЖНО! Примката за шофьорите се затяга - ето какво ново правило въвеждат"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81%D1%8A%D0%B2%D0%B5%D1%82%D0%B2%D0%B0-%D0%B7%D0%B0%D0%BF%D0%BE%D1%87%D0%BD%D0%B5%D1%82%D0%B5-%D0%B4%D0%B8%D0%B5%D1%82%D0%B0-%D1%82%D1%8A%D0%BC%D0%BD%D0%B8%D1%82%D0%B5-%D1%86%D0%B2%D0%B5%D1%82%D0%BE%D0%B2%D0%B5-%D1%81%D0%B0-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8-news759040.html", "text": "Започва новият слънчев месец. Първият слънчев ден е свързан с Твореца на нашия свят, с творчеството, радостта, тържествеността, с усещането за личната ни мисия. Утрото и деня трябва да се посветят на работа, пише астрологът Ивелина Пенчева в хороскопа си. „Счита се за делово време, когато трябва да се поемат повече отговорности. Добре е да правите планове за предстоящия слънчев месец. Ще им върви само на оптимистите, не и на тези, които са депресирани и унили. Този ден е благоприятен само за тези, които постигат всичко сами в живота си, както и за учители, лидери, началници. Тези, които действат поединично, ги очаква неочаквана помощ“, добавя астрологът. „Всички дела ще са перспективни, ако сериозно сте се захванали с тях. Всички инициативи на този ден са много активни и сериозни и към тях трябва да се подхожда не като към забавление, а като към много сериозни начинания. Те ще бъдат перспективни, само когато се предприемат сериозно и за дълго време. Ако се съмнявате в нещо този ден - по-добре не го започвайте, нещата могат да се провалят!“, предупреждава Ивелина Пенчева. Тя съветва в първия слънчев ден да се хвърлят малки монети на кръстопът, за да ви даде Бог богатство. Добре е също така да дадете нещо на първия срещнат просяк. „Да се проветряват повече помещенията, да се държат отворени прозорците, да влиза вятър е добре. Прекрасно е да се занимавате с изчистване на организма си – вътрешно и външно. В светлата част на денонощието се постарайте по-малко да имате съприкосновение с водата, да не я разливате. След залез слънце е полезно да си направите парна баня и да се изкъпете“, добавя астрологът. „Денят е добър за освобождаване на тялото от наднорменото тегло - начало на цикъл на диети, гладуване. Това е един от най-добрите дни за рязане на нокти и подстригване. В никакъв случай не се поддавайте на унинието и депресията! Никакви авантюри не се препоръчват. Не прекарвайте деня в уединение, отделени от другите хора!“, съветва Ивелина Пенчева. „В този ден не е добре да се проявява алчност. Ако ви поискат нещо, е по-добре е да го дадете. Бъдете щедри и великодушни! Вечерта е време за веселие и отдих“, добавя тя. „Препоръчва се да се опече хляб. Може да се пие вино. Виното трябва задължително да е червено, затоплено с подправки и с мед - греяно вино. Ако не се употреби в този ден вино, значи показвате неуважение към Твореца“, предупреждава астрологът. „Черният, сивите и тъмни цветове сега са забранени. Ако в този ден постоянно се сблъсквате с черен, сив или друг тъмен цвят - това е много лош знак. Добре е да се облечете в нови дрехи, но да не се купуват. Подбирайте светли и ярки тонове! Препоръчва се повече блясък. Избягвайте мрачните и тъмни цветове!“, съветва Ивелина Пенчева. „Добре е да имате ярки сънища. Да бъдете гладни или да сънувате кошмари е знак за бедност и страдания. Празненствата са знак за богатство и помощ, а огънят – знак за „изгаряне” на всички врагове“, добавя астрологът. Сподели:", "date": "2018.06.19", "title": "Астролог съветва: Започнете диета, тъмните цветове са забранени"}
{"url": "http://pik.bg/%D1%83%D0%B4%D0%B0%D1%80-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8%D1%82%D0%B5-%D0%B2-%D0%BD%D0%BE%D0%B2%D0%B0-%D0%B7%D0%B0%D0%B3%D0%BE%D1%80%D0%B0-%D0%B8%D0%B7%D0%B7%D0%B5%D1%85%D0%B0-%D0%BD%D0%B0%D0%B4-200-%D0%B4%D0%BE%D0%B7%D0%B8-%D1%85%D0%B5%D1%80%D0%BE%D0%B8%D0%BD-%D0%B8-%D0%B0%D0%BC%D1%84%D0%B5%D1%82%D0%B0%D0%BC%D0%B8%D0%BD%D0%B8-news759097.html", "text": "200 дози хероин и амфетамини иззеха криминалисти на ОДМВР-Сливен при спецакция срещу разпространението на наркотични вещества. Тя се проведе в края на миналата седмица. При проверките в заведение в новозагорския квартал \"Шести\", криминалистите откриха 199 хартиени пликчета, съдържащи бледокафяво вещество, реагирало при полевия тест на хероин, и 12 пакетчета с бяло кристалообразно вещество, дало характерна реакция на амфетамин, съобщиха от МВР. Иззети са и други вещества и предмети, имащи отношение към престъпната дейност. Назначени са експертизи. На място е задържан собственикът на заведението – 53-годишен жител на Нова Загора. С прокурорско постановление мярката му за задържане е удължена до 72 часа. Днес предстои Окръжният съд в Сливен да постанови постоянна мярка за задържане на 53-годишния мъж. По случая е образувано досъдебно производство. Сподели:", "date": "2018.06.19", "title": "УДАР! Спецакция срещу наркотиците в Нова Загора, иззеха над 200 дози хероин и амфетамини"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%B0%D0%B9%D0%BA%D0%B0-%D1%81-%D0%B1%D0%B5%D0%B1%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-news759104.html", "text": "Зрелищна катастрофа е станала малко преди Враца, съобщава \"Булнюз\". Млада врачанка е катастрофирала с лек автомобил „Фолксваген Голф 4“ при крайпътното заведение „Вичов хан“. Колата се движела в посока Враца, когато возилото поднесло на мокрия асфалт. Младата шофьорка изгубила контрол над „Голф“-а и изхвърчала от пътя. Преди да се приземи в крайпътните храсти, колата се влачила около 60 метра. В автомобила освен жената, е било и едногодишното й дете, което се возело на задната седалка в детско столче. Като по чудо и майката и бебето се отървали без наранявания и само с уплаха. Автомобилът обаче е напълно смачкан. Сподели:", "date": "2018.06.19", "title": "ОТ ПОСЛЕДНИТЕ МИНУТИ! Майка с бебе катастрофира край Враца"}
{"url": "http://pik.bg/%D0%B3%D0%B5%D1%80%D0%B5%D0%BD%D0%B0-%D0%B1%D0%B5%D0%B7-%D0%BA%D0%BE%D0%B7%D0%B8%D1%80%D0%BA%D0%B0-%D0%B8-%D1%82%D0%B0%D0%B7%D0%B8-%D0%B5%D1%81%D0%B5%D0%BD-news759076.html", "text": "Козирка на новата трибуна на Сектор \"А\" няма да има скоро. На този етап сините не са преговаряли с Национална спортна база за дългосрочен наем на стадион \"Васил \". Поставянето на козирка на \"Герена\" ще изисква затварянето на стадиона за поне 2 месеца, през което време поне един кран трябва да е денонощно върху тревното покритие на официалния терен. Ако поиска преместване на друг стадион за два месеца, това ще се отрази сериозно на програмата на Първа лига за новия сезон. Нова козирка в по-евтин от на Иво Тонев вариант вече е проектирана и поръчана за изработка, но до Нова година едва ли ще види бял свят. А след това ще стегнат студове. Друга идея е тази есен съдийската стая и съблекалните да бъдат преместени в \"А\" сектор, но и това едва ли ще се осъществи скоро, пише \"Тема Спорт\". Сподели:", "date": "2018.06.19", "title": "\"Герена\" без козирка и тази есен"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%BC%D0%B5%D0%B6%D0%B4%D1%83-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B8-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-news759094.html", "text": "Да бъдат разписани повече правомощия на местната власт между първо и второ четене на Закона за защита от шума и да се търси сближаване на позициите в Народното събрание, призова председателят на парламентарната група на ГЕРБ Цветан Цветанов, който е на двудневна обиколка в област Благоевград. Този законопроект беше внесен от Министерския съвет и целият кабинет го е гласувал единодушно, преди да влезе в парламента, припомни Цветанов. Балансът трябва да се търси между първо и второ четене в НС, а да не се стига до конфликт между министрите. „Трябва действително да се намери този баланс и този консенсус, който както да гарантира спокойствието, но също така да дадем възможност и на тези, които са по-млади, да могат действително да си отпочиват по начин, по който те възприемат почивките – в рамките на закона, разбира се, защото ние не можем да превърнем в една тишина нашите курорти“, каза той. Според Цветанов в закона трябва да бъдат разписани текстове, даващи правомощия на местните власти заедно с туристическия бранш да решат какъв режим за защита от шума да наложат. „В някои от курортите да се позволи до 12.00 часа, с един час удължаване, и това да бъде от компетентността на местната власт. Местната власт трябва да играе много по-важна роля във вземането на тези решения“. Сподели:", "date": "2018.06.19", "title": "ГОРЕЩА ТЕМА! Цветанов с първи коментар за скандалите между Валери Симеонов и Ангелкова"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B4%D0%BE%D0%BA%D0%BB%D0%B0%D0%B4%D0%B2%D0%B0%D1%82-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-%D0%B2-%D0%B5%D1%81-news759053.html", "text": "Около 25 процента от българите, или почти всеки четвърти наш сънародник, е бил готов да съобщи за извършено престъпление или вандализъм на съответните органи, показват данни от мащабен анализ на Евростат за темата \"престъпност\" през 2016 г. Средният показател за европейците , които са заявили желание да докладват на компетентните органи за видяно престъпление, криминален инцидент или вандализъм в техния регион, е около 15 на сто , отчита европейската статистика. По готовност да се докладва за видяно престъпление, криминален акт или вандализъм - България е безспорен лидер в ЕС с 25 на сто готовност от населението да съобщи на компетентните органи за подобен акт. Около 20 процента от италианците изразяват готовност да съобщят за видяно престъпление, както и около 18 процента от холандците и англичаните. На противоположния полюс едва 3 на сто от хърватите са били готови да съдействат на компетентните органи, както и 5 на сто от литовците и поляците. Изчисленията на Евростат за процента на хората, които са готови да докладват за възникнало престъпление показва, че в градовете на ЕС почти всеки пети жител, тоест около 20 процента, са готови да съдействат за противодействие на престъпността. В селските райони този процент е близо три пъти по-нисък - едва около 7 на сто от живеещите в такава среда са били готови да съобщят за възникнало престъпление. Най-висок дял от средства за противодействие на престъпността се отделят в Швейцария - по 450 евро на глава от населението, отчита Евростат. Втората държава, където са заделени най-много средства за съдебната система е Люксембург - по 200 евро на глава от населението. Следват: Великобритания и Германия - по 180 евро, Швеция, Ирландия и Австрия - по около 150 евро на глава от населението и др. Най-малко средства на глава от населението за съдебната система се заделят в Кипър и Румъния - по около 25 евро, Естония и Литва - по около 40 евро, България и Унгария - по около 50 евро и др. Сподели:", "date": "2018.06.19", "title": "Българите докладват най-много престъпления в ЕС"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BE%D0%B1%D1%81%D1%8A%D0%B6%D0%B4%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%B3%D1%8A%D1%80%D1%86%D0%B8%D1%8F-news759055.html", "text": "След ратификацията от правителството на подписания в неделя договор за решаване на спора за името между Атина и Скопие, днес македонският парламент ще обсъди документа и ще го подложи на гласуване. За приемането на проектозакона е нужно обикновено мнозинство - т.е повече от половината присъстващи депутати. Това означава, че биха могли да са достатъчни дори 31 гласа. След това документът трябва да бъде подписан от президента Георге Иванов в седемдневен срок. Ако държавният глава се възползва от правото си на вето, което той декларира, че ще направи, защото не одобрява договора и го смята за вреден, проектът ще бъде върнат за второ гласуване. Последна дума за договора ще имат гражданите на референдум, който ще бъде свикан през септември или октомври. Според споразумението с Гърция, до края на годината Македония трябва да приеме и поправки в Конституцията. Очаква се по време на заседанието пред парламента да има протести на недоволни от подписания договор македонци. Сподели:", "date": "2018.06.19", "title": "Македонският парламент обсъжда договора с Гърция"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2-%D0%BA%D0%B0%D0%B4%D1%8A%D1%80-%D0%BB%D1%8E%D1%81%D0%B8-%D0%B8%D0%BB%D0%B0%D1%80%D0%B8%D0%BE%D0%BD%D0%BE%D0%B2-%D1%81%D1%82%D0%B0%D0%BD%D0%B0-%D1%81%D0%BB%D0%BE%D0%BD---%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BF%D1%80%D0%B8%D1%87%D0%B8%D0%BD%D0%B8-%D0%BD%D0%B0-%D0%BD%D0%B8%D1%89%D0%BE-%D0%BD%D0%B5%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%89-%D1%80%D0%B0%D0%BF%D1%8A%D1%80-%D1%81%D0%BD%D0%B8-news758930.html", "text": "Режисьорът Люси Иларионов, който е завършил НАТФИЗ и блесна като нестабилния училищен инспектор в \"Революция Х\", се превъплати успешно и в ролята на тайландски слон. ПИК се сдоби с култов кадър от снимачната площадка на новото дуетно парче на Ани Хоанг и рапъра Силвър \"Палим и летим\". Кадрите са заснети на остров Ко Панган, а вниманието привличат не само тропическата растителност и тюркоазените води, но и огромен слон, дружелюбно настроен към певицата на \"Пайнер\". Към края на видеото, режисирано от Иларионов, тайландският приятел на Ани пръска вода с хобота си, а при монтажа кадрите са подредени така, че все едно слонът залива Силвър. Понеже частта на рапъра е снимана у нас, с ролята на слона се е нагърбил самият Иларионов, видно е от бекстейдж снимката. Фенове веднага оприличиха Люси с холивудския актьор Джак Никълсън заради изражението на лицето му, докато се прави на слон. Иначе екзотичното видео на Ани Хоанг и Силвър се очертава като летен хит. \"Палим и летим\" вече е в листата на набиращите популярност клипове в \"Ютюб\". Този път Ани заложи на смел микс, определен от нея самата като рап-кючек. Сподели:", "date": "2018.06.19", "title": "КУЛТОВ КАДЪР! Люси Иларионов стана слон - вижте какво причини на нищо неподозиращ рапър (СНИМКИ + ВИДЕО)"}
{"url": "http://pik.bg/%D0%B1%D0%B5%D0%B7-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%BD%D0%B0%D0%B4-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%BE%D1%82-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B8-%D1%81%D0%BB%D0%B5-news759019.html", "text": "Според последното изследване на общественото мнение на социологическата агенция „Левада-център“, 51% от запитаните искат Владимир Путин да продължи да е президент и след 2024 година, а процентът на тези, които не искат това да се случва е 27%, съобщава руския вестник „Ведомости“, цитиран от „Фокус“. През август 2017 година 67% от запитаните са заявили, че искат да видят Путин президент и след изтичането на срока на неговите пълномощия през 2018 година. През октомври 2012 година, половин година след президентските избори през същата година, само 34% са били „за“ нов мандат на държавния глава. Броят на тези, които искат широкомащабни промени в страната, според анкетата, е нараснало от 42 до 57% за една година. Сред необходимите промени, съгласно данните от изследването, са тези, които се отнасят до повишаването на нивото на живота на руснаците. При това, 30% от запитаните са на мнение, че промени в състава на правителството няма да доведат до решаване на съществуващите проблеми, а обратното смятат само 24%. „Свършва ефектът от кримската мобилизация, въпреки че това повлия на президентската кампания и новото повишаване на подкрепата“, заяви директорът на „Левада-център“ Лев Гудков. Но конфронтацията със Запада и санкциите позволяват да се поддържа безалтернативния курс на президента, продължава социологът. „Не се появяват фигури, които могат да бъдат приемници, хората се отнасят към това прагматично. При страха от промени, те гледат на политиците с недоверие, а доколкото възприемат Путин като консерватор, то се смята, че именно той може да осигури статуквото. С това е свързано, например, че президентът не се изказа за пенсионната реформа, а хората все още чакат той да каже своята дума“. Под необходимост за промени руснаците имат предвид увеличаване на разходите в социалната сфера и засилване на патернализма, а не инфраструктурни изменения, добавя социологът. На въпрос на „Ведомости“, дали общественото мнение може да промени позицията на Путин относно необходимостта да се откаже от президентския пост след втория мандат, прессекретарят на президента Дмитрий Песков не отговори. През 2017 година руснаците са говорили за ситуативно гласуване на изборите през 2018 година и сегашната и затова 51% на сегашната анкета за 2024 година е висок резултат, смята политологът Глеб Кузнецов. „Но има проблем, че в рамките на политическата система те не виждат други хора, които могат да играят в една лига с Путин. Но до 2024 година все още има шест години, а политическите лидери растат. Путин неотдавна говори за губернаторите, сред които може да се появи приемник“. Според неговото мнение, в центъра на вниманието са вътрешните работи. „Външните работи се превърнаха в медиен сериал и не влияят на живота“. Сподели:", "date": "2018.06.19", "title": "Без алтернатива! Над половината от руснаците искат Владимир Путин да остане президент и след 2024 година"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D0%BD%D0%B5%D0%B7%D0%B0%D0%BA%D0%BE%D0%BD%D0%B5%D0%BD-%D1%81%D1%82%D1%80%D0%BE%D0%B5%D0%B6-%D0%BD%D0%B0%D0%BF%D1%80%D0%B0%D0%B2%D0%B8-%D1%81%D1%82%D1%80%D0%B0%D1%88%D0%BD%D0%B8-%D0%B1%D0%B5%D0%BB%D0%B8-%D0%B2-%D0%B1%D0%B8%D1%81%D1%82%D1%80%D0%B8%D1%86%D0%B0-%D0%BF%D0%BE%D1%82%D0%BE%D0%BF%D1%8A%D1%82-%D0%BE%D1%82%D0%BD%D0%B5%D1%81%D0%B5-%D1%86%D1%8F%D0%BB%D0%B0-%D1%83%D0%BB%D0%B8%D1%86%D0%B0-news759044.html", "text": "Поройният дъжд вчера буквално отнесе улица „Стефан Стамболов” в Бистрица. Според местните хора проблемът идва най-вече от незаконен строеж. „Това е единственото село в района, в което се позволи построяване на къща на средата на улицата. Съответно водата няма къде да се оттича”, каза Мая Кръстева. „Безспорно имаме незаконно възстановяване на поземлен терен и това са последствията от действията на имотната мафия”, заяви кметът на Бистрица Николай Гюров. По думите му естественото оттичане на деретата е преминавало точно в тази част. „След промяна на вертикалната планировка цялата вода е изкарана на улицата и от там тя се изля върху главната улица в Бистрица, където в момента тече ремонт”, отбеляза той. Кметът допълни, че водопроводът в участъка е подменен, отсечката е газифицирана, а вчера е започнало реденето на бордюри. До края на седмицата е имало график за асфалтиране на участъка, но в тази ситуация не е ясно кога това ще се случи. Щетите са за хиляди левове, тепърва комисия трябва да установява какви са те. Кметът се надява до края на седмицата да започнат дейностите по полагане на асфалта. „Дали ще има асфалт и той ще бъде отнесен от следващи порои, или ще е картината, която виждаме днес, разлика няма. Основната причина за състоянието на отсечката са тези безотговорни и откровено престъпни действия”, посочи обаче Гюров. По отношение на незаконния строеж той коментира, че до момента единствено е уволнен председателят на поземлената комисия. Сподели:", "date": "2018.06.19", "title": "СТИХИЯ! Незаконен строеж направи страшни бели в Бистрица! Потопът отнесе цяла улица"}
{"url": "http://pik.bg/%D0%B1%D0%B8%D0%B2%D1%88-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D0%B8%D0%B3%D1%80%D0%B0%D1%82%D0%B0-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8-%D0%BD%D0%B0-%D1%81%D1%82%D1%80%D0%B0%D0%BD-news759020.html", "text": "Бившият президент на Бразилия Луис Инасио Лула да Силва, който излежава 12-годишна присъда за корупция, подложи в телевизионно интервю за  TVT на убийствени критики футболните национали на страната за представянето им в първия им мач на Световното първенство в Русия, съобщава „Лайф“. Бразилските национали стартираха участието си на турнира в Русия с равенство 1:1 срещу Швейцария. „Честно казано, истината е, че не играхме добре – изригна Лула да Силва. – Противникът направи всичко както трябва. Едва ли трябва да бъде подценяван тимът на Коста Рика, с който ще играем на 22 юни.  В крайна сметка на всички е ясно, че веднъж Давид може да победи гиганта Голиат“. Бившият президент на Бразилия коментира и представянето на другите тимове на първенството в Русия. „Две истини бяха доказани още в началото на турнира. Видя се, че Германия не е непобедима, а от големите звезди на турнира само Кристиано Роналдо доказа, че заслужава да го наричат истинска звезда“. Сподели:", "date": "2018.06.19", "title": "Бивш президент на Бразилия разкритикува от затвора играта на футболните национали на страната на Световното"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BA%D1%80%D0%B0%D0%B9-%D0%BD%D0%B0-%D0%B1%D1%83%D1%80%D0%B8%D1%82%D0%B5-%D0%B8%D0%B4%D0%B2%D0%B0-%D1%81%D0%BB%D1%8A%D0%BD%D1%86%D0%B5---%D0%B5%D1%82%D0%BE-%D1%81-%D0%BA%D0%BE%D0%BB%D0%BA%D0%BE-%D1%89%D0%B5-%D1%81%D0%B5-%D0%BF%D0%BE%D0%B2%D0%B8%D1%88%D0%B0%D1%82-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-news759022.html", "text": "Валежите днес постепенно ще отслабват и спират, като  най-късно това ще стане в западните планински райони, съобщават от Националния институт по метеорология и хидрология (НИМХ) към Българската академия на науките, цитирани от „Фокус“. Ще духа слаб до умерен вятър от север-североизток. Максималните температури ще са между 26 и 31 градуса, в София - около 26 градуса. По Черноморието ще преобладава слънчево време. Ще духа умерен североизточен вятър. Максималните температури ще са между 27 и 29 градуса. Температурата на морската вода ще достигне от 23 градуса по северното до 26 градуса по южното крайбрежие. Вълнението на морето ще бъде около 2 бала. Над планините ще се развива купесто-дъждовна облачност и ще има краткотрайни валежи с гръмотевични бури, които до края на деня ще отслабнат и спрат. Ще духа умерен, по билата временно силен североизточен вятър. Максимална температура на височина 1 200 метра - около 19 градуса, на 2 000 метра – около 12 градуса. Атмосферното налягане слабо ще се повиши и ще е малко по-високо от средното за месеца. Предимно слънчево ще бъде утре. В сутрешните часове на места в равнините и котловините ще се образува мъгла. След обяд над планинските райони в Западна България ще се развие купеста облачност, но само на изолирани места ще превали краткотраен дъжд. Ще духа слаб до умерен вятър от изток-североизток. Температурите ще се повишат и максималните ще са между 27 и 32 градуса. В четвъртък ще бъде предимно слънчево. Късно след обяд над Северна България и планинските райони ще се развие купеста облачност и на места ще превали и прегърми. В петък под влияние на добре изразен студен атмосферен фронт над Западна и Централна България ще се развива мощна купесто-дъждовна облачност. На много места ще има краткотрайни валежи и гръмотевични бури. В отделни райони валежите ще са интензивни. Очакват се градушки. Повече слънчеви часове и с по-високи температури ще бъде в Източна България. С умерен и временно силен северозападен, в източните райони северен вятър ще нахлува хладен въздух и температурите ще започнат да се понижават. Сподели:", "date": "2018.06.19", "title": "ДОБРА НОВИНА! Край на бурите, идва слънце - ето с колко ще се повишат температурите"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0%D0%BB%D0%B0%D0%B3%D0%B0-%D0%BE%D0%B2%D1%87%D0%B0%D1%80-%D1%81-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B2-%D0%BA%D0%BE%D1%81%D1%82%D0%B5%D0%BD%D0%B5%D1%86-%D0%BF%D0%BE%D0%BA%D1%80%D0%B8%D0%B2%D0%B0%D1%82-%D1%81%D0%BB%D1%83%D1%87%D0%B0%D1%8F-%D1%81%D0%BD%D0%B8%D0%BC%D0%BA%D0%B8-news758860.html", "text": "Жесток екшън се е разиграл в село Костенец, научи ПИК от читателски сигнал. Преди месец овчар е бил пребит жестоко от общински съветник с приклада на пистолет. Причината е, че добитъкът е влязъл в имота на съветника. Според свителеди това не е първият случая за подобно поведение на общинския съветник Димитър Николов Мирков, МК „Костенец, събуди се”. По думите на нашия читател, пожелал анонимност предвид буйния характер на съвтеника, Мирков се славел с хулиганските си прояви в нетрезво състояние. \"Държи се като дирибей и въобще не спазва закона. Овчарчето е било смазано от бой, добре че е имало човек в района, който да му помогне. Води на лекар, издават медицинско и подават жалба в РУП Костенец, както и в прокуратурата в Ихтиман\", пише свидетел на ужасяващата сцена. В редакцията ни бяха изпратени и съответните документи, които доказват побоя. Оказва се обаче, че случая сде покрива и вече близо месец по-късно никъсе не се споменава за подобен \"инцидент\". Сподели:", "date": "2018.06.19", "title": "СИГНАЛ ДО ПИК! Общински съветник налага овчар с пистолет, в Костенец покриват случая (СНИМКИ)"}
{"url": "http://pik.bg/%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D0%B1%D0%B5%D1%89%D0%B0-%D1%82%D1%80%D0%B5%D1%82%D0%B0-%D0%B0%D0%B5%D1%86-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B8-%D1%82%D1%83%D1%80%D1%81%D0%BA%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%BF%D1%80%D0%B5%D0%B7-2022-%D0%B3%D0%BE%D0%B4%D0%B8%D0%BD%D0%B0-news759023.html", "text": "Президентът на Турция Реджеп Ердоган заяви, че страната ще построи трета ядрена електроцентрала, предава Anadolu Agency, цитирана от „Фокус“. В хода на своя „Директна линия“, на която отговаряше на въпроси на турските младежи, зададени в социалните мрежи, държавният глава заяви, че Турция ще построи своя собствена АЕЦ след ядрената електроцентрала „Аккую“, която се строи от Русия. „„Аккую“ ще отговори на 10% от енергийните ни нужди“, посочи Ердоган, като добави, че за още 10% ще отговори втората АЕЦ, която ще бъде разположена в Синоп. „Ще имаме възможност за още повече от това с трета централа“, съобщи турският президент. „Анадолската агенция“ припомня, че Ердоган и руският му колега Владимир Путин откриха строителството на АЕЦ „Аккую“ на церемония в Анкара в началото на април. Централата се намира в южната турска провинция Мерсин и ще бъде с четири ядрени реактора с обща мощност 1 200 мегавата и ще бъде построена от руската държавна компания „Росатом“. Отделно, както обяви Ердоган, първият турски автомобил би трябвало да добави 50 милиарда евро към брутния вътрешен продукт на страната. „Ще видим тези домашни и национални превозни средства в нашата страна през 2022 година, а също така ще ги изнасяме и на световния пазар“, добави той. Сподели:", "date": "2018.06.19", "title": "Реджеп Ердоган обеща трета АЕЦ в страната и турски автомобили през 2022 година"}
{"url": "http://pik.bg/%D0%BE%D0%BA%D1%80%D1%8A%D0%B6%D0%BD%D0%B8%D1%8F%D1%82-%D1%81%D1%8A%D0%B4-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D1%89%D0%B5-%D0%BF%D1%80%D0%BE%D0%B8%D0%B7%D0%BD%D0%B5%D1%81%D0%B5-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%B7%D0%B0-%D0%B2%D0%B7%D1%80%D0%B8%D0%B2%D0%B0-%D0%B2-%D0%B7%D0%B0%D0%B2%D0%BE%D0%B4%D0%B0-%D0%B7%D0%B0-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D0%B2-%D0%B3%D0%BE%D1%80%D0%BD%D0%B8-%D0%BB%D0%BE-news759021.html", "text": "Окръжният съд във Видин трябва да произнесе днес присъдата по обвиненията за взрива в завода за боеприпаси в Горни Лом през октомври 2014 година, съобщава БНР. При производствена авария тогава загинаха 15 души, двама бяха ранени. Обвиняемите са четирима, сред които и тогавашният собственик на завода Валери Митков. Под отговорност са привлечени също  Божидар Василев, бивш началник на отдел в Главна дирекция „Охранителна полиция“, Ивелина Бахчеванова, която е била секретар на междуведомствена комисия към Министерството на икономиката и Палма Иванова, отговаряла за безопасността на труда в завода. Делото е гледано при закрити врата заради информация, която е държавна тайна. Материалите по него са повече от 170 тома, а свидетелите и вещите лица- над 200. Сподели:", "date": "2018.06.19", "title": "Окръжният съд във Видин ще произнесе присъдата за взрива в завода за боеприпаси в Горни Лом"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B5%D1%82%D0%BE-%D1%8F-%D0%B1%D1%83%D0%BB%D0%BA%D0%B0%D1%82%D0%B0-%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D0%B0%D0%B7%D0%B0-%D0%B4%D0%B0-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D0%B8%D0%B2%D0%B0%D0%B9%D0%BB%D0%BE-%D0%B1%D0%B0%D1%82%D0%B8%D0%BD%D0%BA%D0%BE%D0%B2-%D1%81%D0%BD-news759095.html", "text": "В бяла рокля се появи на втората си сватба \"Мис България\" Антония Петрова, показва папарашка снимка, която бе публикувана в \"Уоман.бг\". По принцип се счита, че само веднъж в живота жена може да облече булчинска рокля - на сватбата си, и ако я повтаря, е редно да заложи на друг оттенък като кремаво или пепел от рози. Антония отново показа, че не държи на подобни вярвания и облече за втори път бяла рокля след руската си сватба с Александър Бередин, която вдигна през 2012 г. Този път избраникът е бизнесменът Ивайло Батинков, а мястото на венчавката - морския бряг в Гърция. Двамата се познават от три месеца, а за връзката им съобщи първо Елза Парини в светското предаване на ПИК TV \"Жълтите новини\". Антония получава предложение за брак още на първия месец от запознанството им. Не случайно е избрана й датата на сватбата им - 17 юни, защото тогава празнуват три месеца от съдбовната си среща. Близки до Петрова разкриха, че никога не са я виждали толкова щастлива и влюбена. Сподели:", "date": "2018.06.19", "title": "ГОРЕЩО! Ето я булката Антония Петрова! \"Мис България\" каза \"Да\" на бизнесмена Ивайло Батинков (СНИМКА)"}
{"url": "http://pik.bg/%D1%83%D0%B4%D0%B0%D1%80%D0%B8%D1%85%D0%BC%D0%B5-%D0%B4%D1%8A%D0%BD%D0%BE%D1%82%D0%BE-13-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%BA%D1%80%D0%B0%D1%81%D1%8C%D0%BE-%D0%B7%D0%B0%D0%B2%D0%B5%D0%B4%D0%B5-%D1%83%D1%87%D0%B8%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-%D0%B2-%D0%B3%D0%BE%D1%80%D0%B0%D1%82%D0%B0-%D0%B7%D0%B0-%D0%B4%D0%B0-%D1%8F-%D0%B8%D0%B7%D0%BD%D0%B0%D1%81%D0%B8%D0%BB%D0%B8-%D0%BF%D0%BE%D1%81%D0%BB%D0%B5%D0%B4%D0%B2-news758686.html", "text": "13-годишен хлапак от хисарското село Старосел няма да бъде съден за опита си да изнасили своя бивша учителка на 55 години и най-вероятно ще бъде пратен в интернат. Причината е, че Красимир нямал навършени 14 години към момента на нападението и затова не можел да носи наказателна отговорност. Това е и мотивът на прокуратурата да прекрати с постановление наказателното производство срещу малолетния извършител, който ще бъде предаден на местната Комисия за борба с противообществените прояви на малолетни и непълнолетни. Грозното нападение над учителката станало на 21 януари т.г. около 16 часа. 55-годишната жена имала няколко овце, които в този час прибирала от паша. Докато вървяла пеша, към нея с велосипеда си се приближил Красьо. Двамата се познавали, защото били от едно и също село. Той я попитал дали продава все още малко агънце и жената му отговорила утвърдително. След това хлапакът й казал, че в близката горичка намерил умряло малко агънце. Учителката му отвърнала, че най-вероятно то не е нейно, но 13-годишният бил много настоятелен и жената се навила да го придружи, за да види намереното агънце. Двамата се отправили пеша към горичката, но там учителката установила, че е излъгана. В този момент тинейджърът я съборил на земята по гръб, седнал върху нея, като започнал да я опипва по гърдите, корема и таза. Опитал се да я съблече, но не успял. Жертвата му през цялото време се борила да го отблъсне с ръце и да му попречи да й свали дрехите. В това време хлапакът свалил панталона си и свършил върху дрехите на жертвата си. После я заплашил да не казва на никого, защото ще я набие и си тръгнал. Жената обаче подала жалба в полицията, но заради факта, че извършителят е бил малолетен, разследването било прекратено. Тя обжалвала това в съда, но магистратите потвърдили прекратяването на досъдебното производство. Определението не е окончателно и може да бъде обжалвано, а Красимир бил предаден на местната комисия, откъдето имат правото да го настанят в интернат, предава \"Монитор\". Сподели:", "date": "2018.06.19", "title": "УДАРИХМЕ ДЪНОТО! 13-годишният Красьо заведе учителката си в гората, за да я изнасили! Последваха гнусни гаври, а накрая..."}
{"url": "http://pik.bg/%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B0%D1%81%D1%82%D0%B8%D1%87%D0%BD%D0%BE-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%BE-news759038.html", "text": "Проливните дъждове предизвикаха свлачище, заради което беше затворен пътят между Тетевен и Рибарица. В Кюстендилско е обявено частично бедствено положение, съобщават от МВР. Пет села са със затруднен достъп, заради отнесени от дъждовете пътища. Няма информация за бедстващи хора. По думите на кмета на Кюстендил Петър Паунов има частични нарушения на пътна инфраструктура, което е наложило обявяването на частично бедствено положение. Причината са паднали краткотрайни, но интензивни валежи от дъжд. Най-сериозни са пораженията в Церовица и Николичевци, както и в Бобешино и Вратца. „Няма бедстващи хора, няма откъснати населени места, но процедурата изисква да се обяви частично бедствено положение”, каза Паунов. По думи на областния управител на Кюстендил Виктор Янев има достъп да посочените населени места. Той потвърди, че няма бедстващи хора в региона. Сподели:", "date": "2018.06.19", "title": "Обявиха частично бедствено положение в Кюстендилско"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%89%D0%B5-%D1%80%D0%B0%D0%B7%D0%B1%D0%B5%D1%80%D0%B5-%D0%BF%D1%8A%D1%80%D0%B2%D0%B8%D1%8F-%D1%81%D0%B8-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%BF%D0%BE-%D0%BF%D1%8A%D1%82%D1%8F-%D0%BA%D1%8A%D0%BC-%D0%B3%D1%80%D1%83%D0%BF%D0%B8%D1%82%D0%B5-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news759028.html", "text": "Българският шампион Лудогорец ще научи днес съперника си в първия квалификационен кръг на Шампионска лига, съобщава „Фокус“. Жребият ще се тегли малко след 13:00 часа. Сред вероятните съперници на отбора от Разград са Викингур от Фарьорските острови, Крусейдърс от Северна Ирландия, Корк Сити от Ирландия и Валур от Исландия. Първите мачове ще се играят на 10/11 юли, а реваншите са седмица по-късно. Сподели:", "date": "2018.06.19", "title": "Лудогорец ще разбере първия си съперник по пътя към групите на Шампионска лига"}
{"url": "http://pik.bg/%D0%BF%D1%80%D0%B8%D0%B5%D1%82%D0%B8%D1%8F%D1%82-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B8%D1%82%D0%B5%D0%BB%D0%B5%D0%BD-%D0%B1%D1%8E%D0%B4%D0%B6%D0%B5%D1%82-%D0%BD%D0%B0-%D1%81%D0%B0%D1%89-%D0%B8%D0%B7%D0%BA%D0%BB%D1%8E%D1%87%D0%B2%D0%B0-%D1%82%D1%83%D1%80%D1%86%D0%B8%D1%8F-%D0%BE%D1%82-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B7%D0%B0-f-35-news759026.html", "text": "Сенатът на САЩ прие вариант на проекта за отбранителен бюджет за 2019 година. В него се прекратява участието на Турция в разработката на американските изтребители F-35. Причината е решението на Анкара да закупи руски зенитно-ракетни комплекси С-400. В документа е предписано, също така, да бъде забранено предаването на Анкара на правата за F-35. Според Вашингтон, покупката на С-400 и разширяването на връзките с Русия се явяват заплаха за безопасността на НАТО. Освен това, като една от причините за отказ на Турция, в САЩ посочват и задържането на американския пастор Андрю Брансън. Турция участва в разработката на изтребители пето поколение заедно с още осем страни. За тази цел Анкара трябваше да изхарчи около 11 млрд. долара, от които вече са вложени 800 милиона. Плановете бяха Вашингтон да достави на Турция 100 изтребителя F-35, като доставката трябваше да стартира още през тази година. Сподели:", "date": "2018.06.19", "title": "Приетият проект за отбранителен бюджет на САЩ изключва Турция от програмата за F-35"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D1%81%D0%BB%D1%83%D1%87%D0%B0%D0%B9-%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D1%81-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F-%D0%BF%D1%8A%D1%82%D0%BD%D0%B8%D0%BA-%D0%B2-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B5%D1%82%D0%BE-news759042.html", "text": "Първи подробности бяха изнесени във връзка със зрелищния арест на пътник в градския транспорт в София. Припомняме, че видео със задържането на мъжа беше разпространено в социалните мрежи. От Центъра за градска мобилност заявиха пред Нова телевизия, че арестът не е извършен заради факта, че пътникът е бил без билет. \"Случката се разиграва на трамвайна спирка \"Западен парк\". Пътникът е бил нередовен, без билет, отказал е да се легитимира и да заплати глоба. Отказал е да слезе от трамвая и е проявил вербална агресия срещу контрольорите. При пристигането на полицаи мъжът е продължил да се държи грубо, да отправя обиди към служителите на реда и контрольорите и е арестуван\", коментираха от ЦГМ. От Центъра за градска мобилност уточняват, че полицаят е помолил един от контрольорите да му съдейства при ареста. \"За съжаление, зачестяват случаите на вербална агресия срещу служителите на Центъра за градска мобилност\", коментираха служители. От МВР съобщиха, че задържаният е 37-годишен мъж, криминално проявен. Арестуван е в 9-то Районно управление и ще бъде съден за дребно хулиганство. Сподели:", "date": "2018.06.19", "title": "СКАНДАЛЕН СЛУЧАЙ! Първи подробности за екшъна с арестувания пътник в градския транспорт! Ето защо полицаи му щракнаха белезниците (ВИДЕО)"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B8-%D1%80%D0%B0%D0%B7%D0%BA%D0%B0%D0%B7%D0%B8-%D0%B3%D1%80%D0%B0%D0%B4%D1%8A%D1%82-%D0%BD%D0%B0-%D0%BC%D1%8A%D1%80%D1%82%D0%B2%D0%B8%D1%82%D0%B5---%D0%BA%D0%B0%D0%BA%D0%B2%D0%BE-%D0%BF%D1%80%D0%B8%D1%87%D0%B8%D0%BD%D0%B8-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BD%D0%B0-%D0%BC%D0%BE%D1%81%D1%83%D0%BB-18-news759043.html", "text": "Млади хора доброволно издирват трупове из разрушения Мосул. Там мъртъвците са навсякъде - дори и година след прогонването на „Ислямска държава“ (ИД) от иракския град. Ужасът от тригодишното господство на ислямистите трудно ще бъде забравен. Двама мъже и две жени вървят по улиците на разрушения иракски град Мосул и търсят трупове из руините. Облечени са в бели защитни облекла. Доброволно са се задължили да изпълнят една мъчителна мисия: да открият тленните останки на загиналите в града. Или по-точно казано - на избитите граждани на Мосул. Джафар Абдул Карим, водещ на предаването на Дойче Веле на арабски език \"Shababtalk\", наскоро снима поредния епизод на токшоуто именно в Мосул - в самия център на разрушения град. Той казва, че в Мосул е загубил вярата си в почти всичко свято. \"Дори мъртвият тук няма достойнство. Тук достойнството не важи. Почти никой не се интересува от тленните останки на хората\", казва водещият и допълва, че все пак има и няколко души, които се грижат и за това. Гостите в предаването му са все млади хора. Джафар Абдул Карим е убеден, че именно младите хора в арабския свят имат нужда от поле за изява. Жената разказва, че издирва труповете, за да се опита да преодолее смъртта на сестра си. Тя е била убита от джихадистите на ИД. Баща им получил инсулт след смъртта на едната си дъщеря. Младата жена казва, че прави това и заради него. Работа в полза на обществото и в името на бъдещето на града. Кошмар след кошмар \"Хората са видели какви ли не ужаси по време на господството на ИД и вече не се стряскат от нищо\", казва водещият на предаването. Ужасите от тригодишното господство на ИД се виждат навсякъде. Видеоклип показва как Абдул Карим и една млада жена влизат в едно мазе на полуразрушена къща. Гражданите на Мосул са преживели последния си кошмар по време на освобождаването на града, когато терористите от ИД са ги използвали като живи щитове. В боевете загиват хиляди цивилни граждани. Разрушени са цели квартали. \"Въпреки че ситуацията е ужасяваща, хората тук възприемат настоящето като ново начало. Понастоящем положението е извънредно лошо, но все пак е по-добро в сравнение с времето на ИД\", казва Джафар Абдул Карим. Ужасяващато господство на ИД Години наред хората в Мосул са подложени на мъчения от страна на ИД. \"Сега те казват, че вече разбират какво означава думата \"свобода\". Те говорят за свобода, дишат свободно, мислят свободно, движат се свободно\", казва водещият. Жените в Мосул са изстрадали най-много. \"Казват, че им е дошло до гуша. Забелязват как религията е била инструментализирана, за да държи в подчинение младите хора и да потиска волята им. Сега например млади сунити, шиити и християни рамо до рамо изграждат отново библиотеката в Мосул\", разказва Джафар Абдул Карим. Той смята, че Ирак може да се промени. \"Младите хора искат да променят страната. Те имат невероятна енергия. Точно те могат да осъществят промяната, а не политиците. Защото политиците все още използват религията за своите цели\", казва Джафар Абдул Карим. Сподели:", "date": "2018.06.19", "title": "УЖАСЯВАЩИ РАЗКАЗИ! Градът на мъртвите - какво причини \"Ислямска държава\" на Мосул (18+)"}
{"url": "http://pik.bg/%D0%B2-%D0%BA%D0%B8%D1%82%D0%B0%D0%B9-%D0%B3%D0%BE%D1%82%D0%BE%D0%B2%D0%B8-%D1%81-%E2%80%9E%D1%82%D0%B2%D1%8A%D1%80%D0%B4-%D0%BE%D1%82%D0%B3%D0%BE%D0%B2%D0%BE%D1%80%E2%80%9C-%D0%B0%D0%BA%D0%BE-%D1%81%D0%B0%D1%89-%D0%BD%D0%B0%D0%BB%D0%BE%D0%B6%D0%B0%D1%82-%D0%BD%D0%BE%D0%B2%D0%B8-%D0%BC%D0%B8%D1%82%D0%B0-news759027.html", "text": "Китай ще отговори твърдо с „качествени“ и „количествени“ мерки, ако САЩ наложат нови мита на китайските стоки. Това заявиха от Министерството на търговията на азиатската страна, като освен това обвиниха Вашингтон, че предизвиква търговска война, предава „Ройтерс“, цитирана от „Фокус“. От Агенцията припомнят, че президентът на САЩ Доналд Тръмп заплаши да увеличи с 10% митата на китайски стоки на стойност 200 милиарда долара, като заяви, че мярката се прилага в отговор на решението на Пекин да вдигне митата на американски стоки на стойност 50 милиарда долара. „Тази практика на екстремен натиск и изнудване противоречи на консенсуса, до който стигнаха двете страни в няколко случая и е разочарование за международната общност -  заявиха от Министерството на търговията на Китай. - САЩ инициират търговска война и нарушават регулациите на пазара, а освен това вредят на интересите не само на китайския народ, но и този на САЩ, както и на света, като цяло“. Според текста на изявлението, ако САЩ публикуват нов списък от стоки, за които ще вдигнат митата, Пекин ще предприеме тежки контрамерки, за да защити интересите на Китай и неговия народ. Сподели:", "date": "2018.06.19", "title": "В Китай готови с „твърд отговор“, ако САЩ наложат нови мита"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-19-%D0%B8-%D1%8E%D0%BD%D0%B8---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7-news759032.html", "text": "Днес са силни изявите ви в сферата на изкуството. Успехът е с артистите и певците. Разправиите в семейството не трябва да ви притесняват. Плановете си за деня осъществявате без проблем. Бизнесмените да не провеждат дори и приятелски разговори, свързани с инвестиции, които трябва да реализират бързо Имате възможност с разговор  да приключите имуществени проблеми с ваши роднини. Планираните срещи може да ви разочароват. Разчитайте на знанията си, а не на късмета си. Не се радвайте прибързано на големите приходи от търговия, ако имате да погасявате кредити. Привличате хората към себе си. Предстоят ви успешни нови запознанства. На работното място не пропускайте възможността да стабилизирате постигнатото до момента. Успех ще имате и с начинанията. Трудностите са породени от желанието ви да се обвържете с неподходящи делови партньори, които ви мамят. На работното място завършете започнатите задачи до обед. Те ще ви донесат очаквания успех. Избегнете запознанствата. Вечерта почивката е важна за вас. Внимавайте и да не допускате големи непланирани разходи. Време е да сте разумни и да се дистанцирате от рискованите начинания. Ще ви досаждат хора, които искат да се запознаят с вас. Откажете им среща без да се колебаете и директно им дайте да разберат, че не проявявате интерес към техните предложения. Жънете успехи, които дразнят неприятелите ви. Ще се опитат да ви злепоставят. Напрежението е огромно заради служебните ви задължения, но вашите колеги ще ви подкрепят. Отложете пътуването, което сте планирали с вашите близки. Отложете деловите срещи, разговорите и контактите с ръководството. Ще си спестите обтягане на отношенията. Избягвайте случайните запознанства, защото ако сте самотни и дадете знак за това, трудно ще се отървете от новите си познати. Следобед сте в отлично настроение. От активността ви на работното място зависи успешното приключване на месеца и реализираната висока печалба. Трудно ви е да проявите самодисциплина и организираност, но се налага да се заемете сериозно със задачите си на работното място. Откажете се от начинанията. Не прекалявайте с идеализма си, за да си спестите огорченията. Работете спокойно и уверено. При възможност осъществете отдавна замислено пътуване. Необмислени решения и импулсивни постъпки ще са причина за неочаквани обрати в личните ви отношения. Бъдете предпалзиви и най-вече толерантни към вашите близки. Настроението ви  е отлично,  уверени сте в силите си, но въпреки това успехът може да ви изневери. Не взимайте спонтанни решения. Ще разрешите финансовите си проблемите, ако работите активно и отговорно.   Стабилизирайте отношенията си и завоюваните позиции. Работата ви спори, колегите ви се възхищават. Семейството ви очаква да сте си у дома за вечеря. Успехът, ако не решите да се откажете от задълженията си. Тогава друг ще спечели вашите пари. Бъдете компромисни и не надхвърляйте възможностите си. Не обиждайте и не критикувайте! Пресметнете точно  реалните  си доходи, за да разпределите правилно бюджета си до края на месеца. Ще получите интересни предложения, които са причина да отидете на работното си място. Начинанията са успешни. Не отказвайте предложената помощ от колегите ви, ако искате да се справите бързо с работата си и да забравите за възможните финансовите загуби. Сподели:", "date": "2018.06.19", "title": "САМО В ПИК! Ексклузивен хороскоп на топ астроложката Алена за 19-и юни - ето какво вещаят звездите"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%8A%D1%80%D0%B2%D0%B8-%D0%B2%D0%B5%D1%80%D1%81%D0%B8%D0%B8-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%BD%D0%B0%D0%B9-%D0%BC%D0%BB%D0%B0%D0%B4%D0%B8%D1%8F-%D0%BA%D0%BC%D0%B5%D1%82-news759046.html", "text": "Версиите са няколко. Според информацията, която имаме, следствието продължава и днес ще има повече подробности по случая, каза Стоянов. От един кмет на кметство не зависи разрешително за строителство, по-вероятна ми изглежда версията за прикриване на извършителите на добив на инертни материали. По думите на председателя на Общинския съвет в Карлово Теодор Шойлеков се говори, че Тодор Танковски посещавал игрални зали. Той обаче уточни, че това са слухове и не може да ги потвърди. Жителка на Войнягово защити кмета, като каза, че не вярва Танковски да е взел подкуп. Направил е много неща за селото. Дори си мисля, че парите, които е взел, са за предстоящия събор на селото, каза жената. Кметът на село Войнягово Тодор Танковски е задържан с обвинение за подкуп от 150 лева. Това каза в сутрешния блок на Нова телевизия секретарят на Община Карлово Стефан Стоянов. Танковски е най-младият кмет на населено място, като е само на 24 години. Сподели:", "date": "2018.06.19", "title": "ГОРЕЩА ТЕМА! Първи версии за ареста на най-младия кмет "}
{"url": "http://pik.bg/%D0%B2-%D1%89%D0%B0%D1%82%D0%B0-%D0%BC%D0%B8%D1%87%D0%B8%D0%B3%D0%B0%D0%BD-%D0%BE%D0%B1%D1%8F%D0%B2%D0%B8%D1%85%D0%B0-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-news759029.html", "text": "В някои райони на американския щат Мичиган бе обявено бедствено положение заради наводненията, съобщава RT, като с позовава на съобщение на сайта на губернатора на щата Ричард Снайдер. „Губернатор Снайдер обяви режим на бедствие в окръзите Хоутън и Меномини, след като върху тях се изсипаха големи количества дъжд, което предизвика сериозни наводнения“, се посочва в съобщението. Посочва се още, че части на Националната гвардия ще бъдат използвани за оказването на помощ на жителите на пострадалите райони. Сподели:", "date": "2018.06.19", "title": "В щата Мичиган обявиха бедствено положение заради наводненията"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6-%D1%81%D0%B5-%D0%BE%D0%B1%D0%B5%D1%81%D0%B8-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B5-%D0%BD%D0%B0-%D0%BA%D1%80%D0%B0%D0%BA-news759047.html", "text": "Огромна трагедия разтърси Сандански рано тази сутрин. Мъж е бил открит обесен на ул. “Рила” в курортния град, съобщава \"Струма.бг\". На място веднага са извикани полиция и спешни екипи. Сподели:", "date": "2018.06.19", "title": "ТРАГЕДИЯ! Мъж се обеси в Сандански, полицията е на крак"}
{"url": "http://pik.bg/%D0%BA%D1%83%D0%BB%D1%82%D1%83%D1%80%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%B0%D0%B7%D1%80%D1%83%D1%88%D0%B5%D0%BD%D0%B8%D1%82%D0%B5-%D1%87%D0%B8%D1%82%D0%B0%D0%BB%D0%B8%D1%89%D0%B0-news759051.html", "text": "Стотици читалища се рушат през годините. Оказва се обаче, че почти нищо не може да се направи за тяхното възстановяване. Причината е, че всички те са под шапката на общините и са общинска собственост. Културният министър Боил Банов заяви пред Би Ти Ви, че проблемът е в недофинансирането и най-вече в неглижирането от страна на общините. \"Преди 10 години бях в читалище \"Светлина\" в град Шипка и изглеждаше по същия начин. Повече от 40 години живеехме в система, която формално поддържаше едни неща\", заяви Банов, като допълни, че читалищата отдавна не като НПО-та и не са публична държавна собственост и всичко зависи пряко от общината. Затова дали трябва да има наказана, културният министър не се ангажира да хвърля обвинения, като заяви, че има съд и прокуратура. Той допълни, че в частния случай с читалище \"Светлина\" има недофинансиране, общината казва, че няма пари, не може да се кандидатства и по програма \"Селски райони\", както много села са оправили инфраструктурата си и културните си обекти, защото Шипка е град, а за градовете европейското финансиране е крайно недостатъчно. Все пак министър Банов допълни, че решение има, ако въпросната сграда се обяви за паметник на културата, може да се направят ремонти, да се изисква поддръжка и охрана, но по груби сметките ще е за над 3 млн. лв. Сподели:", "date": "2018.06.19", "title": "Културният министър с горещ коментар за разрушените читалища "}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BA%D1%80%D0%B0%D0%B9-%D0%BA%D1%80%D0%B5%D1%81%D0%BD%D0%B0-%D0%B1%D1%80%D0%B0%D1%82%D1%8F-%D0%BD%D0%B0%D0%BB%D0%B0%D0%B3%D0%B0%D1%82-%D1%81-%D0%B1%D1%83%D1%85%D0%B0%D0%BB%D0%BA%D0%B8-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BD%D0%B0-%D0%B0%D0%B2%D1%82%D0%BE%D0%BC%D0%B8%D0%B2%D0%BA%D0%B0-news759054.html", "text": "Екшън се разигра на главен път Е-79 край Кресна – двама братя с бухалки нападнаха работник на автомивка, а след това изчезнаха. Полицията ги издирва, информира България он еър. Инцидентът е станал в събота около 19.00 часа. Евгени Врабски приключвал с почистването на автобус на автомивката, когато биячите го нападнали. По време на боя братята счупили и врата на офис. Пострадалият мъж е потърсил помощ в Спешната помощ в Сандански. Той е с фрактура на дясната ръка. След инцидента братята Стоянови са потеглили в неизвестна посока. И двамата досега се укриват от властите. По случая е образувано досъдебно производство. Сподели:", "date": "2018.06.19", "title": "ЕКШЪН КРАЙ КРЕСНА! Братя налагат с бухалки работник на автомивка"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B5%D1%82%D0%BE-%D0%BA%D0%BE%D0%B9-%D0%B5-%D0%BE%D0%B1%D0%B5%D1%81%D0%B5%D0%BD%D0%B8%D1%8F%D1%82-%D0%BC%D1%8A%D0%B6-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news759061.html", "text": "Илия Мирчев е мъжът, открит увиснал на бесилото рано тази сутрин.Трагедията се разигра на ул. “Рила” в Сандански. По първоначална информация първи на шокиращата гледка се натъкнали съседи, които веднага сигнализирали в полицията. Мирчев е живеел сам в къщата. Цялото му семейство работи в Германия. Младият мъж също дълго време е живял с близките си в чужбина, но преди около половин година му се наложило да се върне в родния град, съобщава \"Струма.бг\". Какво го е накарало да вземе фаталното решение е в процес на изясняване. Малко, след като разбраха десетки съседи на Мирчев наобиколиха дома му. Сподели:", "date": "2018.06.19", "title": "ОТ ПОСЛЕДНИТЕ МИНУТИ! Ето кой е обесеният мъж в Сандански"}
{"url": "http://pik.bg/%D0%BE%D0%B1%D1%81%D1%82%D0%B0%D0%BD%D0%BE%D0%B2%D0%BA%D0%B0%D1%82%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%81%D0%BB%D0%B5%D0%B4-%D0%BF%D1%80%D0%BE%D0%BB%D0%B8%D0%B2%D0%BD%D0%B8%D1%8F-%D0%B4%D1%8A%D0%B6%D0%B4-%D1%81%D0%B5-%D0%BD%D0%BE%D1%80%D0%BC%D0%B0%D0%BB%D0%B8%D0%B7%D0%B8%D1%80%D0%B0-news759030.html", "text": "Нормализира се обстановката в страната след вчерашния проливен дъжд, който засегна най-съществено Западна България, съобщава Нова телевизия. Само в София в ситуационния център на Столичната община бяха получени около 1 500 сигнала. Наводниха се улици, жилищни сгради и къщи. В столицата търговските центрове протекоха, а две спирки на метрото бяха застворени. В „Красно село” и „Младост” около 2 000 абоната останаха без ток. Бурята в София блокира за кратко работата на линейките, както и една детска градина. Сподели:", "date": "2018.06.19", "title": "Обстановката в страната след проливния дъжд се нормализира"}
{"url": "http://pik.bg/%D1%85%D0%B2%D1%8A%D1%80%D0%BB%D0%B5%D0%BD%D0%B0-%D1%80%D1%8A%D0%BA%D0%B0%D0%B2%D0%B8%D1%86%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D0%B0%D0%BB%D0%B8-%D0%BD%D0%BE%D0%B2%D0%B0-%D0%B2%D0%BE%D0%B9%D0%BD%D0%B0-%D1%81-%D0%B1%D0%BE%D1%80%D0%B8%D1%81%D0%BE%D0%B2-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BB%D0%B8%D0%B4%D0%B5%D1%80%D0%BA%D0%B0-%D1%86%D0%B8%D1%82%D0%B8%D1%80%D0%B0-%D1%81%D0%B5%D0%BD%D0%B5%D0%BA-news759064.html", "text": "„Борисов призовал да се затворят външните граници на Европа за мигранти. Но иначе подкрепя бюджета за следващия период, който увеличава средствата за интеграция на бежанци в Европейския съюз. Има леко противоречие, нали?”, написа председателят на БСП Корнелия Нинова във Фейсбук. Тя припомня, че правителството му е приело постановление 208, с което се задължаваха българските общини да им осигуряват жилища, социални услуги, училища и лечение. „Сега иска да ги връща обратно. Има леко противоречие, нали? Когато обещахме, че ако спечелим изборите, ще отменим това постановление, ни посочиха като антиевропейска партия. Даже платени социолози и политолози обясняваха как сме загубили заради антиевропейско говорене. Днес, най-големите европейци се обявяват против мигрантите”, пише лидерът на левицата. Тя припомня, че преди две седмици, на срещата й с лидери на партии от Вишеградската четворка, се е обявила против увеличаването на средствата за интеграция на мигранти, за сметка на социалния стълб за бедни, болни и слаби. „Отново ме нарочиха за антиевропеец, който се среща с антиевропейски лидери. Какво стана сега? Просто Сенека се оказа прав: \"Времето показва истината\". И БСП се оказа права. Времето показа и това”, пише също Нинова в социалната мрежа. Сподели:", "date": "2018.06.19", "title": "ХВЪРЛЕНА РЪКАВИЦА! Корнелия Нинова пали нова война с Борисов! Червената лидерка цитира Сенека"}
{"url": "http://pik.bg/%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-20-%D0%B3%D0%BE%D0%B4%D0%B8%D1%88%D0%B5%D0%BD-%D1%80%D0%B0%D0%BF-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB-%D0%B2-%D0%BC%D0%B0%D1%8F%D0%BC%D0%B8-news758994.html", "text": "На улица в Маями е бил застрелян 20-годишният рап изпълнител от Флорида XXXTentacion (Джасей Дуейн Онфрой), съобщава Stereogum. Според информация на изданието, младежът си избирал мотоцикет, когато към него се приближил нападателят му и го застрелял. По думите на свидетелите, рап изпълнителят починал на място. Посочва се, че Онфрой е бил под домашен арест от декември. Срещу него са повдигнати обвинения в домашно насилие с душене, нападение над бременна жена с утежняващи обстоятелства, въоръжен грабеж, кражба и сплашване на свидетели. Местното издание The Miami New Times публикува в началото на месеца обширен материал за рап изпълнителя, в който подробно описва историята на нарушенията му на закона. В материала бе включено и интервю с бившата приятелка на Онфрой, която повдигна обвинения срещу него за сексуално, физическо и емоционално насилие. Сподели:", "date": "2018.06.19", "title": "Застреляха 20-годишен рап изпълнител в Маями"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0%D1%80%D0%B5%D0%B4%D0%B8-%D0%BE%D1%81%D0%BD%D0%BE%D0%B2%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D1%81%D0%B8%D0%BB%D0%B8-%D0%BD%D0%B0-%D1%81%D0%B0%D1%89-news758989.html", "text": "Президентът на Съединените щати Доналд Тръмп даде да се разбере, че за пореден път под негово ръководство Вашингтон ще спре да изпълнява важно международно споразумение, съобщава БНР. Става дума за Договора за Космоса от 1967 година, който задължава страните по него, включително САЩ, да не разполагат оръжия за масово поразяване в Космоса. „Когато става въпрос за отбраната на Америка не е достатъчно само да имаме американско присъствие в космоса, трябва да имаме американска доминация в космоса, това е много важно. За това заповядваме на Пентагона незабавно да започне необходимия процес за основаване на космически сили, като шести род войски във въоръжените ни сили“. Сподели:", "date": "2018.06.19", "title": "Доналд Тръмп нареди основаване на космически въоръжени сили на САЩ"}
{"url": "http://pik.bg/%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D1%81%D0%BF%D0%B8%D1%80%D0%B0%D0%BD%D0%B5-%D0%BD%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-news758992.html", "text": "САЩ и Южна Корея решиха да преустановят съвместните военни учения Ulchi Freedom Guardian, съобщава агенция „Ренхап“, като се позовава на информация от Министерството на отбраната на Южна Корея. „След тясно сътрудничество Южна Корея и САЩ рещшиха преустановяване на всички мероприятия по планираното учение Ulchi Freedom Guardian, което трябваше да се проведе през август“, се посочва в официалното съобщение на южнокорейското министерство на отбраната. В съобщението се казва още, че Сеул и Вашингтон „планират да продължат консултациите за предприемане на допълнителни мерки“. След първата в история среща на най-високо ниво между лидерите на САЩ и Северна Корея на 12 юни в Сингапур, американският президент Доналд Тръмп заяви на пресконференция, че Вашингтон ще прекрати провеждането на американо-южнокорейските военни учения, докато преговорите с Пхенян продължават да текат „в правилната“ посока. Сподели:", "date": "2018.06.19", "title": "САЩ и Южна Корея обявиха спиране на съвместните военни учения"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B2%D0%B0%D0%BC%D0%B0-%D0%BE%D1%82-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BC%D0%B0%D0%BB%D0%BC%D1%8C%D0%BE-%D1%81%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8-news759006.html", "text": "Двама от шестимата ранени при стрелбата в шведския град Малмьо са починали в болницата, в която са били настанени, съобщата Газета, като се позовава на информация от сайта на полицията в Швеция. Уточнява се, че единият от починалите е на 18 години, а другият на 29. От полицията уточняват още, че пострадалите при стрелбата са били шестима. Първоначално бе обявено за четирима ранени. Малко по-късно от полицията обявиха и за пети пострадал. Отбелязва се, че сътрудници на полицията продължават работата по установяването на обстоятелствата около случилото се. Сподели:", "date": "2018.06.19", "title": "Трагедия! Двама от ранените при стрелбата в Малмьо са починали"}
{"url": "http://pik.bg/%D0%BB%D0%B8%D0%BE%D0%BD%D0%B5%D0%BB-%D0%BC%D0%B5%D1%81%D0%B8-%D0%B8-%D0%BF%D0%B0%D1%83%D0%BB%D0%BE-%D0%B4%D0%B8%D0%B1%D0%B0%D0%BB%D0%B0-%D0%BD%D0%B0%D0%BF%D1%83%D1%81%D0%BD%D0%B0%D1%85%D0%B0-%D0%BF%D0%BE-%D1%80%D0%B0%D0%BD%D0%BE-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%82%D0%B8%D0%BC-%D0%BD%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-news758993.html", "text": "Нападателите на националния отбор по футбол на Аржентина Лионел Меси и Пауло Дибала напуснаха по-рано последното занимание на тима, който се подготвя за втория си двубой на Световното първенство в Русия, съобщава ТАСС. „С Меси, Дибала и Ди Мария всичко е наред. По решение на треньорския щаб те напуснаха тренировката 20 минути преди останалите си съотборници, за да се подложат на възстановителни процедури с масажистите на тима“, побързаха да разяснят от пресслужбата на отбора на Аржентина. Сподели:", "date": "2018.06.19", "title": "Лионел Меси и Пауло Дибала напуснаха по-рано тренировка на националния тим на Аржентина"}
{"url": "http://pik.bg/%D0%B1%D0%B5%D1%80%D0%BB%D0%B8%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B2%D1%81%D0%B8%D1%87%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%81%D0%B8%D0%BB%D0%B8-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D0%B0%D1%82%D0%B8%D0%BD%D0%B0-%D0%B8-%D1%81%D0%BA%D0%BE%D0%BF%D0%B8%D0%B5-news758991.html", "text": "Берлин приветства споразумението за името между Атина и Скопие, заяви говорителят на германското правителство Щефан Зайберт, в отговор на въпрос на гръцката информационна агенция АНА-МПА, цитирана от „Фокус“. Зайберт призова политическите сили и в двете страни да подкрепят сделката и изрази загрижеността си относно протестите в Скопие. „Много сме доволни от това, че двамата външни министри подписаха договора вчера. Приветстваме горещо това и то ни дава определен оптимизъм. В същото време, за нас е източник на тревоги това, че има забележки към сделката и дори демонстрации с насилие в Скопие срещу договора“, обясни говорителят на германското правителство. От гледна точка на Берлин, добави той, споразумението представлява „огромен прогрес и за двете страни“. „Това споразумение премахва препятствията за трансграничното развитие на търговията и инфраструктурата и ще допринесе за регионалната стабилност. Убедени сме, че ако има партии, които късогледо настояват на националистическите си позиции, те вредят на договора и на много хора в региона, които се надяват на стабилност и икономически просперитет. Двамата премиери Заев и Ципрас направиха възможен този значителен компромис, който може да сложи край на спор, продължил десетилетия. Германското правителство призовава всички страни, всички политически сили в двете страни, да подкрепят компромисното решение“, заключи Зайберт. Сподели:", "date": "2018.06.19", "title": "Берлин призова всички политически сили да подкрепят споразумението между Атина и Скопие"}
{"url": "http://pik.bg/%D0%B2-%D0%BF%D0%B0%D1%80%D0%B0%D0%B4%D0%B0-%D0%BD%D0%B0-%D0%B4%D0%B5%D0%BD%D1%8F-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D0%B1%D0%B5%D0%BB%D0%B0%D1%80%D1%83%D1%81-%D1%89%D0%B5-%D1%81%D0%B5-%D0%B2%D0%BA%D0%BB%D1%8E%D1%87%D0%B0%D1%82-%D0%B8-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-news758997.html", "text": "В парада на Деня на независимостта на Беларус в Минск на 3 юли ще се включат и китайски военнослужещи, съобщава RT. „За първи път във военния парад на войските от Минския гарнизон е планирано участие на параден разчет военнослужещи от Народноосвободителната армия на Китай“, се посочва в съобщение на Министерството на отбраната на Беларус. Уточнява се още че във военния парад в Минск ще участват над 3 000 военнослужещи и над 250 единици бойна техника. Сподели:", "date": "2018.06.19", "title": "В парада на Деня на независимостта на Беларус ще се включат и китайски военни"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D0%BE%D0%B4%D0%B8%D1%82---%D0%BF%D1%80%D0%B8%D0%BA%D1%80%D0%B8%D0%B2%D0%B0%D0%BD%D0%B8-%D0%BB%D0%B8-%D1%81%D0%B0-%D1%81%D0%BC%D1%8A%D1%80%D1%82%D0%BD%D0%B8-%D1%81%D0%BB%D1%83%D1%87%D0%B0%D0%B8-%D0%B2-%D0%B1%D0%BE%D0%BB%D0%BD%D0%B8-news759050.html", "text": "Не съм задържана, не съм разпитвана и няма повдигнати обвинения срещу мен. Това заяви пред Нова телевизия проф. Златица Петрова, временно отстранен директор на ИА \"Медицински одит\". Припомняме, че Върховната касационна прокуратура образува наказателно производство за престъпления по служба в Изпълнителна агенция „Медицински одит\". Установени са случаи на настъпила смърт в лечебни заведения, които са проверявани, без да бъдат докладвани на прокуратурата. На база резултатите от проверката Върховната касационна прокуратура пък е образувала разследване за престъпление по служба, тъй като имало данни за превишаване на власт от длъжностни лица от агенцията. \"Срещу името на агенцията и персонално срещу мен се злоупотребява публично. Имам достатъчно информация за служителите, подали сигнал срещу мен. Служителката дори не е лекар, а коментира медицински казуси. Това не е етично. Въпросната служителка е в съжителство с главния секретар на \"Медицински одит\", който е подал сигнала в прокуратурата срещу мен\", добави Златица Петрова. Тя коментира и казуса за установени случаи на настъпила смърт, без да бъдат докладвани на прокуратурата \"Когато получим даден сигнал за проверка - ние имаме три взаимоотношения с прокуратурата: или искане за проверка, или искане за извършване на проверка от Здравното министерство, или искане за резултати от проверката\", обясни отстраненият шеф на \"Медицински одит\". \"Относно случая с починала родилка в \"Шейново\" - прокуратурата е поискала от нас да образуваме проверка. Ние сме образували такава и сме установили редица нередности. След това сме предали всички документи на прокуратурата и тя е образувала досъдебно производство. Случаят не е прикрит и ние имаме кореспонденция с прокуратурата\", уточни тя. \"В Стара Загора имаме смърт на новородено бебе. Имаме прекратяване на случая по чл. 28 - маловажност. Маловажността не е смъртта на бебето. Образувани са два акта, бебето е загинало още в корема на майката. Единият акт е създаден относно информираността на майката за всички процедури, които ще бъдат направени. Всичко е подадено в прокуратурата\", каза още проф. Златица Петрова. \"\"Прокуратурата проверява агенцията, защото има сигнал от нашия бивш служител, който 3 години работи при нас като главен секретар. Той е част от изграждането на тези правила, срещу които сега протестира. Жертва съм на вътрешен конфликт, за който също е уведомена прокуратурата\", заключи отстранената шефка на \"Медицински одит\". Сподели:", "date": "2018.06.19", "title": "ЕКСКЛУЗИВНО! Проговори шефката на \"Медицински одит\" - прикривани ли са смъртни случаи в болници"}
{"url": "http://pik.bg/%D1%81%D0%BB%D0%B5%D0%B4-3-%D0%B3%D0%BE%D0%B4%D0%B8%D0%BD%D0%B8-%D1%87%D0%B5%D1%82%D0%B0%D1%82-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%B7%D0%B0-%D0%B2%D0%B7%D1%80%D0%B8%D0%B2%D0%BE%D0%B2%D0%B5%D1%82%D0%B5-%D0%B2-%D0%BC%D0%B8%D0%B4%D0%B6%D1%83%D1%80-news759035.html", "text": "След три години и половина от взрива във фабрика \"Миджур\" в Горни Лом ще бъде прочетена присъдата по делото. На 19 юни - сряда, от 10.30 часа в зала 3 в Съдебната палата във Видин ще бъде прочетена присъдата по наказателното дело за взрива, станал на 1 октомври 2014 г. във фабрика \"Миджур\"-Горни Лом, при който загинаха 15 души, съобщи на официалната си страница Видинският окръжен съд. Присъдата ще се чете публично, се уточнява в съобщението. На 13 и 14 юни бяха пледоариите на прокурора Мирослав Костов и на защита на четиримата обвиняеми по делото, а след края на заседанието на 14 юни съдията по делото Владимир Стоянов обяви датата -19 юни, на която ще бъде прочетена присъдата, каза за Българската телеграфна агенция говорителят на окръжна прокуратура-Видин прокурор Владислав Влашев. Прокуратурата повдигна обвинения по делото срещу 4 души и съдебното дело след много прехвърляния между видинския и софийския окръжен съд, започна в дунавския град през февруари 2017 г. По мегаделото са проведени близо 60 съдебни заседания, всичките бяха при закрити врати, уточни Влашев. Състав на Видинския окръжен съд по делото \"Миджур\" е разпитал близо 200 свидетели. Пред съда са застанали и 40 експерти-вещи лица. 180 тома са материалите по делото. Обвинение е повдигнато на четирима души - на собственика на завода Валери Митков, на бившата служителка в предприятието Палма Иванова, която е отговаряла за безопасността на труда, на бившия началник на отдел \"Контрол на общоопасните средства\" в МВР Божидар Василев и на Ивелина Бахчеванова - бивш директор в икономическото министерство. Сподели:", "date": "2018.06.19", "title": "След 3 години, четат присъдата за взривовете в \"Миджур\""}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B8-%D0%B4%D0%BD%D0%B5%D1%81-news758995.html", "text": "Македонците, които протестираха снощи пред парламента на страната свикаха нова демонстрация за днес от 11:00 часа местно време (12:00 часа българско) на същото място, когато в дневния ред на Народното събрание е договорът с Гърция, заради който се провеждат митингите, предава скопското електронно издание „МКД“, цитирано от „Фокус“. Снощният вечерен протест, за разлика от неделния, премина мирно, с пускане на патриотични песни и викове „Македония“, „предатели“, „имаме едно име“ и искания до, както го нарекоха, нелегитимното правителство, да изостави предателските си планове. Професорката Солза Гърчева се обърна към гражданите с думите, че никой не се плаши от сълзотворен газ и шокови гранати. „Те са фашисти и искат да създадат от нас фашистко творение. Искат да не се погребваме в македонските православни гробища. Няма да позволим това! Замислили са тази нация да няма минало. Докато имаме честни, умни и трудолюбиви хора няма да позволим това. Имаме умни хора и ще се борим на всички фронтове. Македония ще остане изконна. Пробват търпението на народа, но този народ е камък и никой никога няма да го измести. Няма да се смирим, докато това ненародно събрание не бъде разпуснато. Всички до един трябва да напуснат този парламент“, заяви Гърчева. Ораторите подчертаха, че не признават никакъв референдум за името и искат оставки от депутатите на СДСМ (Социалдемократическия съюз на Македония), а от тези на ВМРО-ДПМНЕ и техният лидер – да застанат до народа, а искат същото и от полицията, пише „МКД“. Филип Петровски е поискал от премиера Зоран Заев и министрите Никола Димитров и Радмила Шекеринска да отменят договора, продължава скопското издание. Той е поискал оставката и на вътрешния министър Оливер Спасовски, защото вчера, според неговите думи, полицията е била невинни македонски граждани, а когато парламента и паметниците са били боядисвани с боя, не са закачали никой месеци наред. Сподели:", "date": "2018.06.19", "title": "Протестите пред парламента на Македония продължават и днес"}
{"url": "http://pik.bg/%D1%81%D0%B0%D1%89-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%B0%D0%BD%D1%82%D0%B8%D0%B4%D1%8A%D0%BC%D0%BF%D0%B8%D0%BD%D0%B3%D0%BE%D0%B2%D0%B8-%D0%BC%D0%B8%D1%82%D0%B0-%D0%B7%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F-%D0%B0%D0%BB%D1%83%D0%BC%D0%B8%D0%BD%D0%B8%D0%B9-news758998.html", "text": "Търговският департамент на САЩ реши да въведе антидъмпингови мита на китайски листов алуминий, съобщава „Ройтерс“, позовавайки се на комюнике на Aluminum Association. По мнението на търговското ведомство, алуминиевите изделия от Китай се продават на пазарите в САЩ по занижени цени и ще бъдат облагани с допълнително мито от 167,16 процента. „Действията на Департамента са именно тези силни мерки в областта на търговията, които са ни нужни за подкрепа на базираща се на правила световна търговска система“, коментира президентът на компания Хейди Брок. Сподели:", "date": "2018.06.19", "title": "САЩ въвеждат антидъмпингови мита за китайския алуминий"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BF%D0%BE%D0%BB%D1%88%D0%B0-%D0%BF%D1%80%D0%B8%D0%B5-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%BD%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D0%B8%D0%B5%D1%82%D0%BE-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news758996.html", "text": "Полският министър-председател Матеуш Моравецки е приел изненадващата оставка на министъра на земеделието Кшищоф Юргел, съобщи говорителка на правителството във Варшава, цитирана от Асошиейтед Прес и БНР. Йоанна Копчинска добави, че Юргел се оттегля от поста по лични причини, които тя не огласи. Той е член на правителството на консервативната партия \"Право и справедливост\" от създаването му през ноември 2015 г. Министърът на селското стопанство и развитието на селските райони Кшищоф Юргел беше критикуван, след като уволни директора на прочут развъдник за расови коне, и за въведените промени в процедурата на търговете за коне. Освен това той беше в конфликт с ловните дружества заради съпротивата му срещу промяна в законодателството, която дава повече права на ловците. Сподели:", "date": "2018.06.19", "title": "Премиерът на Полша прие оставката на министъра на земеделието на страната"}
{"url": "http://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BA%D0%B8%D1%82%D0%B0%D0%B9-news759011.html", "text": "Лидерът на Северна Корея Ким Чен Ун ще посети днес Китай, като ще проведе разговори с председателя на Китайската народна партия Си Дзинпин, съобщава изданието Nikkei Asian Review, като се позовава на свои източници. Според информацията, Ким Чен Ун смята да обсъди срещата си с американския президент Доналд Тръмп в Сингапур на 12 юни, а така също и стратегията за предстоящите преговори със САЩ. Посочва се, че лидерът на Северна Корея трябва да пристигне в китайската столица Пекин, като в момента се води усилена подготовка по подсигуряване на безопасността му. Лидерът на КНДР направи между 25 и 28 март заедно със съпругата си неофициално посещение в Китай. Това бе и първа международна визита на Ким Чен Ун след идването му на власт през 2011 година. За това посещение обаче не се съобщаваше нищо, докато то не приключи. Втората визита на Ким Чен Ун в Китай за преговори със Си Дзинпин се проведе на 7 и 8 май. Сподели:", "date": "2018.06.19", "title": "Ким Чен Ун на посещение в Китай"}
{"url": "http://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0-%D0%BA%D1%80%D0%B0%D0%B9-%D0%BD%D0%B0-%E2%80%9E%D0%B5%D0%B4%D0%BD%D0%BE%D0%BB%D0%B8%D1%87%D0%BD%D0%B8%D1%8F-%D1%80%D0%B5%D0%B6%D0%B8%D0%BC%E2%80%9C-%D0%BD%D0%B0-%E2%80%9E%D1%82%D0%B8%D1%80%D0%B0%D0%BD-news758999.html", "text": "Лишеният от свобода кандидат за президент на Турция Селахатин Демирташ призова избирателите да сложат край на „едноличния режим“ на „тираничния“ президент на страната Реджеп Ердоган, съобщава Morning Star, цитирани от „Фокус“. Демирташ направи това в предизборна реч от затвора, стигнала до избирателите чрез интернет. Вестникът обяснява, че бившият съпредседател на Народнодемократичната партия (НДП) води предизборната си кампания от килията в затвора и неговата реч е излъчена по държавната телевизия. Според Демирташ, той е невинен и правителството го е лишило от свобода, защото се страхува от него. „Морнинг стар“ обяснява, че турският съд в крайна сметка е решил да не позволи речта да се излъчи на голяма видео стена в Истанбул в неделя, където, според твърденията на вестника, са се събрали повече от 100 000 привърженици на НДП. Независимо от това, Демирташ, който се намира в затвора в Одрин заради, както твърди крайно-лявото издание, скалъпени обвинения за тероризъм от ноември 2016 година, е изпратил послание до турското общество, в което е обещал „светлина, надежда, мир и самочувствие“ срещу „тъмнината, страха или кошмара“. Но той е предупредил за заплахите, надвиснали над Турция заради изборите в неделя, които, според неговите думи, са едни от най-важните в историята на страната. Изданието припомня, че Демирташ е получил над 9% от гласовете на избирателите на президентските избори през 2014 година и по този начин е способствал рекордния резултат на НДП на парламентарните избори в Турция следващата година, когато кюрдската партия преминава бариерата от 10% и вкарва 80 депутата в народното събрание. Но, коментира „Морнинг Стар“, в резултат от спорен и „нагласен“ референдум миналата година Турция ще премине от парламентарно към президентско управление, което ще даде безпрецедентни пълномощия на държавния глава, включително да разпуска парламента и да управлява чрез декрети – мярка, обявена за „фашизъм чрез избори“ от противниците на Ердоган. Вестникът цитира думите на Демирташ: „Решението ви ще има значение не само за днес, но и за бъдещето ни, бъдещето на нашите деца и внуци“. Той е предупредил, че ако Ердоган бъде избран за президент,, „Съдбата на цялата страна ще зависи от един единствен човек“ и Турция ще стане „авторитарна, потисническа и недемократична държава“. „Ще имате усещането, че не можете да си поемете въздух в режим на страх и отчаяние, ще се чувствате все едно, че ви задушават“, е заявил лишеният от свобода. Той е обещал Турция, в която всички ще са равни. „Ние сме кюрди и турци, жени и мъже, алевити и сунити, но преди всичко: ние сме хора. Ние сме равни един на друг. Нашият гняв е насочен срещу тиранията - е подчертал Демирташ. - Ето защо ние сме различни. Ние не сме един човек, ние сме много хора. Не се страхуваме от един човек, понеже сме толкова много. Ще се спасим от бурята всички заедно, ръка в ръка, за бъдещето на нашите деца“. Сподели:", "date": "2018.06.19", "title": "Кандидат за президент на Турция призова от затвора за край на „едноличния режим“ на „тираничния“ Ердоган"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%BE-%D0%B1%D0%B8%D0%B6%D1%83-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D1%84%D0%B5%D1%80%D0%B0%D1%80%D0%B8-%D0%B7%D0%B0-300-%D0%B1%D0%BE%D0%BD%D0%B0-news758848.html", "text": "Бременната Преслава се похвали с ново червено ферари в социалните мрежи. Повече от ясно е, че лъскавото возило е подарък от таткото на все още нероденото бебе Павел Лазаров, пише „Телеграф“ „Скъпата кола намери ли място“, което е израз от нейната песен „Не се изтриваш“. Феновете побързаха да я поздравят с новата придобивка. Според запознати бившият на Златка Райкова Павел използва всеки удобен момент, за да глези майката на бъдещото му дете. Цената на колата е от порядъка на 300 000 лева и, независимо че не е от най-новите модели, разполага с всички екстри. В момента Преслава се е отдала на почивка преди раждането на първото си дете. Тя разпуска на морето, независимо от напредналата си бременност. Певицата бе хваната да играе билярд в заведение на плажа. Сподели:", "date": "2018.06.19", "title": "ЧЕРВЕНО БИЖУ! Преслава се похвали с \"Ферари\" за 300 бона"}
{"url": "http://pik.bg/%D0%BB%D1%83%D0%B4%D0%BE%D1%81%D1%82-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D1%85%D0%B0-%D0%BD%D0%B0-%D1%82%D1%8A%D1%80%D0%B3-%D0%B4%D1%8A%D1%80%D0%B2%D0%B5%D0%BD%D0%B0-%D0%B2%D1%8A%D0%BD%D1%88%D0%BD%D0%B0-%D1%82%D0%BE%D0%B0%D0%BB%D0%B5%D1%82%D0%BD%D0%B0-%D0%B2-%D0%B1%D0%B5%D0%BB%D0%B0%D1%80%D1%83%D1%81-news759009.html", "text": "Извадена от употреба дървена външна тоалетна се предлага на търг от беларуската държавната компания „БелЮрОбезпечение”, съобщава БТВ.  Компанията се занимава с разпродажбата на арестувани частни активи. Първоначалната цена на тоалетната е била определена на 200 белоруски рубли (около 100 долара). Стъпката за наддаване е била 20 рубли. Обявеният на сайта на държавната компания търг обаче не се е състоял поради липса на интерес. Според официални съобщения, разходите на държавата за провеждането му са били 12,09 рубли. Белоруските медии припомнят, че това не е първият подобен търг. През януари за продажба е била обявена тухлена външна тоалетна на цена 724 рубли, но и тогава не е имало голям интерес. Сподели:", "date": "2018.06.19", "title": "Лудост! Предложиха на търг дървена външна тоалетна в Беларус"}
{"url": "http://pik.bg/%D1%83%D0%B4%D0%B0%D1%80-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81-%D0%BF%D0%BE%D1%80%D0%B5%D0%B4%D0%BD%D0%BE-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-%D0%B2-%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D0%BB%D0%BE%D1%80%D0%B4%D0%BE%D0%B2%D0%B5%D1%82%D0%B5-news759000.html", "text": "С 354 гласа „за“ срещу 235 „против“ британската Камара на лордовете гласува отново за поправката в проектозакона за излизане от Европейския съюз за правото на парламента да одобри заключителната сделка на правителството по Брекзит, съобщи БНР. Така проектозаконът се връща отново в Камарата на общините утре. Това е поредно поражение за Тереза Мей в Камарата на лордовете. Разликата от 119 гласа показва, че това е най-сериозната загуба досега на премиера. Играта на пинг-понг с проектозакона за Брекзит между двете камари на британския парламент продължава. От Камарата на лордовете, където  решиха, че депутатите трябва да решат какво да се прави, ако правителството не постигне споразумение с Брюксел, сега изпратиха проектозакона обратно в Камарата на общините. Миналата седмица Тереза Мей избегна поражение в Камарата на общините след обещания към бунтовниците в нейната Консервативна партия, че депутатите ще имат по-голямо участие в решенията за Брекзит. Утре обаче това може и да не се случи, защото бунтовците в крайна сметка заявиха, че са се почувствали излъгани от премиера. Сподели:", "date": "2018.06.19", "title": "Удар! Премиерът на Великобритания с поредно поражение в Камарата на лордовете"}
{"url": "http://pik.bg/%D0%B1%D0%B5%D0%B7%D0%BF%D1%80%D0%B5%D1%86%D0%B5%D0%B4%D0%B5%D0%BD%D1%82%D0%BD%D0%BE-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B0%D1%82%D0%B0%D0%BA%D1%83%D0%B2%D0%B0-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%B9-%D0%B2-%D0%BE%D0%B1%D0%BB%D0%B0%D1%81%D1%82%D1%82%D0%B0-%D0%BD%D0%B0-%D0%B8%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82-news759001.html", "text": "Американският президент Доналд Тръмп се впусна в безпрецедентна атака срещу правителството на германския канцлер Ангела Меркел и написа в „Туитър“, че „германският народ се обръща срещу ръководството си и миграцията клати и без това нестабилната коалиция в Берлин“, съобщава The Guardian. Вестникът коментира, че в миналото президента е критикувал открито търговския профицит на Германия в обмена със САЩ и това, че Берлин не харчи достатъчно за отбрана, но се е въздържал да критикува директно политиката на Меркел в областта на имиграцията. Все пак, продължава „Гардиън“, в хода на предизборната си кампания, американският президент е определил решението на германския канцлер да пусне над един милион бежанци и мигранти само през 2015 година като „лудост“. В последния си пост в „Туитър“, Тръмп е написал, че „престъпността в Германия се е увеличила много“. Но изданието оспорва твърдението на държавния глава като привежда статистиката на немското МВР, според която нивата на престъпността в страната са най-ниските от 1992 година насам. „По цяла Европа направиха огромна грешка като допуснаха милиони имигранти, които силно и насилствено промениха културата им - заяви още американският държавен глава. - Не искаме това, което се случи с имиграцията в Европа да се случи с нас“. „Гардиън“ обяснява, че „туитовете“ на Тръмп идват в момент, когато неговото правителство е поставено под натиск от, както твърди левичарското издание, Републиканци и Демократи заради политиката, както я определя вестникът, на разделяне на деца от родители, задържани на мексиканската граница. Президентът, продължава левичарският вестник, се опитва да прехвърли вината за политиката, предизвикала ярост в много неправителствени организации по света, на Демократите. Той, твърди „Гардиън“, постоянно лъже, че тази практика произтича от закони, приети от Демократите. Но, както твърди вестникът, няма такъв закон и разделянията са последвали, след като администрацията е обявила политика на „нулева толерантност“ спрямо нелегалните мигранти. Левичарският вестник обяснява как в Брюксел, еврочиновници от целия политически спектър и различни националности, са говорили срещу Тръмп заради неговите „туитове“. Сподели:", "date": "2018.06.19", "title": "Безпрецедентно! Доналд Тръмп атакува Ангела Меркел за политиката й в областта на имиграцията"}
{"url": "http://pik.bg/%E2%80%9E%D0%BF%D0%B0%D1%80%D0%BA-%D0%BD%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0%E2%80%9C-%D0%BE%D1%82%D0%B2%D0%BE%D1%80%D0%B8-%D0%B2%D1%80%D0%B0%D1%82%D0%B8-%D0%B2-%D0%BA%D0%B8%D0%B5%D0%B2-news759002.html", "text": "Импровизиран  „Парк на корупцията“ отвори врати в столицата на Украйна, за да подчертае обхвата на проблема чрез интерактивно шоу и любопитни експонати - незаконни придобивки, като кристален сокол за 46 000 долара, предаде Ройтерс, цитирана от БНР. Едно от първите неща, които посетителите виждат във финансираната от ЕС експозиция, е шатра във формата на хляба от злато, открит в дома на бившия президент Виктор Янукович след бягството му от Украйна през 2014 г. Те могат да видят още БМВ от лимитирана серия за 300 000 долара, конфискувано от корумпиран служител, и копие на полилей за 8 милиона евро. Други експонати обясняват различните схеми за незаконно обогатяване. От антикорупционната инициатива на ЕС, която организира шоуто в Ботаническата градина на Киев, заявиха, че целта е да покаже обхвата на корупцията в Украйна и колко струва тя на правителството и гражданите. Сподели:", "date": "2018.06.19", "title": "„Парк на корупцията“ отвори врати в Киев"}
{"url": "http://pik.bg/%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B6%D1%83%D0%BB%D0%BA%D0%B0-%D0%B7%D0%B0%D1%87%D0%B5%D0%B2%D0%B0-%D0%B2-%D0%BC%D0%B0%D0%BB%D1%82%D0%B0-%D1%81-%D0%BC%D1%8A%D0%B6%D0%B0-%D0%B9-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%B8%D0%BC-%D0%BF%D0%BE%D0%B7%D0%B0-%D1%81%D0%BD%D0%B8%D0%BC%D0%BA%D0%B8-news758846.html", "text": "Сĸopo Джyлиaнa Гaни и Cтaнимиp Taшeв щe oтпpaзнyвaт пъpвaтa cи гoдишнинa ĸaтo семейство. Toвa явнo вeчe ги e нaĸapaлo дa миcлят и зa cлeдвaщaтa cтъпĸa - дa cтaнaт poдитeли. Дoceгa Джyли ce чyвcтвaлa пpeĸaлeнo нeзpялa зa тaĸaвa гoлямa oтгoвopнocт, нo вeчe зaпoчнaлa дa cи пpoмeня възглeдитe. Tя ocъзнaлa, чe cъc Cтaнимиp имaт финaнcoвa cигypнocт и нищo нe им пpeчи дa cи нaпpaвят бeбe oщe ceгa. Bcъщнocт плeймeйтĸaтa ce пpитecнявaлa и oт нaпълнявaнeтo пo вpeмe нa бpeмeннocт. Зaтoвa гo oтлaгaлa тoлĸoвa мeceци, нo нaĸpaя ocъзнaлa, чe пo-дoбpe дa зaчeнe ceгa, oтĸoлĸoтo ĸoгaтo e нa нaд 30 г., зaщoтo тoгaвa щe бъдe мнoгo пo-тpyднo дa cи въpнe фигypaтa. \"Иcĸaм дeтe, винaги cъм иcĸaлa. Mиcля, чe щe бъдa cтpaxoтнa мaйĸa, нocя гo в ceбe cи\", cпoдeля Джyлиaнa Гaни. Двaмaтa cъc cъпpyгa й вeчe ca зaпoчнaли oпититe зa бeбe. Зa цeлтa тe ca избягaли чaĸ в Maлтa, ĸъдeтo в мoмeнтa ce нacлaждaвaт нa мнoгo ceĸc и пълнa пoчивĸa. Джyли e нa 27 г. и тoчнo ceгa e идeaлният мoмeнт дa зaбpeмeнee. Tя нe ce cтpaxyвa oт финaнcoвитe тpyднocти нa мaйчинcтвoтo, зaщoтo cи дoĸapвa oгpoмни дoxoди oт дaвaнe нa жилищa пoд нaeм, пише \"Клюки.бг\". Сподели:", "date": "2018.06.19", "title": "Малката Джулка зачева в Малта! С мъжа й показаха любимата им поза (СНИМКИ)"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BA%D0%B0%D1%80%D0%BB%D0%BE%D0%B2%D0%BE-%D0%BC%D0%BE%D1%82%D0%BE%D1%80%D0%B8%D1%81%D1%82-%D1%83%D0%B1%D0%B8-%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-news759003.html", "text": "Моторист блъсна и уби възрастна пешеходка на карловски булевард, съобщава karlovopress.com Според информацията, трагедията се е разиграла около полунощ на метри от гарата на града. Възрастната жена е починала на място. По първоначална информация, мотористът е добре и е отведен в РПУ–Карлово. Жената пресичала неправилно на място, забранено за пешеходци. В близост до инцидента има и пешеходна пътека. Тепърва ще се установява дали моториста се е движил с несъобразена скорост. По непотвърдена информация, загиналата жена е на 75 години, като от скоро спяла на гарата в града. Водачът на мотора работи в карловското поделение. Екипи на полицията веднага са започнали оглед на местопроизшествието. Сподели:", "date": "2018.06.19", "title": "Жестока трагедия в Карлово! Моторист уби пешеходка"}
{"url": "http://pik.bg/%D0%B1%D0%B8%D0%B2%D1%88-%D0%BB%D0%B8%D0%B4%D0%B5%D1%80-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%B8%D0%B2%D0%BD%D0%B0-%D0%BF%D0%B0%D1%80%D1%82%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BB%D0%B5%D0%B3%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B5-%D0%BD%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0%D1%82%D0%B0-news759004.html", "text": "Войната срещу марихуаната е „изцяло и необратимо загубена“. Това заяви бившият лидер на британската Консервативна партия Уилям Хейг и призова премиера на Обединеното Кралство Тереза Мей да легализира този наркотик, съобщава The Telegraph, цитирано от „Фокус“. В своя статия за вестника, лорд Хейг обяснява, че Мей трябва да бъде „смела“ и да направи „сериозни промени“ в политиката, предупреждавайки, че е „заблуждение“ да се мисли, че марихуаната може да бъде „изтласкана от улиците“. Неговата намеса идва в момент, когато премиерът е подложена на сериозен натиск да позволи употребата на марихуана за медицински цели заради молбите на майка на 12-годишно момченце, което има нужда от лекарство на основата на канабиса, обяснява консервативното издание. Според информацията на „Телеграф“, двама от най-високопоставените министри на Мей – на вътрешните работи Саджид Джавид и на здравеопазването Джереми Хънт, настояват за преразглеждане на нормите за употреба на марихуана, но, както твърдят неназовани източници на вестника, министър-председателят е блокирала разговорите на тази тема в хода на заседание на своя кабинет. В своята колонка лорд Хейг заявява, че Мей трябва да отиде по-далеч и да имитира Канада, която е на прага да легализира наркотика за свободна употреба. „Могат ли британските консерватори да бъдат толкова смели, колкото канадските либерали? Би трябвало да сме“, обобщава лорд Хейг. . Сподели:", "date": "2018.06.19", "title": "Бивш лидер на британската Консервативна партия призова за легализиране на марихуаната"}
{"url": "http://pik.bg/%D0%BD%D0%B0%D0%BF-%D0%BD%D0%B0%D0%BF%D0%BE%D0%BC%D0%BD%D1%8F-%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D0%BF%D0%BB%D0%B0%D1%89%D0%B0%D1%82-%D1%81%D0%B0%D0%BC%D0%B8-%D0%B7%D0%B4%D1%80%D0%B0%D0%B2%D0%BD%D0%B8%D1%82%D0%B5-%D1%81%D0%B8-%D0%B2%D0%BD%D0%BE%D1%81%D0%BA%D0%B8-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news758972.html", "text": "Завършилите средно образование и приетите във висше учебно заведение младежи трябва да платят здравните си осигуровки през лятото сами, заявиха от Националната агенция за приходите. \"В периода между завършването на училище и започването на академичната година в университетите, тези един, два, понякога и три месеца не се покриват за сметка на държавния бюджет, което означава, че всеки завършил ученик, който предстои да кандидатства или е приет във висше училище, трябва да внесе за своя сметка здравноосигурителните си вноски\", обясни говорителят на приходната агенция Росен Бъчваров. Той припомни, че сумата за месец е 20,40 лв. Освен това, младите хора трябва да подадат и Декларация 7. След започването на учебната година, държавата има ангажимент да покрива тези вноски, посочи Бъчваров. Това важи за здравните вноски на редовните студенти у нас и в чужбина. Сподели:", "date": "2018.06.19", "title": "НАП напомня: Студентите плащат сами здравните си вноски през лятото"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B2-%D1%81%D0%BA%D0%BE%D0%BF%D0%B8%D0%B5-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-news758978.html", "text": "Демонстранти пред парламента в Скопие призоваха правителството да се откаже от договора с Гърция за името, предава македонската информационна агенция „Макфакс“, цитирана от „Фокус“. Македонските граждани не са заслужили това, което се случи на протеста в неделя – да бъдат нападнати със шокови гранати и сълзотворен газ, твърдят демонстрантите пред сградата на законодателния орган в Скопие. Те казват, че хората имат право да протестират и искат да изпратят съобщение до – както твърдят - незаконното правителство, да се откажат от тези коварни действия, т.е. договора за името. „Това е достоен протест, ще го проведем докрай. Това е коварна власт, нито Букурещ, нито Версай, нито Париж, нито Преспа“, заяви една от участващите в протеста. Под засилено полицейско присъствие противниците на договора за новото име на Македония се събраха за пета поредна вечер пред сградата на парламента в Скопие. Демонстрантите скандират името на държавния глава Георге Иванов, а участниците пеят патриотични песни. За разлика от предния ден, в който се стигна до ескалиране на насилието, протестът в понеделник протече спокойно. По-рано бе съобщено за засилено полицейско присъствие в района на македонския парламент заради опасения от ескалация на напрежението. След демонстрациите в понеделник полицията задържа 26 души. Съобщено бе за седем пострадали полицейски служители, други 10 души души потърсиха медицинска помощ. Срещу протестиращите бяха употребени сълзотворен газ и шокови гранати.Прокуратурата в Скопие започна разследване на насилието пред парламента на Македония. Сподели:", "date": "2018.06.19", "title": "Протестиращи в Скопие призоваха правителството да се откаже от договора за името"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BF%D1%80%D0%B5%D0%B1%D1%80%D0%BE%D1%8F%D0%B2%D0%B0%D0%BD%D0%B5-%D0%BD%D0%B0-%D1%80%D0%BE%D0%BC%D0%B8%D1%82%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news758985.html", "text": "Крайнодесният италиански министър на вътрешните работи Матео Салвини обяви, че правителството готви официално преброяване на ромите в Италия с цел да експулсира незаконно пребиваващите в страната, предаде „Ройтерс“, цитирана от БНР. \"За съжаление ще трябва да си задържим италианските роми, защото не можем да ги експулсираме\", заяви Салвини пред телевизионния канал \"Телеломбардия\". Думите на лидера на националистическата формация \"Лига\" бяха остро критикувани от другите политически сили в Италия, като управлявалата доскоро Демократическа лига обвини Салвини, че събужда спомени за етнически чистки. В ново изявление по-късно Салвини заяви, че правителството не планирало създаването на отделен регистър за роми, нито да им взема пръстови отпечатъци. Той искал само да предостави защита на ромските деца, чиито родители не ги пускат на училище. Освен това трябвало да се провери и как се харчат средствата от Европейския съюз за маргинализираните общности. Сподели:", "date": "2018.06.19", "title": "Правителството на Италия подготвя преброяване на ромите в страната"}
{"url": "http://pik.bg/%D0%B4%D0%B2%D0%BE%D0%B9%D0%BD%D0%BE-%D0%BF%D0%BE%D0%B2%D0%B5%D1%87%D0%B5-%D0%BF%D0%BE%D0%BB%D0%B8%D1%86%D0%B8%D1%8F-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D1%82%D1%83%D1%80%D1%86%D0%B8%D1%8F-news758986.html", "text": "Двойно повече полиция по границата с Турция. Причината е очакваният поток от гастарбайтери, съобщи БТВ. Освен за скорост, чужденците ще бъдат проверявани и за алкохол и наркотици. Шофьори казват, че често чужденците създават опасности на магистралата. Според пътуващите те карат без да са спали и предизвикват инциденти. Тази година полицията удвоява постовете си преди границата. „Ще патрулират с включени сини лампи, за да предизвикват респект и да предотвратяват пътно-транспортни произшествия”, обясни старши комисар Ангел Цанков от хасковската полиция. На нарушителите ще бъдат съставяни актове, които на връщане ще им бъдат връчвани на границата или изпращани на адрес в чужбина. При произшествие ще се отнемат и книжки. Санкцията вече е приложена за шестима чужденци, хванати да карат пияни. Сподели:", "date": "2018.06.19", "title": "Двойно повече полиция на границата с Турция"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85%D0%B0-%D1%81%D0%B0%D0%BC%D0%BE%D0%BB%D0%B5%D1%82%D1%8A%D1%82-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%8F-%D0%BE%D1%82%D0%B1%D0%BE%D1%80-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BF%D0%BB%D0%B0%D0%BC%D0%BD%D0%B0-%D0%B2-%D0%BD%D0%B5%D0%B1%D0%B5%D1%82%D0%BE-%D0%B2%D0%B8%D0%B4%D0%B5%D0%BE-news758982.html", "text": "Футболистите на Саудитска Арабия преживяха кошмар в небето при пътуването си за своя следващ мач от световното първенство в Русия, съобщава БТВ. Един от двигателите на летателния апарат на местна авиолиния бе обхванат от пламъци на път за Ростов, където тимът трябва да излезе срещу Уругвай в сряда. От футболната федерация на Саудитска Арабия потвърдиха за инцидента, но успокоиха, че пострадали няма. В изявлението се посочва, че става въпрос за незначителна техническа повреда. \"Самолетът се приземи успешно на летището в Ростов на Дон и членовете на нашата делегация вече се насочиха към хотела\". Въпросният \"Еърбъс\" A319-100 е на 12 години. Бил е купен като нов от американската авиокомпания Frontier Airlines, преди да стане собственост на базирания в Русия превозвач Donavia през юли 2013 г. През април 2016 г. машината е продадена на Airline Rossiya. Сподели:", "date": "2018.06.19", "title": "Екшън във въздуха! Самолетът на футболния отбор на Саудитска Арабия пламна в небето (ВИДЕО)"}
{"url": "http://pik.bg/%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0%D1%85%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D1%81%D0%B8%D0%BB%D0%B8-%D0%BD%D0%B0-%D1%81%D0%B0%D1%89-news759007.html", "text": "Процесът на създаване на военно-космически сили на САЩ в момента е в начален етап. Това заяви на среща с журналисти официалният представител на Белия дом Сара Сандърс, цитирана от РИА Новости. “Президентът поиска от Пентагона да стартира работата по този въпрос – уточни Сандърс. – Процесът е в начален стадий. Ще работим с Министерството на отбраната и с други заинтересовани страни за това, този проект да бъде реализиран“. По-рано американският президент Доналд Тръмп обяви, че е поръчал на Пентагона да стартира формирането на военно-космически сили на САЩ. Сподели:", "date": "2018.06.19", "title": "От Белия дом коментираха създаването на военно-космически сили на САЩ"}
{"url": "http://pik.bg/%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B5-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D0%B0%D1%89-news759005.html", "text": "Бившият президент на САЩ Барак Обама може да се завърне в политиката и отново да се кандидатира от името на Демократическата партия за президент на следващите избори през 2020 година, съобщава списание Vanity fair. Членовете на Демократическата партия на САЩ са в шок от положението на страната в международен план и от законите, които подписва настоящият американски лидер Доналд Тръмп. Уморени от безконтролната власт на републиканците, демократите потърсили помощ от Обама, посочва изданието. Съобщава се, че в последните месеци Барак Обама е провел срещи с няколко високопоставени представители на Демократическата партия, на които са били обсъждани планове за участието му в бъдещи избори. Изданието отбелязва, че в Демократическата партия към момента не виждат друг кандидат,  тъй като достойни „просто повече няма“. Предполага се, че окончателното решение по въпроса на Обама ще стане ясно преди началото на кандидатпрезидентската надпревара, но политическата активност на Обама вече е била забелязана в Конгреса. Самият Барак Обама е отказал да коментира ситуацията. Сподели:", "date": "2018.06.19", "title": "Барак Обама може да се завърне в политиката за следващите президентски избори в САЩ"}
{"url": "http://pik.bg/%D0%BC%D0%B0%D0%BD%D1%83-%D0%B8-%D0%B1%D0%B0%D0%BD-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D0%BF%D0%BB%D0%B0%D1%82%D1%84%D0%BE%D1%80%D0%BC%D0%B0-%D0%B7%D0%B0-%D1%81%D1%8A%D1%80%D1%82%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-news758987.html", "text": "Директорът на Македонската академия на науките и изкуствата (МАНУ) Таки Фити и заместник-председателят на Българската академия на науките (БАН) Васил Николов подписаха в Скопие платформа за сътрудничество между двете институции. Формирана е междуакадемична група, която ще се занимава с конкретизация и прилагане на договора за приятелство и добросъседство, подписан между двете страни, предава скопският телевизионен канал „Сител“, цитиран от \"Фокус\" и  Нова телевизия. Председателят на МАНУ вярва, че подобно сътрудничество е възможно и с гръцката академия, която досега не е проявила интерес за такова нещо. Васил Николов призна, че между двете страни има чувствителни въпроси, но смята, че те трябва да бъдат превъзмогнати в интерес на бъдещето и идните генерации. Македонските академици предупреждават, че двете съвместни комисии – експертната и държавната, трябва отговорно и научно да се занимават с чувствителните и открити въпроси, за да не връщат духовете от миналото. Договорът между Македония и България не трябва да се сведе само до ревизия на учебниците, посочиха членовете на МАНУ. Междуакадемичната група включва по 5 члена от двете академии и ще бъде ръководена от директорите на българската и македонската академия на науките. Сподели:", "date": "2018.06.19", "title": "МАНУ и БАН подписаха платформа за съртудничество"}
{"url": "http://pik.bg/%D1%81%D1%80%D0%B8%D0%B2-%D0%B2-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-youtube-%D0%B8%D0%B7%D0%BF%D1%80%D0%B0%D0%B2%D0%B8-%D0%BD%D0%B0-%D0%BD%D0%BE%D0%BA%D1%82%D0%B8-%D1%85%D0%BE%D1%80%D0%B0-%D0%BE%D1%82-%D0%B2%D1%81%D0%B8%D1%87%D0%BA%D0%B8-%D0%BA%D1%80%D0%B0%D0%B8%D1%89%D0%B0-%D0%BD%D0%B0-%D1%81%D0%B2%D0%B5%D1%82%D0%B0-news758988.html", "text": "Ползвателите на видеохостинга Youtube от цял свят сигнализираха за проблеми в работата на сервиза, съобщава електронното издание Downdetector, което отразява сривове в работата на популярни интернет-ресурси по света. „Срив в работата на Youtube от 18 юни 2018 година в 20:38 часа българско време“, се посочва в съобщението на портала. По информация на сайта, 59 процента от ползвателите на Youtube са сигнализирали за проблеми при гледане на клипчета, 30 процента – от липса на достъп до сайта, а 10 процента от трудности с авторизацията. Най-много жалби са постъпили от САЩ, европейската част на Русия и някои страни от Европа. В официалния акаунт на Youtube в социалната мрежа „Туитър“ бе съобщено, че нарушенията в работата на сервиза са отстранени. Сподели:", "date": "2018.06.19", "title": "Срив в работата на YouTube изправи на нокти хора от всички краища на света"}
{"url": "http://pik.bg/%D0%B8%D0%BD%D1%82%D0%B8%D0%BC%D0%BD%D0%B8-%D1%82%D0%B0%D0%B9%D0%BD%D0%B8-%D0%BA%D0%BE%D1%8F-%D0%B5-%D0%B6%D0%B5%D0%BD%D0%B0%D1%82%D0%B0-%D0%B2-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D1%80%D1%83%D1%81%D0%BB%D0%B0%D0%BD-%D0%BC%D1%8A%D0%B9%D0%BD%D0%BE%D0%B2-news758910.html", "text": "Вече повече от две години Руслан Мъйнов има жена до себе си, но успява да запази в тайна самоличността на дамата, запленила сърцето му. За нея до днес има само догадки. Последно се говореше, че става въпрос за колежката му от „Комиците” Анелия Луцинова, после пък се спрягаше значително по-младата балерина, която танцува в клипа към песента „Обич облечи”, пише столичен седмичник. Руслан неведнъж, макар и неволно, е оборвал тези предположения. Въпросната балада той създал, вдъхновен от своята любима. Тя вече била в живота му, когато сътворил текста за песента и съвсем очаквано я посветил на нея. С Анелия пък като че ли са повече приятели, въпреки че преди време се говореше за бурна авантюра и още по-бурна раздяла. Безспорно е трудно да се допусне, че помежду им има негативни чувства, при положение, че работят заедно. Двамата играят и в „Комиците”, и в постановката „Стая 1313” „Има любов. Без любов няма никакъв смисъл… Най-важното нещо в нашия живот. Любовта ме вдъхновява”, сподели неотдавна Руслан Мъйнов, след което потвърди, че все още е със същата жена, която преди време го вдъхновила за песен. Той спести всякакви подробности. Затова пък призна, че желае да стане баща. „Предпочитам да го мисля за план, не като мечта”, заяви Руслан и подчерта, че всичко е наред, просто „Господ трябва да каже”. Приятелите на 41-годишния актьор не се учудват от потайността му. Той избягва да се впуска в лирични изповеди дори пред най-близките си. Затова пък много му личи, когато е натъжен или много щастлив, толкова, че емблематичната му усмивка и за миг не се скрива. Все пак, когато му се случат хубави неща, Руслан споделя радостта си, но не и за жените в живота си. Тъгата си всякога крие. А той е имал много поводи за такава. „През 2010 г. много хора ме напуснаха, рязко, нямаше половин година, в която се изредиха един подир друг най-близките ми. Първо баща ми, после един мой много близък приятел, с когото бяхме като братя, сърдечна приятелка си отиде от болест, още един приятел загина от катастрофа... Бях сринат, в пълен шок, не можех да се опомня от толкова смърт около мен”, въздъхва Мъйнов. След всичко случило се Руслан, който тогава бил на 33 години, много се променил. Че на тази възраст човек става друг, неведнъж му казвала и сестра му, с която са изключително близки. За голямата промяна у актьора обаче безспорно допринесли и ударите, които понесъл. От тази година, споделял е Руслан, излязъл съвсем различен, по-узрял, по-мъдър, „по-способен да пусне нещата”, които са му скъпи, но не може да задържи, и в резултат на това осъзнаване, станал и по-спокоен. Все още е усмихнат, добронамерен и широкоскроен, както винаги са го описвали приятелите и колегите му. Понякога обаче и в очите му проличава натрупана тъга, която е не само от загубите в живота, а и от разочарования. В крайна сметка, подчертавал е Руслан, те са неизбежни. „Този живот не е за веселба, ядене, пиене и смях, а за да се учим”, допълвал е актьорът. Сподели:", "date": "2018.06.19", "title": "ИНТИМНИ ТАЙНИ! Коя е жената в живота на Руслан Мъйнов?"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%BE%D0%B2%D0%BE%D1%80%D0%BE%D1%81%D0%B8%D0%B9%D1%81%D0%BA-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-%D1%81-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B0-%D1%87%D0%B0%D1%81%D1%82%D0%B8-%D0%BE%D1%82-%D1%80%D1%83%D1%81%D0%B8%D1%8F-%D0%B1%D0%B5%D0%BB%D0%B0%D1%80%D1%83%D1%81-%D0%B8-%D1%81%D1%8A%D1%80%D0%B1%D0%B8%D1%8F-news759008.html", "text": "На военния полигон „Раевский“ край Новоросийск на 18 юни (понеделник) започнаха тактическите военни учения „Славянско братство – 2018“, в които участват десантни части от Русия, Беларус и Сърбия., събщава електронното издание на руското списание „Фонд за стратегическа култура“ в обзорен материал, представен без редакторска намеса от „Фокус“. Маневрите ще продължат 10 дни и ще завършат на 28 юни. От страна на Русия в ученията е задействан батальон от Кубанския казашки десантно-щурмови полк на Въздушно-десантните войски (ВДВ), с численост повече от 700 души, авиация на Военновъздушните сили (ВВС) и средства за Противовъздушна отбрана (ПВО) на Южния военен окръг (ЮВО). За първи път в историята на ученията в тях ще бъдат представени нови образци военна техника и оръдия, намиращи се на въоръжение във ВДВ на Русия: бронирани машини БМД-4М, БТР-МДМ „Ракушка“ и противотанково оръдие 2С24 „Спрут-СД“. В навечерието на маневрите на мястото на провеждането на ученията са Ппристигнали и около 250 белоруски десантчици и 40 единици военна техника с влаков ешелон от Витебск. Първите многонационални тактически учения „Славянско братство“ са през 2015 година в Русия. От тогава те се провеждат по веднъж годишно по ред на територията на Русия, Беларус и Сърбия. През 2017 година домакин е полигона „Брестский“ в Беларус, а през 2016 година те са в Сърбия, в близост до Белград. В рамките на плана за двустранно сътрудничество между Русия и Сърбия се провеждат също съвместните летателно-тактически учения „БАРС“ и антитерористичните маневри SREM. По-рано Москва, на безвъзмездна основа, предостави на Белград шест изтребителя МиГ-29 и отдели два милиона евро за подготовка на военни пилоти. Минск също подари на Сърбия четири самолета МиГ-29. От 2013 година Сърбия има статут на страна-наблюдател в Организацията на Договора за колективна сигурност (ОДКБ) и сътрудничи с Русия и Беларус във военната сфера, което предизвика раздразнение в НАТО и САЩ. И това при положение, че нивото на военните връзки между Белград и Северноатлантическия алианс е доста по-високо. Сподели:", "date": "2018.06.19", "title": "Край Новоросийск започнаха военни учения с участие на части от Русия, Беларус и Сърбия"}
{"url": "http://pik.bg/%D0%B0%D0%BD%D1%82%D0%BE%D0%B0%D0%BD-%D0%B3%D1%80%D0%B8%D0%B7%D0%BC%D0%B0%D0%BD-%D0%BF%D0%BE%D0%B4%D0%BF%D0%B8%D1%81%D0%B0-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%BC%D0%B0%D0%B4%D1%80%D0%B8%D0%B4-%D0%B4%D0%BE-2023-%D0%B3%D0%BE%D0%B4%D0%B8%D0%BD%D0%B0-news759010.html", "text": "Нападателят на националния отбор по футбол на Франция Антоан Гризман продължи договора си с Атлетико (Мадрид) до 2023 година, съобщава сайтът на клуба от Мадрид. Посочва се, че освен Гризман, договорът си с клуба е продължил още един френски национал – бранителят Люка Ернандес. Той ще остане в Атлетико поне до 2024 година. От Атлетико обявиха още и за постигнато предварително споразумение с полузащитника на Монако и националния тим на Франция Тома Лемар. Очаква се сделката да бъде финализирана след като Лемар премина медицински тестове. Сподели:", "date": "2018.06.19", "title": "Антоан Гризман подписа договор с Атлетико (Мадрид) до 2023 година"}
{"url": "http://pik.bg/%D1%88%D0%B0%D0%BF%D0%BA%D0%B0-%D0%BD%D0%B0-%D0%BD%D0%B0%D0%BF%D0%BE%D0%BB%D0%B5%D0%BE%D0%BD-%D0%B1%D0%B5-%D0%BF%D1%80%D0%BE%D0%B4%D0%B0%D0%B4%D0%B5%D0%BD%D0%B0-%D0%BD%D0%B0-%D1%82%D1%8A%D1%80%D0%B3-%D0%B7%D0%B0-350-000-%D0%B5%D0%B2%D1%80%D0%BE-news759018.html", "text": "Шапката, която Наполеон Бонапарт е загубил по време на битката при Ватерлоо през 1815 година, е била продадена на търг във Франция за 350 000 евро, съобщава „Известия“. Началната цена на лота е била между 30 и 40 000 евро. През 2014 година южнокорейският основател на компанията Harim Group плати за шапка на Наполеон 1,4 млн. евро. По данни на аукционна къща De Baecque, шапката на императора след поражението и отстъплението на френските войски е била намерена от капитана на холандските драгуни Арно ван Зейлен. Тя е сменила за два века седем собственика. Докато е бил император, Наполеон е използвал около 120 шапки. Към момента само 19 от тях не предизвикват съмнения сред специалистите, че са били използвани именно от Наполеон. Загубената при Ватерлоо шапка е сред тях. Сподели:", "date": "2018.06.19", "title": "Шапка на Наполеон бе продадена на търг за 350 000 евро"}
{"url": "http://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%BF%D0%B0%D1%81%D0%B8%D1%85%D0%B0-%D0%B4%D0%B2%D0%B0-%D1%82%D0%B0%D1%80%D0%B0%D0%BB%D0%B5%D0%B6%D0%B0-%D0%BE%D1%82-%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%BE-%D0%BD%D0%B0%D1%82%D1%80%D0%B0%D0%B2%D1%8F%D0%BD%D0%B5-news759012.html", "text": "Полицията в Ерфурт, Централна Германия е спасила два таралежа от... алкохолно отравяне, съобщава Daily Mail. Според информацията, случайни минувачи открили в градския парк два таралежа, които се държали доста странно. Те лежали на детска площадка и едва давали признаци на живот. Оказало се, че таралежите се натровили с алкохол. До тях била намерена бутилка, в която били открити останки от коняк. От полицията веднага закарали двата таралежа в Тюрингския зоопарк, където успели да ги приведат в нормално състояние. След пълното възстановяване на таралежите, те ще бъдат пуснати обратно в парка. Сподели:", "date": "2018.06.19", "title": "В Германия спасиха два таралежа от алкохолно натравяне"}
{"url": "http://pik.bg/%D1%81%D0%B8%D0%BD%D0%B8%D1%88%D0%B0-%D0%BC%D0%B8%D1%85%D0%B0%D0%B9%D0%BB%D0%BE%D0%B2%D0%B8%D1%87-%D0%BF%D0%BE%D0%B5-%D1%81%D0%BF%D0%BE%D1%80%D1%82%D0%B8%D0%BD%D0%B3-%D0%BB%D0%B8%D1%81%D0%B0%D0%B1%D0%BE%D0%BD-news759017.html", "text": "Синиша Михайлович е новият треньор на португалския гранд Спортинг (Лисабон), съобщава сайтът на клуба. Сърбинът, който подписа договор с клуба за три години, наследява на поста Жорже Жезус, който бе уволнен, след като Спортинг загуби от Авеш финала за Купата на Португалия. В треньорската си кариера Синиша Михайлович е водил италианските Болоня, Катаня, Фиорентина, Сампдория, Милан и Торино. Сръбският специалист на практика ще трябва да гради нов отбор, след като големите звезди на тима разтрогнаха договорите си след скандал с ръководството. Сподели:", "date": "2018.06.19", "title": "Синиша Михайлович пое Спортинг (Лисабон)"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BE%D0%BE%D0%BD-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%87%D0%B5-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%B2-%D0%B3%D0%B0%D0%B7%D0%B0-%D1%81%D0%B5-%D0%BF%D1%80%D0%B8%D0%B1%D0%BB%D0%B8%D0%B6%D0%B0%D0%B2%D0%B0-%D0%B4%D0%BE-%D1%80%D1%8A%D0%B1%D0%B0-%D0%BD%D0%B0-%D0%B2%D0%BE%D0%B9%D0%BD%D0%B0%D1%82-news759016.html", "text": "Растящото насилие в Газа е предупреждение към всички, \"че ситуацията е много близо до ръба на войната\". Това  заяви генералният секретар на ООН Антониу Гутериш, цитиран от „Асошиейтед Прес“ и БНР. Гутериш призова Израел и управниците от ислямисткото движение „Хамас“ в Газа да възстановят прекратяването на огъня, с което през 2014 г. беше сложен край на войната между тях. В писмен доклад, внесен в Съвета за сигурност, Гутериш заявява, че е шокиран от използването на бойни патрони от израелската армия срещу протестите в Газа. Той осъжда остро действията на всички страни, довели до опасната ситуация в израелско-палестинския конфликт. По данни на Международния Червен кръст, от началото на протестите на 30 март са били убити 132 палестинци и ранени над 13 000. Сподели:", "date": "2018.06.19", "title": "Генералният секретар на ООН предупреди, че насилието в Газа се приближава до ръба на войната"}
{"url": "http://pik.bg/%D0%BD%D0%B0%D0%B9-%D1%81%D0%B5%D1%82%D0%BD%D0%B5-%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D0%BB%D0%B8%D0%BA%D1%83%D0%B2%D0%B0-%D1%81%D0%BB%D0%B5%D0%B4-%D0%BF%D0%BE%D0%BB%D0%BE%D0%B2%D0%B8%D0%BD-%D0%B3%D0%BE%D0%B4%D0%B8%D0%BD%D0%B0-%D0%BC%D0%B0%D0%B9%D1%87%D0%B8%D0%BD%D1%81%D1%82%D0%B2%D0%BE-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D0%BD%D0%B0-%D1%80%D0%B0%D0%B1%D0%BE%D1%82-news758903.html", "text": "Поп-фолк дивата Десислава се завръща на музикалната сцена, след като половин година си почина след раждането на втората си рожба Борис. За първото си участие през 2018 г. тя съобщи в социалните мрежи. \"Липсвам ли ви вече? Защото вие на мен да!\", написа певицата, която ще извие глас в столична дискотека на 20 юни. Припомняме, че изпълнителката на \"Гледай да не бъркаш\" гушна малкия си син на 28 декември. Малкият Борис бе затрупан с подаръци още през първите дни от живота си, сред които и биберон с покритие, наподобяващо злато, на което е изписано името му. Младият баща, боксьорът Благой Найденов, на когото Деси е кака със 17 години, помага много с грижите за малкия. Раждането на първородния си син той отбеляза и с нов татус. Деси възпитава и по-голям син Майки, който е в чудесни отношения с Найденов и също е щастлив от разширяването на семейството, пише \"Монитор\". От завръщането на Деси Слава на сцената най-доволен е предуцентът й инж. Митко Димитров. Собственикът на \"Пайнер\" се надявал певицата да заработи още през пролетта. Но тъй като възстановяването й след раждането вървеше с по-бавни темпове, блондинката удължи майчинството си, докато се справи с повечето от качените килограми. Сподели:", "date": "2018.06.19", "title": "НАЙ-СЕТНЕ! Митко Пайнера ликува! След половин година майчинство, Деси Слава се връща на работа"}
{"url": "http://pik.bg/%D1%81%D0%BB%D0%B5%D0%B4-%D0%BF%D0%BE%D1%80%D0%BE%D1%8F-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%81%D0%BE%D1%84%D0%B8%D1%8F-news759060.html", "text": "Нормална е обстановката в София, градският транспорт се движи навсякъде. Това каза кметът на София Йорданка Фандъкова пред БНР във връзка с проливните дъждове в столицата от снощи. „През цялата нощ екипите на аварийно-спасителното звено, както и пожарната продължиха да работят по отстраняване на последствията от силния порой. За много кратко време паднаха 50 л. кв./м. Това създаде сериозни проблеми по отношение на завирявания, както на подлези, така и на улици и булеварди. За радост, не създаде проблеми с общинските язовири и реките. Следят се нивата на всички язовири и реки на територията на София денонощно. Много са сигналите за наводнени сгради. Екипи на пожарната предимно реагират по отношение на сигналите за наводнени обществени сгради и продължават работа и към момента“, допълни тя. „Метрото се движеше през цялото време по график. Не е спирало движение. В няколко метростанции имаше наводняване на отделни участъци, но към момента всичко е почистено, няма установени щети. Като цяло няма сериозни щети по транспортната инфраструктура в целия град, с изключение на пътища и улици в планинските участъци, където се работи по отстраняване на наноси“, каза още Фандъкова. Сподели:", "date": "2018.06.19", "title": "СЛЕД ПОРОЯ: Фандъкова с последна информация за наводненията в София"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BE%D0%BF%D0%B8%D1%82-%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D1%80%D0%B5%D1%88%D0%B0%D0%B2%D0%B0-%D0%B4%D0%B0%D0%BB%D0%B8-%D0%B4%D0%B0-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BF%D0%B5%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2-news759039.html", "text": "Москов е обвинен в три престъпления - сключване на неизгодна сделка, неизпълнение на служебни задължения и безстопанственост. Според прокуратурата ексминистърът е наруши закона, като е приел дарение от министерството на здравеопазването на Турция. Нанесените вреди са за над 325 милиона лева. На последното заседание съдът прие граждански искове на обща стойност близо милион лева срещу Москов. Според защитата делото трябва да се върне на прокуратурата заради множество нарушения в обвинителния акт. Специализираният наказателен съд трябва да реши дали ще прекрати делото за ваксините срещу бившия здравен министър Петър Москов и неговия заместник Адам Персенски или процесът ще тръгне по същество. Сподели:", "date": "2018.06.19", "title": "Пореден опит! Спецсъдът решава дали да прекрати делото срещу Петър Москов"}
{"url": "http://pik.bg/%D0%B1%D0%BB%D0%B8%D0%B7%D0%BE-4500-%D1%88%D0%BE%D1%84%D1%8C%D0%BE%D1%80%D0%B8-%D1%81%D0%BF%D0%B8%D0%BF%D0%B0%D0%BD%D0%B8-%D1%81-%D1%87%D1%83%D0%B6%D0%B4%D0%B8-%D0%BD%D0%BE%D0%BC%D0%B5%D1%80%D0%B0-news759033.html", "text": "Близо 4500 шофьори са били заловени да карат автомобилите си с табели от други коли само за година. Това сочат данните на МВР за 2017-а, когато са били заловени точно 4474-ма водачи, които са имали чужди регистрации на возилата си. За сравнение, година по-рано случаите са били едва 24. Големият скок в статистиката се дължи на въвеждането от „Пътна полиция“ на мярката всеки пиян или дрогиран шофьор, които е заловен на пътя, да се разделя с регистрационните си табели за срок от година. Рестрикцията беше въведена, за да се спре войната по пътищата и така само за 10 месеца от влизането й в сила близо 12 хил. шофьори, които са карали пияни, се сбогуваха с регистрацията на автомобилите си. Половината от тях са имали концентрация на алкохол доста над 1,2 промила и са отишли на съд. Над 800 пък са санкционирани заради каране след употреба на дрога. Те също са били наказани със свалянето на регистрационните си номера още на пътя. Не е завидна и бройката на автоматично дерегистрираните коли заради забавяне в плащането на задължителната застраховка „Гражданска отговорност”. След последните промени в застрахователния кодекс и в Закона за движение по пътищата стана възможно дори без проверка на пътя тези коли да бъдат сваляни от отчет. Така от началото на годината от регистрите на КАТ са отписани 865 556 автомобила. Едва 72 923 обаче са възстановили валидността на талоните си, като са заплатили доброволно „Гражданска отговорност”. Спрените на пътя за липса на задължителната застраховка пък са били 14 716. Всички заловени с чужди номера след драконовските мерки шофьори се оказва, че са подменили табелите си, за да могат да карат колите си. Те се надявали, че при проверка на регистрацията, пътните полицаи няма да разберат, че те са от други коли. „Случвало ни се е да спрем автомобил, който е сив на цвят, а в талона, който ни подават, е записано, че е черен. Шофьорът започва да твърди, че колата е пребоядисана, но след справка става ясно, че се касае за коренно различен автомобил. Тогава го задържаме за минимум 24 часа и започване досъдебно производство срещу него. При доказване на вината му го грози затвор до една година, а глобата е минимум 500 лева обясниха ръководители от „Пътна полиция“ пред „Монитор“. Оттам поясниха, че при прилагането на тежката мярка, шофьорът има 12 часа да прибере колата си от пътя, тъй като веднага след залавянето му, той не може да я кара. Ако пък е с отнета книжка, трябва да намери правоспособен шофьор. Тези 12 часа започват да текат от издаването на акт за нарушение и заповед за принудителна мярка спиране на автомобила от движение. Новите мерки обаче важат само ако колата е шофирана от собственика. Нарушителите, които карат чужди коли, минават с по-лека санкция. Тогава колата се спира от движение за един месец. Наказанието принудително спиране на автомобил от движение се прилага за срок от 6 до 12 месеца. Той зависи от вида и характера на нарушението, извършено от водача. Свалянето на табелите автоматично дерегистрира колата в КАТ. За да възстанови регистрацията на автомобила, собственикът трябва да плати 30 лв. за нови табели, както и такса за издаването на нов талон, който според тарифата на МВР е 2 лв. Преди това трябва да е направил и задължителната застраховка „Гражданска отговорност“. Така освен че за 6 или 12 месеца нарушителят ще ползва друг автомобил, ще се вози на градския и обществения транспорт или ще ходи пеша, след това той ще трябва да мине по добре познатия му дълъг административен път за регистрацията на автомобил. Сподели:", "date": "2018.06.19", "title": "Близо 4500 шофьори спипани с чужди номера"}
{"url": "http://pik.bg/%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%82%D1%80%D1%83%D0%BF-%D0%BD%D0%B0-%D0%BC%D1%8A%D0%B6-%D0%BD%D0%B0-%D1%81%D1%82%D1%80%D0%BE%D0%B5%D0%B6-%D0%B2-%D1%80%D0%B0%D0%B7%D0%B3%D1%80%D0%B0%D0%B4-news759084.html", "text": "ОДМВР - Разград Тялото на 53-годишен мъж е намерено на строеж в града. Това съобщиха от . 53-годишен мъж е намерен починал в новостроящ се обект в района на фирма „Биовет“ в Разград. Сигналът е подаден около 13.10 часа на 18 юни. На място е установен мъж с инициали Б.К. от град Божурище, който работел като кранист на обекта. При направения оглед на трупа следи от насилие не са констатирани. Уведомена е Инспекцията по труда. По случая е образувано следствено дело. Сподели:", "date": "2018.06.19", "title": "Намериха труп на мъж на строеж в Разград"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B0-%D0%BF%D0%BE%D0%BC%D0%BB%D1%8F%D1%85%D0%B0-%D0%B5%D0%B4%D0%BD%D0%B0%D1%82%D0%B0-%D0%B5-%D1%81%D0%BA%D1%8A%D0%BF%D0%B0%D1%80%D1%81%D0%BA%D0%BE-%D0%B0%D1%83%D0%B4%D0%B8-news759090.html", "text": "Тежка катастрофа е станала преди минути на кръговото кръстовище на бул. „Васил Априлов“ до УМБАЛ „Свети Георги“. За инцидента съобщават очевидци. Ударът е станал между скъпарско ауди и друга кола. Двата автомобила са много смачкани, а части от тях са се разпилели по цялото кръстовище, твърдят очевидците, цитирани от \"Марица\". Засега не е ясно дали има пострадали и какви са причините за произшествието. Сподели:", "date": "2018.06.19", "title": "ТЕЖКА КАТАСТРОФА В ПЛОВДИВ! Две коли са помляха, едната е скъпарско ауди"}
{"url": "http://pik.bg/%D0%B1%D0%B5%D0%B1%D0%B5-%D1%81%D0%B5-%D1%80%D0%BE%D0%B4%D0%B8-%D0%B2%D1%8A%D0%B2-%D0%B2%D0%BB%D0%B0%D0%BA-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%B7%D0%B0-25-%D0%B3%D0%BE%D0%B4%D0%B8%D0%BD%D0%B8-news759037.html", "text": "Парижката обществена транспортна компания RATP съобщи, че момчето, родило се днес в неин влак във френската столица, ще се вози безплатно в Париж, докато стане на 25 години, предаде Асошиейтед прес. Влаковата линия RER A изрази \"искрените си поздравления\" към майката на бебето и написа в Туитър, че трафикът е нормализиран. Много парижани посрещнаха радостно новината за раждането в социалните мрежи. Други обаче отбелязаха, че влаковият трафик в Париж често бива смущаван от стачки и други инциденти. Сподели:", "date": "2018.06.19", "title": "Бебе се роди във влак, получава безплатно пътуване за 25 години"}
{"url": "http://pik.bg/%D1%81%D0%BF%D0%B5%D1%86%D0%BF%D0%BE%D0%BB%D0%B8%D1%86%D0%B0%D0%B8-%D1%80%D0%B0%D0%B7%D0%B1%D0%B8%D1%85%D0%B0-%D0%BE%D1%80%D0%B0%D0%BD%D0%B6%D0%B5%D1%80%D0%B8%D1%8F-%D0%B7%D0%B0-%D0%BA%D0%B0%D0%BD%D0%B0%D0%B1%D0%B8%D1%81-%D0%BA%D1%80%D0%B0%D0%B9-%D1%81%D0%BB%D0%B8%D0%B2%D0%BD%D0%B8%D1%86%D0%B0-%D0%B2%D0%B8%D0%B4%D0%B5%D0%BE-news759111.html", "text": "Специализирана полицейска операция за неутрализиране на организирана престъпна група, занимаваща се с производство, отглеждане и разпространение на наркотични вещества е проведена на територията на Сливница и София на 14 юни. В акцията, под наблюдението на Специализираната прокуратура, са участвали служители на отдел „Наркотици“ при ГДБОП. В хода на разследването било установено, че групата е осъществявала престъпната си дейност от около четири месеца, дейността й се разпростирала на териториите на Сливница и София. До разследващите достигнала информация, че участниците възнамеряват да изнесат готово количество изсушена марихуана от къща в село Гълъбовци общ. Сливница където я отглеждали. Там в лек автомобил били задържани Г.Г. с криминални регистрации. При извършените процесуално – следствени действия в колата на задържаните били открити два плика със зелена тревна маса, която при тестване реагирала на марихуана с тегло около 2 кг, а в къщата в село Гълъбовци - оборудвана оранжерия с 46 растения марихуана, и още около 2 кг суха тревна маса - марихуана. От жилищата на тримата били иззети около 127 000 лева, 11000 евро, марихуана, мобилни телефони, газов пистолет и кварцови лампи. Установен бил и лек автомобил, ползван от Г. Г. и В.Р, паркиран в Сливница и използван за склад на наркотични вещества – от там са иззети около 30 кг бяло прахообразно вещество в различни разфасовки, което при тестване реагира на амфетамин. Общото иззетото количество наркотични вещества е около 35 кг, с приблизителна продажна стойност около 500 000 лева, според експерти. Иззети са още химикали, ползвани при синтеза на амфетамин, автомат „Калашников“, пушка- помпа и пистолет “Байкал“ със заличени номера и няколко хиляди боеприпаси за оръжията. По случая е образувано досъдебно производство от НК. На тримата са повдигнати обвинения за извършено престъпление от НК, като на Г.Г. и В.Р. е наложена мярка за неотклонение „задържане под стража“ от Специализирания наказателен съд. На Д.Г. е наложена мярка за неотклонение „парична гаранция“ в размер на 5 000 лева. Работата по документиране на престъпната дейност на групата продължава. Сподели:", "date": "2018.06.19", "title": "Спецполицаи разбиха оранжерия за канабис край Сливница (ВИДЕО)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%BE%D1%86-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D1%81%D0%BB%D0%B5%D0%B4-%D0%BF%D0%BE%D1%82%D0%BE%D0%BF%D0%B0-%D0%B2-%D1%81%D0%BE%D1%84%D0%B8%D1%8F---%D0%B8-news759105.html", "text": "София беше под вода вчера, а обилните валежи стряскат хората в цялата страна от седмици. Градушки, поройни дъждове и жълт код за гръмотевични бури. Такава беше ситуацията през последните седмици. Пред агенция ПИК топ климатологът доцент Георги Рачев даде ексклузивно интервю, в което коментира интензивните валежи от последните дни, наводненията, времето до края на юни месец, както и прогнозата за юли и август. Ще има ли още дъждове, какво лято ни очаква и ще ни изненада ли с нещо морето? - Наистина. Отдавна не сме виждали такъв порой, но това не е нещо фантастично, уникално и случващо се за първи път. Аз помня поне 7-8 такива извалявания в София. Много е спорен въпросът колко е бил валежът. София е разположена на около 200-250 кв. км. Докато на летището във Враждебна валежите са били около 4-5 литра на квадратен метър, то в Бояна вече е на 32 литра, а в Симеоново 37 литра и гони 40. По всяка вероятност Борисовата градина и Симеоново са били в епицентъра на бурята. Пикът на бурята беше между 18.00 и 18.30 часа. Така се случва винаги през юни месец или края на май, когато имаме много влажна, топла и неустойчива въздушна маса. Тогава, макар и рядко, когато има и допълнително атмосферно смущение във височина, е възможно да се образуват няколко клетки от купесто-дъждовни облаци, които да се \"подпрат\" във Витоша и да стане такова брутално изваляване, каквото наблюдавахме вчера. - Веднага ще припомня два случая. Те са уникални за София. Единият е при социализма, другият при капитализма. Едно от най-големите наводнения, в което имаше и загинали в подлеза на НДК, беше през 1983 година, когато в района на Княжево, пак в късния следобед, между 16.00 и 18.00 часа, паднаха между 100 и 120 литра на квадратен метър. Още оттогава нямаме достатъчно дъждомерни станции по гъстота, за да може да кажем със сигурност къде какво количество е паднало. Тогава в \"Младост\" валежът беше само 8 литра на квадратен метър. Тогава преля много сериозно Перловска река. Мой приятел беше влачен с жигулата си от водата, която се стичаше от Витоша по бул. \"България\". Около 17.00 часа той се прибираше от работа и в района на Моста на влюбените, качвайки се нагоре към Бояна, колата му е вдигната от водата от тази огромна река, стичаща се по бул. \"България\" и беше запратена при Моста на НДК. Той тогава по чудо се спаси от удавяне. Такова брутално наводнение не е имало в близките години. По късно имаше още няколко преливания на Перловската река. Вчера най-ниската точка на Перловската река - най-опасното и възлово място е при Военна академия, там брегът е най-нисък и реката беше на 40 сантиметра от преливане. - Нищо чудно някъде тези литри да са и толкова. Това не е толкова важно и съществено. По-важното е, че при такива случаи валежът е изключително интензивен. Имаме валеж от дъжд с интензитет почти от 1 литър в минута. Този дъжд от 30 литра на квадратен метър падна в рамките на половин час до 60 минути. Това е много вода и няма как тези наводнения да бъдат преодолени, при положение че в София естественият ландшафт вече го няма, няма я почвата, тревата, дърветата, които да поемат част от този валеж. Всичко се оттича от павирани, асфалтирани, бетонирани улици, тротоари, покриви. Това е спецификата на градския ландшафт. Специално се изучава микроклимат на градовете, които допълнително със своята по-топла въздушна маса подпомагат развитието на тези бури. - Нормално е, защото няма къде да отиде част от тази вода. На полето прави локви, попива в почвата, но в града всичко се стича - от покривите, от улуците, от пътищата, не попива и капка. Всичко отива в повърхностен отток. Много е важно обаче канализацията да е почистена. Ако не е почистена, ще гледаме такива фонтани, каквито наблюдавахме вчера по телевизиите. Това показва, че има огромно налягане под земя и не може да се оттече там, където му е мястото - в канала. Винаги съм давал Бургас за пример. Канализацията в стария град там е строена по време на вълнолома 1913-1914 година. Тогава Бургас е бил една въшка и тогава хората за правили канализацията не за тези огромни размери, които в момента е градът. Там и 10 и 15 литра да паднат на квадрат, редовно жп гарата я правят на море. В Дупница също. Всяка година ги има тези интензивни валежи. Там видяхте, че улицата е отнесена, защото хората са положили някаква тръба, не са я обезопасили, няма къде да се оттече водата, в резултат на което пороят отнася улицата. Терминал 1 на Летище София протече от дъжд в рамките на 20 литра на квадратен метър. В Окинава вчера и онзи ден, в резултат на тропичен циклон, са паднали 500 литра на квадрат. В София 60 литра на квадратен метър в рамките на едно денонощие не са необичайно явление. Какво правим тогава? - Не сме подготвени. Обвиняват кметицата на София, но тя няма вина. Това са 30 години в столицата, през които по канализацията и водопровода не е пипвано, не е правено абсолютно нищо, а София увеличи два пъти размера си. Това е частта, когато човек не се съобразява или изостане от природата. Природата е бездушна. Тя не чувства, идва си валежът, извалява се, а ако ние не можем да се справим, това си е наш проблем. За щастие, няма загинали хора. През 1983 година в подлеза на НДК се удавиха трима или четирима души. - Обичайни са. За края на май и началото на юни, това са най-дъждовните месеци от годината, валежите суми са над 50, в планинските райони над 100 литра на квадратен метър. Интересно е, че валежите падат за много кратко време. Например до вчера Бургас беше с 10% от месечната си норма за валежи. В момента, след онзи валеж от завчера, при който паднаха над 40 литра на квадратен метър, Бургас изпълни нормата си на 120%. Това са типичните летни валежи, които са нещо естествено. На днешната дата преди 4 години се случи това в квартал \"Аспарухово\" във Варна. Там паднаха 80 литра на квадратен метър. Хората са си построили къщите в реката. Да, тя не е прииждала 15 години. Да, може да не придойде 20 години, но на 21-та ще се случи. Вчерашният валеж не е нещо феноменално. Много е, падна голямо количество валеж за кратко време, но не е необичайно. Такива валежи през последните 10 години могат да бъдат изложени няколко. Не е нещо, което да се случва веднъж на век. Наводненията са съчетание от много интензивен валеж с недобре поддържана канализационна система. Имаше цели райони в София, където положението беше съвсем нормално, без никакви крайности и поразии. - Юни месец, с валежите от вчера и онзи ден, практически 3/4 от България си направи месечната норма. Интересно е, че високите върхове - Ботев, Мургаш, Мусала, са едва наполовина от месечната нормата. На останалите места нормата е изпълнена, а до края на месеца ще имаме поне още две валежни вълни и то доста сериозни. - Да. . Ние ядем череши и ягоди 15 дни по-рано от нормалното. Тази година реколтата изпревари. Аз не си спомням тази година да е имало череши за 2-3 лева на килограм и то перфектно качество дори в София, където е най-скъпият пазар, а да не говорим за местата, където традиционно се гледат череши. Няма само лошо или добро време. Влажно и топло време е перфектното време за земеделието. - Това захлаждане се очертава най-сериозното захлаждане от началото на лятото. Лятото започна някъде около 24 май, когато температурите се установиха трайно над нормалното. Това захлаждане ще продължи събота и неделя. В петък и през уикенда ще имаме гръмотевична дейност. Ще пострада особено Сърбия, с ниски температури и по-съществени валежи. Западна България също ще пострада от по-съществени извалявания и по-ниски температури. След това ще имаме един период от вторник до петък следващата седмица с типично лятно време. Около 1 юли ни очаква едно по-хладно нахлуване от североизток. То не е напълно сигурно, но съществува като прогноза. - Има 60% вероятност юли месец да бъде с нормална температура и с нормални валежи. Около 30% е вероятността температурата да е малко по-висока, с около 0,5-1 градус по-висока от нормалната и с нормални валежи. И едва 10% е вероятността юли месец да бъде с по-ниска температура от климатичната норма и с малко по-ниски валежи. Август месец ни очаква да бъде нормално топло - такъв, какъвто си го познаваме. Валежите ще бъдат малко по-малко от нормалното. А по принцип август месец е месецът с най-малко валежи. Така че ни очаква доста хубаво и прекрасно лято, в което ще има периоди на застудяване, ще има и периоди от 3-4 дни на по-топло и горещо време. Ще стигнем 35 градуса, а защо да не стигнем и 40 градуса. Няма нищо неестествено в това. Нормално типично топло време за лятото през последните 20 години. - В момента на повечето места на дълбочина от около метър повърхностният слой на морето е с температура 24-25 градуса. Когато аз бях студент и по-късно, когато ходехме със студенти на практика на морето, тази температура на водата беше мечта за края на юли. Тогава и малки и големи можеше да киснат в морето с часове. Сега го постигаме всяка година, а преди 2 години измерихме и рекорд на температурата на водата в Бургас - 30 градуса. Това, което за Черно море е трудно постижимо, но явно то вече изстива по-малко през зимата и се затопля по-бързо през лятото. Много е чиста в момента, след това тя ще се затопли, а под действието на кислорода и нитратите, които Дунав и другите големи реки вкарват в морето, ще започне цъфтеж на планктона, той ще изяде целия кислород и морето ще придобие малко бозав характер - прилича на разредена боза, но това е типично за юли и началото на август месец. Сподели:", "date": "2018.06.19", "title": "САМО В ПИК! Топ климатологът доц. Георги Рачев с ексклузивно интервю след потопа в София - изненадаха ли ни дъждовете, кога ще спрат и какво лято ни очаква"}
{"url": "http://pik.bg/%D1%87%D1%83%D0%B4%D0%BE-%D0%BF%D0%BB%D0%B0%D0%B6%D0%B5%D0%BD-%D1%87%D0%B0%D0%B4%D1%8A%D1%80-%D1%81%D0%BF%D0%B0%D1%81%D0%B8-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B6%D0%B5%D0%BD%D0%B0-%D0%B4%D1%8A%D1%80%D0%B2%D0%BE-%D1%80%D1%83%D1%85%D0%BD%D0%B0%D0%BB%D0%BE-%D0%B2%D1%8A%D1%80%D1%85%D1%83-%D0%B3%D0%BB%D0%B0%D0%B2%D0%B0%D1%82%D0%B0-%D0%B9-news759063.html", "text": "Плажен чадър с усилени спици спасява живота на пострадалата жена вчера при разразилата се буря в Бургас, когато малко преди да достигне дома си, върху главата й се стоварва отскубнато от корен старо дърво. Инцидентът става при първия порив на урагана в к-с „Лазур”. Това сподели 60-годишната Антония П. пред репортер на Флагман.БГ, който днес я посети в отделението по неврохирургия в УМБАЛ – Бургас. „Вървях по пътеката към дома си. Бях съвсем близо до блока, известен като \"Краставицата\", бях с голям плажен чадър, който бях разпънала, за да ме пази от първите капки дъжд. Дървото напълно прогнило, се срути изненадващо върху мен. Удари ме с адска сила по главата, почувствах неописуема болка и паднах на земята. Оказах се затисната под клоните му, но успях да изпълзя. Хора нямаше наоколо. Пълзешком и със страшна болка в главата се измъкнах и телефонирах на дъщеря си.  По-късно, вече в болницата, лекарите обясниха, че съм голяма късметлийка, защото чадърът е \"обрал\" много от силата на ствола и забавил удара, който щеше да е фатален”, обясни пациентката. „Не казахме на внуците, за да не ги стресираме. Дъщеря ми ме заведе до болницата. Щастлива съм, че утре ще ме  изпишат и че се разминах с малкия дявол, защото изследванията днес показаха, че нямам сериозни наранявания”, сподели Антония П. пред \"Флагман.БГ\". Сподели:", "date": "2018.06.19", "title": "ЧУДО! Плажен чадър спаси живота на жена! Дърво рухнало върху главата й"}
{"url": "http://pik.bg/%D0%BF%D0%B0%D1%80%D0%BE%D0%B4%D0%B8%D1%8F-%D0%B2-%D0%B5%D1%84%D0%B8%D1%80-%D1%81%D1%8A%D0%B4%D0%B5%D0%BD%D0%B0%D1%82%D0%B0-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%BA%D0%BE%D0%B7%D0%BC%D0%B5%D1%82%D0%B8%D0%BA%D0%B0-%D0%BE%D1%82-%D0%BB%D0%B5%D1%82%D0%B8%D1%89%D0%B5-%D0%B5%D0%BB%D0%B5%D0%BD%D0%B0-%D0%BF%D0%BE%D0%BF%D1%82%D0%BE%D0%B4%D0%BE%D1%80%D0%BE%D0%B2%D0%B0-%D0%B4%D0%B0%D0%B2%D0%B0-%D0%BE%D1%86%D0%B5%D0%BD%D0%BA%D0%B0-%D0%BD%D0%B0--news759062.html", "text": "„Справихме се по-добре, отколкото всички очакваха. Нямаше гръмки провали, постигна се възможното в тази среда – регионална и европейска и това е добър знак“, заяви тя „Ние нямаше да можем да сложим този акцент върху темата Западни Балкани, ако той не беше на вниманието в Брюксел и НАТО“, обясни Поптодорова и добави: „Там вече осъзнаха, че има един незавършен ъгъл“. Според нея обаче темата Западни Балкани няма да продължи да се обсъжда със съсщия интензитет по време на следващите две председателства. Бившият посланик на България в САЩ и председател на Асоциацията на Атлантическия договор Елена Поптодорова коментира в сутрешния блок на Bulgaria ON AIR Европредседателството на България и успя ли да се справи страната ни с него. Същата, която беше съдена позорно за кражба на козметика от фришоп на летището във Варшава. Сподели:", "date": "2018.06.19", "title": "ПАРОДИЯ В ЕФИР! Съдената за кражба на козметика от летище Елена Поптодорова дава оценка на европредседателството"}
{"url": "http://pik.bg/%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D0%B1%D0%B5%D0%BD%D0%B7%D0%B8%D0%BD%D1%8A%D1%82-%D0%BF%D0%BE%D1%81%D0%BA%D1%8A%D0%BF%D0%BD%D0%B0-%D1%81-%D0%BD%D0%B0%D0%B4-11-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-news759065.html", "text": "За една година-от юни 2017 до юни 2018 поскъпването е с 23 стотинки на литър или с 11.25%. За последен път бензин А95 у нас бе на нива 2.29-2.32 лева за литър през октомври 2015 година. Това показват данните на специализирания сайт \"Фуело\". За последните три дни е регистрирано стабилизиране на цените в страната, като средните за най-масовия бензин са 2.26, горната граница е 2.38 лева за литър. Ситуацията на Балканите е същата , както и в България. В Сърбия бензинът поскъпна и започнаха протести на шофьори. Те се организират в социалните мрежи с две основни искания- да се свали цената на масовия бензин до 1.02 евро на литър, а за дизела-до 0.93 евро за литър. Сърбите поискаха и цената на акциза на горивата да не е повече от 50% от основната цена на бензина. И в Гърция цените тръгнаха нагоре.Заговори се дори за постигане на нива до 2,5 евро за литър, а това ще оскъпи лятната почивка не само на гърците, но и на туристите, дошли с колите си.. Безоловният бензин по гръцките острови вече се предлагал по 2 евро за литър, а дизелът - по 1,4 евро за литър. Горивата поскъпнаха дори в Русия, като това предизвика протести от страна на хората в много региони. Правителството се видя принудено да обяви, че ще вземе мерки да спре поскъпването и да направи сериозен разговор с фирмите, които произвеждат и продават горива.  Протест срещу високите цени на горивата се организира в Бургас – на изхода към Сарафово . Такъв протест имаше преди няколко дни и в Гоце Делчев. Във Велико Търново се събират собствениците на малки бензиностанции. Те също готвят протест срещу миналия на първо четене Закон за горивата, който по думите им цели да унищожи честните и коректни в бранша, за сметка на големите вериги. Според данните на Българската петролна и газова асоциация цените на горивата на дребно у нас са най-ниските в Европа. Делът на сивия сектор обаче остава висок и към момента в тази графа попадат 25 – 30% от пазара. Сподели:", "date": "2018.06.19", "title": "ТЕНДЕНЦИЯ! Бензинът поскъпна с над 11% за година"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D1%82%D0%BE-%D0%B3%D0%BE-%D0%BA%D0%BE%D1%81%D1%82%D0%B5%D0%BB%D0%BE-%D0%BD%D0%B0%D0%BF%D0%B0%D0%B4%D0%BD%D0%B0%D0%BB-%D1%81-%D0%BD%D0%BE%D0%B6-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D0%B2-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%BC%D0%BE%D0%BB-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8%D0%BD%D1%8A%D1%82-%D1%81-%D0%BD%D0%BE%D0%B2%D0%B0-%D0%B2%D0%B5%D1%80-news759117.html", "text": "Илиан Илиев от Перник по прякор Костело е мъжът, нападнал охранител в столичен мол. Пред \"Господари на ефира\" той твърди, че в ръката си е държал ключодържател, а не нож и е бил предизвикан от охранителя. \"Разхождахме се в мола с моята племенница, майка й и наша обща приятелка. Влязохме в магазина и алармата изсвири. Върнахме се и пак влязохме, но алармата пак се задейства. Охранителят, който се вижда на видеото, ни подкани да влезем и каза, че няма проблем\", обясни Илиан Илиев. \"Разгледахме магазина и излязохме. Аз излязох пред тях. Когато и те излязоха, алармата пак изсвири и двамата охранители отидоха при племенницата ми. Обръщам се и виждам как този й проверява чантата. Няма лошо, но след като не откри нищо, той и дръпна грубо чантата от ръката. Тя го попита какво става, защо се държи така грубо\", разкри той. \"След това й проверяват чантата на входа, алармата не изсвири. Аз в това време се нервирах и тръгнах да взема чантата. Издърпах чантата от ръцете на високия охранител и си тръгнахме. В това време малкият охранител започна да ме заплашва и да говори глупости по мой адрес. Скара се с моята приятелка, обиди я, при което аз откачих. Той тръгна към мен и затова се стигна до тази ситуация\", увери мъжът. \"Държах ключодържател в ръката, не е било нож. Тръгнах към него, защото мислех, че ще ме нападне\", каза още Илиан Илиев и заключи: \"Охранителят лъже, че съм бил с нож, лъже, че не сме дали да провери чантата. След скандала излезе управителката на магазина, за да ми се извини и да ми каже, че това не се случва за първи път с този охранител и ще вземе мерки. След това дойде негов колега и той каза същото, че това се случва за пореден път с охранителя. Явно си избива комплекси. Сигурно си иска 5-те минути слава.\" Сподели:", "date": "2018.06.19", "title": "ЕКСКЛУЗИВНО! Ето го Костело, нападнал с нож охранител в столичен мол! Перничанинът с нова версия за екшъна (СНИМКИ)"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D0%BE%D0%BB%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0%D1%82%D0%B0-%D0%BD%D0%B0-%D1%85%D0%B5%D0%BC%D1%83%D1%81-%D1%81%D0%BD%D0%B8%D0%BC%D0%BA%D0%B8-news759067.html", "text": "Тежък пътен инцидент е станал преди минути на АМ „Хемус“ при гара Яна, пише булнюз.бг. Лек автомобил „Опел Вектра“ със софийска регистрация е успял да скочи върху разделителната мантинела. Колата е пътувала в посока Ботевград и на този етап не е ясна причината за катастрофата. Трима младежи са пътували в германския автомобил, които са оцелели при опасната каскада. При тях вече е пристигнала пътна помощ, която да премести повреденото возило от магистралата. Пътуващите в посока към Ботевград трябва да бъдат внимателни при минаването през този участък. Сподели:", "date": "2018.06.19", "title": "Тежък инцидент! Кола скочи на мантинелата на \"Хемус\" (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B0%D0%B1%D0%B2-%D0%BF%D0%BE%D0%BF%D0%B8%D0%BB%D1%8F-%D0%B1%D1%81%D0%BF-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news759083.html", "text": "Лидерът на АБВ Румен Петков и ръководството на партията направиха нови разкрития за състоянието на сигурността в страната и основанията на БСП да иска вот на недоверие за правителството на Бойко Борисов. \"Очевидно е, че голяма част от служителите в администрацията са на политическа хранилка. И това е изборният гръбнак на ГЕРБ. Ние твърдим, че 300 000 души са зависими от ГЕРБ\", коментира Румен Петков. \"След 11 години членство в ЕС регионалното ни развитие е много по-неравномерно, отколкото преди да влезем в ЕС. Все по видимо е бруталното изоставане на Северозапада. И това неравномерно развитие е знак за неуспех\", каза още той. \"Страната е неспособна да преформатира своето включване в европейските политики за регионално развитие\", категоричен е лидерът на АБВ. \"Ние имаме 67 териториални единици, които са извън закона. Това е такъв тип законово безхаберие, че няма накъде\", каза още Румен Петков. По думите му е очевидно, че България не може да има повече от 4 до 9 региона. \"Очевидно е, че повече от 9 областни не са ни необходими\", категоричен е председателят на АБВ. \"Не знам какво ще пише в мотивите за вота на недоверие, ама е много цинично да се използва катастрофата на военния хеликоптер като основание за вота на недоверие. Никой не си е позволявал досега такава грозна спекулация, за да поставя въпроса за вот на недоверие. Този вот на недоверие обезпечава присъствието в Министерството на вътрешните работи на г-н Радев\", негодува Румен Петков. \"БСП не говори за оставка на вътрешния министър. Само ние поискахме неговата оставка след двойния разстрел в Ботевград\", обяви той. \"Никой не си е позволявал да спекулира с тази трагедия с военния хеликоптер. Надявам се това да бъде избегнато поне в писмените мотиви в парламента\", коментира в интервю за ПИК TV Румен Петков. Сподели:", "date": "2018.06.19", "title": "ПЪРВО В ПИК TV! АБВ попиля БСП за вота на недоверие (ОБНОВЕНА)"}
{"url": "http://pik.bg/%D0%BB%D0%B5%D0%B2%D0%B0%D0%BD%D0%B4%D0%BE%D0%B2%D1%81%D0%BA%D0%B8-%D0%BF%D1%80%D0%B8%D0%B7%D0%BD%D0%B0-%D0%B3%D0%BE%D0%BB%D1%8F%D0%BC-%D0%B3%D1%80%D1%8F%D1%85---%D0%B5%D1%82%D0%BE-%D0%BA%D0%B0%D0%BA-%D0%BC%D0%B0%D0%BC%D0%B8-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B8-news759070.html", "text": "Звездата на националния отбор на Полша Роберт Левандовски не обича да бъде разпознаван от непознати, когато е навън. Затова се представя под друго име. \"Когато съм в ресторант с приятели, съм им казал да не се обръщат към мен с Роберт или Леви. Тогава за тях съм Емил. Така и да дойде някой и да каже, че аз съм Роберт Левандовски, аз му отвръщам, че не съм и че просто много си приличаме\", каза нападателят на Байерн (Мюнхен) пред британския вестник \"Гардиън\". Левандовски и Полша ще изиграят първия си мач на световното първенство по футбол във вторник, когато в Москва срещат Сенегал, напомня \"Спортал\". Сподели:", "date": "2018.06.19", "title": "Левандовски призна голям грях - ето как мами феновете си..."}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%BF%D0%BB%D0%B0%D1%82%D0%BD%D0%BE%D1%82%D0%BE-%D0%BF%D0%BE%D0%B4-%D0%BB%D1%8A%D0%B2%D0%BE%D0%B2-%D0%BC%D0%BE%D1%81%D1%82-%D0%B2-%D0%BF%D0%BE%D1%81%D0%BE%D0%BA%D0%B0-%D0%BB%D1%8E%D0%BB%D0%B8%D0%BD-news759086.html", "text": "Поради профилактика на помпената станция от 10.00 часа се затваря пътното платно в тунела при „Лъвов мост“ в посока „Люлин“. Това съобщиха от пресцентъра на Столична община. Превозните средства ще преминават през кръговото кръстовище. Дирекция „Управление на трафика“ ще регулира движението в зоната с цел избягване на задръствания. Сподели:", "date": "2018.06.19", "title": "ВАЖНО! Затварят платното под \"Лъвов мост\" в посока Люлин"}
{"url": "http://pik.bg/%D0%BD%D0%B5-%D0%B2%D1%81%D0%B8%D1%87%D0%BA%D0%BE-%D0%B5-%D1%86%D0%B2%D0%B5%D1%82%D1%8F-%D0%B8-%D1%80%D0%BE%D0%B7%D0%B8-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B1%D0%B5%D0%B7-%D0%B7%D0%B0%D0%BF%D0%BB%D0%B0%D1%82%D0%B8-%D0%BE%D1%82-2-%D0%BC%D0%B5%D1%81%D0%B5%D1%86%D0%B0-%D0%B0%D0%B3%D0%B5%D0%BD%D1%82%D0%B8-%D0%B8-%D1%85%D0%BE%D1%82%D0%B5%D0%BB%D0%B8---%D1%81%D1%8A%D1%89-news759077.html", "text": "Футболисти и треньори на Левски досега не са се оплакали за забавяне на заплатите, но не така стои въпросът със служители и персонал, които не се радват на същия комфорт. Някои от тях влизат в листата на чакащите за повече от два месеца, като винаги получават идентични уклончиви отговори, че скоро всичко ще бъде наред, твърди \"Тема спорт\". С такива обещания се сблъскват и някои доставчици на клуба. Доскоро имаше забавяне на издължаване на туристически услуги, като ярък пример за това е зимният лагер в Малта, както и един от хотелите в близост до софийското летище. Стана ясно, че напред във времето ще се плащат обявените за приключили сделки с Тиам oт МТК (около четвърт милион евро) и Ейолфсон от Макаби Тел Авив (половин милион евро). На опашката са и някои агенти и посредници по трансфери от зимната селекция. Сподели:", "date": "2018.06.19", "title": "НЕ ВСИЧКО Е ЦВЕТЯ И РОЗИ! Чиновници на \"Герена\" без заплати от 2 месеца, агенти и хотели - също на опашката"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%87%D0%B5%D1%80%D0%BD%D0%B8-%D1%81%D0%B2%D0%B8%D0%BB%D0%B5%D0%BD%D0%B3%D1%80%D0%B0%D0%B4-%D0%B1%D0%B8%D0%B2%D1%88%D0%B0%D1%82%D0%B0-%D1%88%D0%B5%D1%84%D0%BA%D0%B0-%D0%BD%D0%B0-%D1%81%D1%8A%D0%B4%D0%B0-%D0%BF%D0%B0%D0%B4%D0%BD%D0%B0-%D1%81-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%BE%D1%82-%D0%BC%D0%BE%D1%81%D1%82-news759130.html", "text": "Бившият председател на Районен съд Свиленград Елена Тодорова загина на място в катастрофа тази сутрин. Инцидентът е станал край свиленградското село Младиново. Магистратката е шофирала лек автомобил “Фолксваген”, загубила контрол над волана и колата ѝ е паднала от мост, съобщава Струма бг. В момента на място е оперативна група, която прави оглед. Сподели:", "date": "2018.06.19", "title": "ТРАГЕДИЯ ПОЧЕРНИ СВИЛЕНГРАД! Бившата шефка на съда падна с колата си от мост"}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB-%D0%BD%D0%B0%D1%80%D0%B8%D1%82%D0%B0-%D0%BF%D0%B0%D1%82%D1%80%D1%83%D0%BB%D0%BA%D0%B0-%D0%B8-%D0%BD%D0%B0%D0%BF%D1%81%D1%83%D0%B2%D0%B0-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D0%B1%D0%BE%D0%BA%D0%BB%D1%83%D1%86%D0%B8-%D1%82%D1%8A%D0%BF%D0%B0%D0%BD%D0%B0%D1%80%D0%B8-%D0%BB%D0%B0%D0%B9%D0%BD%D0%B0%D1%80%D0%B8-news759131.html", "text": "1000 лева глоба наложи Районен съд – Разлог на 27-годишен мъж от село Баня заради отправени обиди към полицейски служители и нанасяне на щети в размер на 62.80 лева на служебния им автомобил, предава струма.бг. Васил Кузманов е признат за виновен по повдигнатото му от Районна прокуратура – Разлог обвинение за хулиганство. Заради чистото си съдебно минало той отърва по-строгите, предвидени по закон наказания – лишаване от свобода или пробация и обществено порицание, и получи административно наказание – глоба в минимален размер. Случаят е от 16.06.2016 година. След настъпило пътно произшествие с майката на подсъдимия на улица „Бяла река“ в Разлог той пристигнал на място и започнал да й крещи, като в яда си започнал да рита с крак по предната броня на патрулния автомобил „Опел Астра” на полицейското управление в Разлог. От ритниците се счупили щипките, държащи бронята, и лайсната, прикачена към нея, паднала на земята. Двамата полицейски служители се опитали да укротят обвиняемия, който обаче започнал да крещи и по тях. Те му поискали обяснение за непристойните действия и документ за самоличност. Мъжът отказал да се легитимира и започнал да им отправя обидни думи, като нарекъл двамата полицаи „боклуци“, „тъпанари“ и „лайнари“. Заради хулиганските му действия е арестуван и отведен в полицейското управление, където е задържан. Сподели:", "date": "2018.06.19", "title": "Вандал нарита патрулка и напсува ченгетата: Боклуци, тъпанари, лайнари!"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%B8%D0%B7%D0%B2%D0%B5%D1%80%D0%B3-%D0%BD%D0%B0%D1%81%D0%B8%D0%BB%D0%B8-7-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B2-%D0%BF%D0%B5%D1%82%D1%80%D0%B8%D1%87-news759147.html", "text": "58-годишен насили 7-годишно дете в Петрич. Момиченцето се прибрало разплакано към 14:30 часа вчера и разказало на майка си, че дядото на приятелката й, с която си играели в двора им, я подмамил в една стая. Стойчо уж искал да даде бонбони на детето, разсъблякъл го, галил го и го целувал по тялото. Родителите на детето веднага сигнализирали полицията и блудникът е арестуван. Жалбата в МВР е подадена от пастрока на момиченцето, който вдигнал на крак полицейското управление, предаде Струма.ком. Напрежение на улица \"Георги Бенковски\" в Петрич обаче ескалира. Страх от вендета парализира роднините на насилника. Сподели:", "date": "2018.06.19", "title": "ТОТАЛЕН ШОК! Изверг насили 7-годишно дете в Петрич"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D1%8A%D0%BB%D0%BD%D0%B8%D1%8F-%D1%83%D0%B4%D0%B0%D1%80%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0-%D1%80%D0%B0%D0%B9%D1%8A%D0%BD%D0%B5%D1%8A%D1%80-news759114.html", "text": "Близо 100 човека пътуващи за Брюксел, попаднаха снощи в капан на летище Пловдив и останаха гладни и жадни 8 часа. Полетът на самолета на превозвача Райънеър, с който трябвало да излетят в 19.30 ч., бил отменен заради техническа неизправност на машината, съобщава \"Марица.бг\". Същата била ударена от гръм малко преди да кацне на летище Пловдив. За късмет нямало пострадали, а самолетът се приземил успешно. Проблемът е, че другите пасажери, които вече били минали чекиране и митница, били задържани в граничната зона до 2 ч. сутринта. Те получили ваучери за храна, но се оказало че на летището няма нито вода, нито сандвичи. Залъгвахме глада и жаждата със студен чай, солети и бейк ролс, оплака се потърпевша. Отмененият полет за Брюксел – Шарлероа е днес в 14,45 ч. Сподели:", "date": "2018.06.19", "title": "ИЗВЪНРЕДНО! Мълния удари самолет на \"Райънеър\""}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BD%D0%B0%D0%BC%D0%B0%D0%B6%D0%B5%D1%82%D0%B5-%D0%BB%D0%B8%D1%86%D0%B5%D1%82%D0%BE-%D1%81%D0%B8-%D1%81-%D1%82%D0%B0%D0%B7%D0%B8-%D1%81%D0%BC%D0%B5%D1%81-%D0%B8-%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BA%D0%B0%D0%BA-%D0%B1%D1%80%D1%8A%D1%87%D0%BA%D0%B8%D1%82%D0%B5-%D1%81%D0%B5-%D0%B8%D0%B7%D0%BF%D1%8A%D0%B2%D0%B0%D1%82-%D1%81%D0%B0%D0%BC%D0%B8-news758932.html", "text": "Никой от нас не харесва бръчките и по различни начини се бори с тях. Представяме ви една естествена рецепта, която се използва от поколения, тъй като е ефективна и проста за приготвяне в домашни условия. Тази маска е идеална за вашата кожа, подхранва, почиства и премахва бръчките. Продуктите от които се приготвя са естествени и нямат странични ефекти, както многобройните кремове от магазина. Всичко, което ви е необходимо: 1 прясно изцеден лимон и белтъците от 4 яйца. Смесете белтъците с половин супена лъжица лимонов сок и получената смес нанесете на лицето. Ще усетите леко опъване, оставете да престои 15 минути и след това измийте. След няколко нанасяния, няма да остане и следа от бръчките на лицето. Сподели:", "date": "2018.06.19", "title": "УНИКАЛНО! Намажете лицето си с тази смес и гледайте как бръчките се изпъват сами"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%8F%D0%BA%D0%B0-%D1%82%D0%B5%D1%81%D0%BB%D0%B0-%D1%81-%D0%BF%D0%B0%D1%80%D0%BD%D0%BE%D1%82%D0%BE-%D0%B8-%D1%82%D0%BE%D0%BA%D0%B0-%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D0%BF%D0%BE-%D0%B3%D0%BE%D0%BB%D1%8F%D0%BC%D0%BE-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-news759152.html", "text": "БНР. От юли топлоенергията и токът ще поскъпнат с повече от предвиденото, въпреки че енергийният регулатор намали до 11 на сто скокът на цените на природния газ. Това каза председателят на Комисията за енергийно и водно регулиране (КЕВР) Иван Иванов, съобщава „Не може природният газ да нараства с 10 процента и той формира 60 до 70 процента от цената на топлинната енергия, и да се поиска средно увеличение 2-3 процента. Аз съм убеден, че ще постигнем цени, които са възможно най-ниските при това увеличение. По отношение на електроенергията, влиянието на цената на природния газ е опосредствано, чрез добавката \"задължение към обществото\" влиянието там ще бъде значително по-малко“, каза Иванов. Окончателното решение на цените на газа, топлоенергията и тока, регулаторът ще вземе на 1-ви юли. Сподели:", "date": "2018.06.19", "title": "ОТ ПОСЛЕДНИТЕ МИНУТИ! Яка тесла с парното и тока! Задава се по-голямо поскъпване"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-%D1%81-%D0%BD%D0%BE%D0%B2%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%B7%D0%B0%D0%BA%D0%BE%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news759079.html", "text": "Българските превозвачи обявяват новите мерки срещу закона \"Макрон\", който застрашава нашите фирми с фалит, а техните служители - с безработица. Ще преместят ли протестите си в Брюксел нашите шофьори на тежкотоварни камиони? По време на пресконференцията превозвачите отново заявиха своито притеснения по повод евентуалните промени. От бранша заявиха, че за момента не могат да говорят за протестни действия преди да видят окончателното гласуване и изразиха надежда, че старите членки на ЕС ще ги подкрепят. Освен евентуални протести, превозвачите се заканиха, че ако бъдат приети мерките на \"Макрон\", очевидно ще бъдат принудени да регистрират фирмите си в други държави, за които тези рестрикции не важат. Сподели:", "date": "2018.06.19", "title": "ИЗВЪНРЕДНО В ПИК TV! Превозвачите с нова атака срещу закона \"Макрон\" (ОБНОВЕНА)"}
{"url": "http://pik.bg/%D0%B4%D0%B6%D0%B5%D0%BD%D0%B0-%D0%B2-%D0%BF%D0%BB%D0%B5%D0%BD-%D0%BD%D0%B0-%D1%82%D1%83%D1%80%D1%81%D0%BA%D0%BE%D1%82%D0%BE-%D1%81%D0%B5%D0%BD-%D1%82%D1%80%D0%BE%D0%BF%D0%B5-%D1%81%D0%BD%D0%B8%D0%BC%D0%BA%D0%B8-news759153.html", "text": "Джена и нейният съпруг Атанас Стоев в момента са в Турция. Поводът за тяхното пътуване е концерта на звездата в Бодрум тази вечер. Още вчера Джена побърза да зарадва своите почитатели в социалните мрежи със снимки, придружени с кратък пост: \"Вече сме в Бодрум и се наслаждаваме на хубавото време. В 22:00 часа е началото на концерта в Azka Otel. Дотогава ще разузнаем терена. Поздрави!\". Джена и Наско бяха специални гости на частно парти на яхта, където не пропуснаха да си направят няколко морски кадъра. По всичко личи, че и те са в плен на един от най-красивите заливи на Егейско море. Неслучайно Бодрум е известен като турското Сен Тропе. Перлата на Турция е една от най-предпочитаните ваканционни дестинации, заради множеството от уединени и спокойни заливчета, прекрасни плажове, прозрачна морска вода, красиви бели сгради и тишина. Сподели:", "date": "2018.06.19", "title": "Джена в плен на турското Сен Тропе (СНИМКИ)"}
{"url": "http://pik.bg/%D0%B3%D1%80%D1%8A%D0%BC%D0%BD%D0%B0%D1%85%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%BF%D1%8A%D1%80-%D0%B4%D0%BE%D0%BA%D0%B0%D1%82%D0%BE-%D1%81%D0%B8-%D0%BA%D1%83%D0%BF%D1%83%D0%B2%D0%B0-%D0%BC%D0%BE%D1%82%D0%BE%D1%80-%D0%B2%D0%B8%D0%B4%D0%B5%D0%BE-news759078.html", "text": "Скандалният рапър XXXTentacion, чието истинско име е Джахсех Онфрой, бе застрелян в Маями. Полицията в града потвърди смъртта му. 20-годишният музикант, който още с първия си албум достигна до второ място в престижната американска класация \"US Bilboard 200\", а с втория си албум покори класацията, си е купувал мотори, когато някой е изтичал до колата му и го е застрелял. Фаталното нападение е станало, докато XXXTentacion е напускал офиса на автомобилния дилър, с който е уговарял сделката. XXXTentacion веднага е бил откаран в болница, но лекарите не са успели да го спасят, предава БТНес. Сподели:", "date": "2018.06.19", "title": "Гръмнаха американски рапър, докато си купува мотор (ВИДЕО)"}
{"url": "http://pik.bg/%D0%B1%D1%83%D1%81-%D1%81-%D1%85%D0%BB%D0%B0%D0%B4%D0%B8%D0%BB%D0%BD%D0%B8%D1%86%D0%B8-%D0%BF%D0%BB%D0%B0%D0%BC%D0%BD%D0%B0-%D0%BF%D1%80%D0%B5%D0%B4-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D1%81%D0%BD%D0%B8%D0%BC%D0%BA%D0%B8-news759151.html", "text": "Бус Ивеко, натоварен с хладилници, пламна пред полицията в Хасково, предава хасково.нет. Инцидентът стана малко предиобед днес. По това време шофьорът спрял на булевард „България“ и влязъл в близкия магазин. Оттам видял, че микробусът започнал да пуши. В този момент на помощ се притекли хора от магазина, които излезли с пожарогасители. За късмет обаче по това време пожарникарите имали занимания в сградата на МВР отсреща. Огнеборците бързо се притекли на помощ и предотвратили разрастване на пожара, при който е можело да обгорят много автомобили, паркирани в съседство. Повечето от тях са на полицаи. Пламъците бяха засегнали част от хладилниците, превозвани в микробуса с хасковска регистрация. Сподели:", "date": "2018.06.19", "title": "Бус с хладилници пламна пред полицията в Хасково (СНИМКИ)"}
{"url": "http://pik.bg/%D1%81%D0%BB%D0%B5%D0%B4-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%BA%D0%B0%D1%82%D0%BE-%D0%B3-%D0%B6%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2%D0%B0-news759122.html", "text": "Деси Банова и Росен Плевнелиев вдигнаха приказна сватба миналия уикенд. Дни по-късно щастливата младоженка призна, че семейния живот е като приказка за нея. Бременната синоптичка не може да си намери място от щастие и не го крие. “Сватбата мина чудесно, децата бяха щастливи! Благодарна съм”, споделя сияещата младоженка след събитието. Деси и Росен избраха да си кажат “Да” в много тесен семеен кръг — само семействата и най-близките им приятели. Двойката се сгоди през март, а преди два дни се и венчаха, пише столичен всекидневник. “Бременността върви добре. Чувствам се чудесно, напред с Бога”, казва бъдещата майка, която през есента ще дари бившия президент на републиката със син. Сподели:", "date": "2018.06.19", "title": "СЛЕД СВАТБАТА! Деси Банова с първи думи като г-жа Плевнелиева"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0%D1%82%D0%B0-%D0%BE%D0%B1%D0%B2%D0%B8%D0%BD%D1%8F%D0%B5%D0%BC%D0%B8-%D0%B7%D0%B0-%D0%B2%D0%B7%D1%80%D0%B8%D0%B2%D0%B0-%D0%B2-%D0%BC%D0%B8%D0%B4%D0%B6%D1%83%D1%80-%D1%81%D0%B0-%D0%BE%D0%BF%D1%80%D0%B0%D0%B2%D0%B4%D0%B0%D0%BD%D0%B8-%D0%BA%D0%BE%D0%B9-%D1%82%D0%BE%D0%B3%D0%B0%D0%B2%D0%B0-%D1%89%D0%B5-%D0%BD%D0%BE%D1%81%D0%B8-%D0%BE%D1%82%D0%B3%D0%BE%D0%B2-news759124.html", "text": "И четиримата обвиняеми за взрива в „Миджур” бяха оправдани . Оправдателните присъди бяха прочетени от председателя на Окръжния съд Владимир Стоянов. Собственикът на АД \"Видекс\" Валери Митков, бившият началник на отдел \"Контрол на общоопасните средства\" в МВР Божидар Василев, инспекторът по безопасност на труда в завод \"Миджур\" Палма Иванова и Ивелина Бахчеванова - бивш директор в икономическото министерство бяха обвиняеми по делото за взрива в завода през 2014 г. На 1 октомври 2014 г. при утилизация на противопехотни мини в завод „Миджур“ в с. Горни Лом живота си губят 15 души – 13 мъже и две жени, от тях 11 са работници, които са били на смяна и 3-ма са от ръководството на дружеството. При взрива са пострадали и 2 жени, които са били настанени в болница без опасност за живота. Завод „Миджур“ през 2014 г. е собственост на фирма „Видекс“ АД и е за производство на взривни вещества за граждански цели и утилизация на боеприпаси. Сподели:", "date": "2018.06.19", "title": "ПРАВОСЪДИЕ! И четиримата обвиняеми за взрива в \"Миджур\" са оправдани! Кой тогава ще носи отговорност за смъртта на 15 души?"}
{"url": "http://pik.bg/%D0%B0%D1%82%D0%B0%D0%BA%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%B1%D1%85%D0%BA-%D0%B2%D0%B0%D1%81-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D1%82%D0%B0%D1%88%D0%B5%D0%B2%D0%B0-%D0%B8-%D0%B0%D0%BB%D1%84%D0%B0-%D0%BD%D0%B5-%D1%81%D0%B0-%D0%B4%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B8%D1%80%D0%B0%D0%BB%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-news759125.html", "text": "Със свое решение № 7863/12.06.2018 Върховният административен съд постанови, че водещата на предаването „В окото на бурята“ по ТВ АЛФА Магдалена Ташева и ПП АТАКА, в качеството си на доставчик на телевизионна продукция, не са извършили дискриминация спрямо нахлуващите незаконно в България мигранти, представяни от медиите като сирийски бежанци, по нито един от визираните в закона признаци „народност, етническа принадлежност, гражданство, произход, религия, лично и обществено положение\", съобщиха от партията. В края на 2013 г. Българският хелзинкски комитет подаде жалба в Комисията за защита от дискриминация срещу Ташева, ТВ АЛФА и ПП АТАКА от името на 8 лица от сирийски произход. Те претендират, че в три предавания „В окото на бурята“ от септември 2013 г. са изразени квалификации, които ги дискриминират. „Изказванията на Ташева не насаждат, не разпространяват, не насърчават и не оправдават омраза принципно към всички бежанци, сирийци, мюсюлмани. Затова не е налице основание за ограничаване на свободата на словото…. Изказванията касаят само онази група от чужденци, които участват във въоръжени неправителствени групировки във военния конфликт в Сирия, извършват жестокости и убийства, преминават незаконно държавни граници, включително границата на България и застрашават националната сигурност и тази на страните в Европейския съюз”, се подчертава в решението. ВАС отхвърля възможността за търсене на отговорност от Магдалена Ташева, ТВ АЛФА и ПП АТАКА и постановява, че жалбата на БХК остава без уважение. Така след 5 години борба за правото на изразяване, АТАКА спечели дело срещу Българския хелзинкски комитет. Решението на съда е окончателно. Сподели:", "date": "2018.06.19", "title": "\"Атака\" спечели дело срещу БХК! ВАС категоричен: Ташева и Алфа не са дискриминирали мигранти"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B7%D0%B0%D1%89%D0%BE-%D1%81%D0%B0%D0%BC%D0%BE%D0%BB%D0%B5%D1%82%D1%8A%D1%82-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BF%D0%BB%D0%B0%D0%BC%D0%BD%D0%B0-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85%D0%B0-news759093.html", "text": "Руската авиация оповести причината за инцидента със самолета на Саудитска Арабия. По време на полета им от Санкт Петербург до Ростов на Дон, където им предстои мач с Уругвай, футболистите преживяха истински кошмар. Един от двигателите на летателния апарат . Пострадали няма. Стана ясно, че птица е причина един от двигателите на 12-годишния самолет \"Еърбъс\" A319-100 да излезе от строя. \"Самолетът е продължил полета си с два работещи двигателя. В момента въздухоплавателното средство е спряно от изпълняване на полети. Безопасността на пътниците не беше застрашена\", съобщиха от пресслужбата на авиокомпанията \"Airline Rossiya\". Сподели:", "date": "2018.06.19", "title": "Разкриха защо самолетът на Саудитска Арабия пламна във въздуха"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-45-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D0%B2-%D0%B1%D0%B5%D1%82%D0%BE%D0%BD%D0%BE%D0%B2%D0%B0-%D0%BE%D0%B3%D1%80%D0%B0%D0%B4%D0%B0-news759159.html", "text": "ОДМВР-Хасково 45-годишна жена е загинала при катастрофа на входа за с. Миладиново. Това съобщиха от . Инцидентът е станал тази сутрин в 10.45 часа. Жената от Ямбол е шофирала лек автомобил \"Фолксваген Голф\". Тя е предприела изпреварване, загубила е контрол над управлението, излязла е от платното за движение в дясно и е навлязла в отводнителен бетонов канал, при което се е ударила в бетонова ограда. От удара е починала на място. Образувано е досъдебно производство. Сподели:", "date": "2018.06.19", "title": "ЗВЕРСКА КАТАСТРОФА! 45-годишна жена се размаза в бетонова ограда"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D0%B2-%D1%81%D0%BE%D1%84%D0%B8%D1%8F-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D1%80%D1%8F%D0%B4%D0%B0-news759103.html", "text": "Заради монтаж на водомер в Помпена станция \"Лозен\", с. Лозен, се налага спиране на водоподаването на 20 юни /сряда/ от 09.00 до 15.00 часа на клиентите на \"Софийска вода\", живеещи в карето между: ул. \"Кайгана\", ул. \"Св. Св. Кирил и Методий\", ул. \"Еделвайс\", ул. \"Бузлуджа\" и ул. \"Съединение\", ул. \"Дъб\", ул. \"Къси дол\" и ул. \"Акация\", ул. \"Преслав\", ул. \"Съединение\", ул. \"Варовита\" и ул. \"Крушите\" ул. \"Съединение\", ул. \"Васил Левски\", ул. \"Могила\" и ул. \"Теменуга\"; ул. \"Съединение\" от ул. \"Лозен\" 97 до АМ \"Тракия\" и м. Чикерица, съобщиха от \"Софийска вода\". Поради изпълнение на инвестиционен проект за реконструкция на уличен водопровод и канал на бул. \"Васил Левски\" Център, се налага спиране на водоподаването на 20 юни от 9.00 до 21.00 часа на клиентите на \"Софийска вода\", живеещи в района на: бул. \"Васил Левски\" от ул. \"Иван Вазов\" до ул. \"Аксаков\" ул. \"Иван Вазов\" от бул. \"Васил Левски\" до ул.\"6-ти Септември\". След възстановяване на водоснабдяването е възможно временно повишаване мътността на водата. Във връзка с подмяна на спирателни кранове до бл. 356 жк. \"Младост\" 3, се налага спиране на водоподаването от 10.00 до 18.00 часа на клиентите на \"Софийска вода\", живеещи в района на: бл. 387, бл. 386, бл. 385 , бл. 383, бл. 384, бл. 356, бл. 358, бл. 354 и ул. \"Инж. Георги Белов\" номер 20. Заради подмяна на сградно водопроводно отклонение на ул. \"Чавдар Мутафов\" кв. \"Витоша\", се налага спиране на водоподаването утре от 9.30 до 17.30 часа на клиентите на \"Софийска вода\", живеещи в района на: ул. \"Чавдар Мутафов\" 10; ул. \"Иван Пейчев\" 1, 2, 10. Поради подмяна на сградно водопроводно отклонение на ул.\"Калина\" с. Лозен, се налага спиране на водоподаването утре, 20 юни, от 9.30 до 19.00 часа, на клиентите на \"Софийска вода\", живеещи в района на: ул. \"Калина\", по ул. \"Горник\" от ул. \"Калина\" до дерето. Заради диагностика на уличен водопровод на ул. \"Стефан Караджа\" кв. \"Сеславци\", се налага спиране на водоподаването от 9.30 до 16.30 часа на клиентите на \"Софийска вода\", живеещи в района на: ул. \"Стефан Караджа\", по ул. \"Явор\" от ул. \"Стефан Караджа\" до ул. \"Цанко Церковски\". Поради подмяна на спирателни кранове на ул. \"Костенец\" жк. \"Сердика\", се налага спиране на водоподаването от 9.00 до 21.00 часа на клиентите на \"Софийска вода\", живеещи в района на: ул. \"Костенец\" от ул. \"Житница\" до бул. \"Инж. Иван Иванов\". \"Софийска вода\" временно ще прекъсне водоснабдяването в някои части на столицата утре, 20 юни 2018 г. /сряда/, съобщиха от дружеството. Сподели:", "date": "2018.06.19", "title": "ВАЖНО! Ето къде в София спират водата в сряда"}
{"url": "http://pik.bg/%D0%B4%D0%B2%D0%BE%D0%B9%D0%BD%D0%B0-%D1%84%D1%80%D0%B0%D0%BA%D1%82%D1%83%D1%80%D0%B0-%D1%81%D0%B2%D0%B0%D0%BB%D0%B8-%D0%BE%D1%82-%D1%81%D1%86%D0%B5%D0%BD%D0%B0%D1%82%D0%B0-%D1%88%D0%B0%D1%80%D0%BB-%D0%B0%D0%B7%D0%BD%D0%B0%D0%B2%D1%83%D1%80-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D1%81%D0%BF%D0%B8%D1%80%D0%B0-%D0%B4%D0%B0-%D0%BF%D0%B5%D0%B5-%D0%B4%D0%BE-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news759102.html", "text": "Легендата на френския шансон Шарл Азнавур спира турнето си. Певецът, който получи двойна фрактура на лявата раменна гост през май, е принуден да отмени 5 свои концерта това лято. Неговият говорител заяви, че той ще възобнови световната си обиколка чак през септември. \"Откакто получи двойно счупване на костта, Азнавур се възстановява. Лекарите обаче прецениха, че възстановяването му ще е по-дълго от очакваното и ще продължи до края на август\", уточни говорителят му. 94-годишният Шарл отмени спирките си в Лондон на 30 юни, Марбея на 14 юли, Регенсбург на 21 юли, Кьолн на 4 август и хърватския град Пула на 16 август. Той трябва да изнесе представления на неуточнена дата в Сидни, както и шоута в Токио на 17 септември, Осака на 19 септември, Киев на 20 октомври и Брюксел на 26 октомври. Прощалното турне на изпълнителя на \"La Bohème\" ще приключи в Цюрих на 22 декември, пише \"Монитор\". Сподели:", "date": "2018.06.19", "title": "Двойна фрактура свали от сцената Шарл Азнавур! Звездата спира да пее до септември"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81%D1%8A%D1%81-%D1%81%D0%BB%D0%BE%D0%B2%D0%B5%D0%BD%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-news759175.html", "text": "Прокуратура на Република България. Главният прокурор Сотир Цацаров се срещна с главния прокурор на Словения Драго Шкета, който е на официално двудневно посещение у нас. Това съобщиха от пресцентъра на Сподели:", "date": "2018.06.19", "title": "Главният прокурор Сотир Цацаров се срещна със словенския си колега"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%B0%D0%B9%D1%82%D0%BE%D1%81-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%B8%D1%82%D0%B5-%D1%83%D0%B4%D0%B0%D1%80%D0%B8-%D0%BD%D0%B0-%D1%82%D0%B5%D0%BD%D1%8C%D0%BE-%D1%87%D0%B0%D1%81%D1%82%D0%B8--news759166.html", "text": "Бургаският окръжен съд току-що остави зад решетките Теньо Енчев, който е обвинен в убийството на любимата си Ивета в Айтос. Съдия Яни Гайдурлиев обяви, че има достатъчно доказателства, които уличават 27-годишния мъж в извършване на тежкото престъпление. Освен показанията на съседите сем. Стоянови и на бабата а Енчев - Димитринка, ключова роля ще изиграят и пълните самопризнанията за случая, направени от самия убиец. Според съдебно-медицинската експертиза пък непосредствената причината за смъртта е черепно-мозъчна травма, довела до мозъчен оток, като вследствие на множеството удари с юмруци и ритници по главата на Ивета, части от строшения череп буквално са пробили мозъчния лоб на младото момиче. С оглед на утежненото съдебно минало бургаският магистрат прие, че има опасност Теньо да се укрие. Прокурор Елгина Чалъмова обяви, че новите доказателства, събрани днес сутринта, са наложили преквалифицирането на обвинението - в убийство, извършено с особена жестокост. Държавният обвинител разкри още, че официално Ивета не е подавала жалби срещу насилника си. Единствено преди година и половина полицията в Айтос се отзовава на сигнал на комшиите на младата двойка за викове за помощ. При посещението на ченгетата обаче Ивета категорично отрекла да е бита от мъжа си. Тя обаче признала пред майка си Димитринка, че Теньо редовно й посягал. Във фаталната нощ на зверското престъпление и двамата са употребили неголеми количества алкохол - около 1 промил в кръвта на Теньо и 0,88 при жертвата му. Прокурор Чалъмова отрече Теньо да е употребявал дрога в нощта на зверското убийството. Сподели:", "date": "2018.06.19", "title": "ИЗВЪНРЕДНО! Шокиращи подробности за убийството в Айтос! След зверските удари на Теньо части от черепа се забили в мозъка на Ивета"}
{"url": "http://pik.bg/%D0%BF%D1%80%D0%B0%D0%B2%D0%BE-%D0%B2-%D0%B4%D0%B5%D1%81%D0%B5%D1%82%D0%BA%D0%B0%D1%82%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D0%BA-%D0%BD%D0%B0%D0%BF%D1%80%D0%B0%D0%B2%D0%B8-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BD%D0%B0-%D0%B4%D0%B2%D0%B5-%D1%81%D1%82%D0%BE%D1%82%D0%B8%D0%BD%D0%BA%D0%B8-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%BA%D0%B0%D1%82%D0%BE--news759109.html", "text": "Акад. Георги Марков разби на пух и прах външния ни министър Екатерина Захариева заради договора между Гърция и Скопие и новото име на Македония - Северна Македония. В интервю за \"Епицентър\" историкът е категоричен, че изборът на мястото, където беше подписан документа е провокация срещу България. \"За разлика от политиците, аз не съм оптимист. Те бързат. Външната министърка Захариева дори определи дата, когато Северна Македония трябва да е в НАТО. Целият въпрос е Македония да бъде вкарана в НАТО с моркова на Европейския съюз. Ние трябва да подкрепяме Република Македония, но не и за сметка на нашата история. Защото самото място, където онзи ден се подписа договора Македония – Гърция е една провокация спрямо българската история. Срещата беше на брега на Преспанското езиро, където е остров Св. Ахил с гроба на цар Самуил. Гърците постигнаха своето за наша сметка! В титова Югославия, когато Югославия беше в добри отношения с Гърция и в не толкова добри с България, от Белград не позволяваха на скопските историци да стигат до Александър Велики, а само до цар Самуил. След 90-та година те се втурнаха в антична Македония. Но сега гърците минаха в контранастъпление и ги върнаха в положението до 1991 г. - ако имате някаква история, то вижте там от цар Самуил към Братя Миладинови! Това е за сметка на българската история. Политиците натискат историците, вменяват им някаква политическа коректност, това е новата цензура\", казва акад. Марков. \"Ние трябва да кажем така на Скопие – имате история, но след Втората световна война. Бащата на македонската нация е маршал Тито. Той я създаде по модел на Коминтерна\", смята историкът. \"Това че Зоран Заев положи цветя на паметника на Цар Самуил заедно с Бойко Борисов нищо не означава. Това е само един жест. Те искат да преодолеят съпротивата на Гърция за НАТО и ЕС. \"Договорът, който Заев и Ципрас подписаха, води до признаване на македонски език и македонска нация, нещо, с което ние не можем да се съгласим. Нещо повече, води и до териториални претенции, защото какво означава Северна Македония?! Че Пиринска Македония е Североизточна Македония според Букурещкия договор от 1913 г., когато Македония е разпокъсана на Пиринска, Вардарска и Беломорска или Егейска. Утре като влязат в Европейския съюз нали ще поставят въпроса за някакви малцинствени права, нали ще изпратят еврокомисари и ние като по времето на Сталин и на Коминтерна ще си пренаписваме историята\", възмущава се Георги Марков \"Единият договор противоречи на другия - този с Гърция, който признава македонската нация и езика и този с България, където това не се признава. Българските политици са еднодневки, те не мислят в перспектива. Повтарят грешките на Георги Димитров и на Коминтерна, които Тодор Живков на Мартенския пленум през 1963 г. донякъде успя да поправи. Ние не можем да отстъпваме историята си, за да гледаме напред в бъдещето. Няма как да разделим Братя Миладинови. Тезата трябва да е такава – да, имате право на самоопределение, но това, че днес вие се определяте като македонци, не означава, че вашите баби и дядовци не са били българи. Не им ровете в гробовете! Но политиците не мислят. Като я видя тази г-жа Захариева, настръхвам! Тя изобщо не е в час! Направи една комисия, но историците в нея до един са минали през външно министерство. Те са историци – дипломати\", продължава историкът. \"Ето – за Охридската архиепископия. Аз също искам да им подадем ръка, но те пращат покана за честване на 1000-годишнина от Македонската охридска архиепископия! Моля!? Тя е българска! Василий II Българоубиец е издал съответния документ. Как може да отидат нашите митрополити! Те продължават - цар Самуил бил македонец! Затова не участвам в разни проекти понеже познавам историците. Преди три години имаше една среща в Скопие, казвам – я да видим кой участва. Начело – Блаже Ристовски, академикът, който е заклет титовист и антибългарин. А правителството вика – давайте да се помиряваме, стига сте ровили. Тъжно е, че политиците не четат историята, те си въобразяват, че историята започва с тях и ще свърши с тях. Това няма как да стане!\", кадегоричен е академик Георги Марков. Сподели:", "date": "2018.06.19", "title": "ПРАВО В ДЕСЕТКАТА! Академик направи Екатерина Захариева на две стотинки! Георги Марков: Като я видя, настръхвам - договорът за името на Македония е провокация срещу нас"}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D1%82%D1%8F%D0%BB%D0%BE%D1%82%D0%BE-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%B5%D0%BA%D1%81-news759056.html", "text": "Сексът не е само физическо сливане между две тела. Той изостря сетивата и носи различна емоция за всеки един от нас. Доказано е, че хората, които имат по-добър интимен живот, са предпазени от депресия. Ползите от секса върху тялото са много. Но какво всъщност се случва с него по време на половия акт? Ето няколко промени, за които може би дори и не сте подозирали. Сексът е средство за справяне с лошото настроение и депресията. По време на самия акт се отделят ендорфини – така наречените „хормони на щастието“. Заедно с окситоцина, допамина, адреналина и серотонина, те намаляват стреса и освобождават тялото от натрупаното напрежение. При бурен секс кръвоносните съдове се разширяват, което подобрява притока на кръв към половите органи. Във вагината се отделя повече секрет, с помощта на който пенисът се плъзга по-лесно навън и навътре. Кръвообращението по време на секс се засилва и всяка част от тялото става по-чувствителна на допир. Мозъкът освобождава така наречените невротрансмитери, които карат кожата да настръхне. На някои места са съсредоточени повече нервни окончания, които спомагат за по-лесното изпитване на оргазъм, ако бъдат стимулирани по правилния начин. Ако обичате по-нестандартни пози, то със сигурност ще натоварите повече тялото по време на секс, а с това може да изгорите и няколко излишни калории. Според учени, дори и жената да бъде пасивна по време на полов акт, тя неминуемо напряга мускулите на бедрата и ги стяга до някаква степен. Разбира се, това не може да се сравни с интензивната тренировка във фитнеса. Жените установяват с радост, че гърдите им стават по-големи и твърди по време на половия контакт. Възбудата кара кръвоносните съдове да се разширяват, като по този начин се изтласква повече кръв. Повишаването на кръвообращението води до увеличаване на ареолите и втвърдяване на зърната. Това от своя страна ги прави много по-чувствителни на допир. Всичко това допринася за увеличаване размера на гърдите до 25% повече в сравнение с този при състояние на покой. Сексът поддържа сърцето здраво. Колкото по-активно е тялото, независимо какво прави, толкова повече кръв изпомпва сърцето. Възбудата по време на полов акт допълнително увеличава сърдечната честота, което обяснява защо чувствате, че сърцето ви ще изскочи всеки преди оргазъм. На практика то сякаш е на маратон. път Сподели:", "date": "2018.06.19", "title": "ОТКРИТИЕ! Какво се случва с тялото по време на секс"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%BD%D0%B5-%D0%B4%D0%B0%D0%B2%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D0%B0-%D0%B2%D0%B5%D0%BB%D0%B8%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news759080.html", "text": "Правителството в Атина е взело предвид всички възможни варианти за развитие на ситуацията и националните интереси на страната са защитени, каза още Коцияс по повод договора за новото име на Македония - Република Северна Македония. Той уточни, че договорът ще влезе в сила едва след всички конституционни промени. Междувременно правителството на Македония осъди \"насилието, говора на омраза и призивите към насилие\" в страната. Във връзка с протестите против новото име кабинетът подчерта, че ще защити сигурността на гражданите и институциите и няма да позволи на изолирани групи да нарушават обществения ред с насилие и да създават атмосфера на страх и несигурност. Гърция иска да има на северната си граница приятел и партньор, каза гръцкият външен министър Никос Коцияс. Това, по думите му, е по-добрият вариант, от това Македония да стане общност, доминирана от Турция, да се разпадне и да отвори пътя за Велика Албания или Велика България, предава скопското електронно издание \"Фактор\", цитирано от \"Фокус\". Сподели:", "date": "2018.06.19", "title": "Гърция не дава Македония на Велика България"}
{"url": "http://pik.bg/%D0%BD%D0%B0%D1%81%D1%80%D0%B5%D0%B4-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%B8%D0%B7%D0%B3%D1%83%D0%B1%D0%B8%D1%85%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D0%BE%D0%BD%D0%BD%D0%B8%D1%82%D0%B5-%D1%82%D0%B0%D0%B1%D0%B5%D0%BB%D0%B8-%D0%BD%D0%B0-%D0%BA%D0%BE%D0%BB%D0%B8%D1%82%D0%B5-%D1%81%D0%B8-%D0%B5%D1%82%D0%BE-%D0%BA%D0%B0-news759201.html", "text": "Столичани издирват регистрационните номера на автомобилите си във фейсбук група след вчера шния проливен дъжд в София . След като попаднал на много публикации на хора, сблъскали се с този проблем, един от членовете на групата “I see you KAT –София” решил да организира столичаните да пуснат информация за изгубени и намерени табел и. Някои хора успяха да издирят регистрационните номера на колите си, но други нямаха този късмет. От МВР обясниха, че за да потърпевшите да си вземат нови табели е нужно да им бъде издадена служебна бележка, след което да отидат в „Пътна полиция”, предава Дарик. Проливен дъжд се изсипа снощи в столицата, като по изчисления на синоптиците в различните райони на София са паднали между 23 и 46 литра на квадратен метър дъжд при средна месечна норма за юни от 75 литра на квадратен метър. Заради дъжда улици заприличаха на реки, а екипите на пожарната са реагирали на на д 250 сигнала за наводнени улици, мазета, приземни етажи, подлези, ресторанти, детски градини. В социалните мрежи се появиха множество снимки, които онагледиха ситуацията в столицата по време на и след пороя . Впечатление направиха и автомобилите, чиито регистрационни номера бяха изпаднали някъде по пътя. Между хората, които се оплакваха от затрудненията заради проливния дъжд и онези, които проявиха ирония в ситуацията и отбелязаха , че столицата се е превърнала в подобие на аквапарк, имаше и шофьори, които и здирваха табелите на колите си в социалната мрежа. Един от членовете на популярната фейсбук група „I see you KAT-София” Васил Бакалов решил да публикува пост, под който всички потърпевши да публикуват информация за изгубени и намерени регистрационни табели. Някои хора успяха да намерят изгубените си номера, но други нямаха този късмет. \"Създадох този пост, тъй като след голямата буря имаше много постове на хора, които са изгубили регистрационните си табели и такива, които са открили чужди табели . Реших да систематизирам информацията на едно място, за да е по-лесно на хората . Вече има доста хора, които откриха изгубените табели по този начин\", каза инициаторът на идеята в социалната мрежа. Станислав Славов „Национална полиция” обясни пред Дарик какво трябва да направи всеки от потърпевшите шофьори . \"Първото, което той трябва да направи, е да се обади в съответното районно управление и да заяви липсата на тази табела. След като той заяви липсата на табелата съответно на него му се издава служебна бележка и след това той трябва да се отправи към пунктовете на \"Пътна полиция\", към така наречените канали и да си вземе нова регистрационна табела, за да може да възстанови движението на своя автомобил\", каза Славов. Неприятна е обаче ситуацията за гости на София, които са имали късмета да посетят града вчера . \"Без регистрационна табела сами се досещате, че няма как колата да се движи законно по пътищата на страната. В такъв случай водачът е длъжен да намери вариант как да придвижи превозното средство до мястото, където е адресно регистриран, защото тази услуга се прави на мястото, където е адресно регистриран\", каза Славов. Така след вчерашния порой, докато някои табели стоят облегнати на стълбове и огради в София, но не са попаднали във фейсбук група, столичаните ще трябва да освободят няколко часа от следващите дни, за да се наредят на опашка в „Пътна полиция” и търпеливо да изчакат, за да могат да използват автомобилите си. Именно от опашките в КАТ се възмути  вътрешният министър Валентин Радев наскоро след свое посещение в столичната \"Пътна полиция\". Сподели:", "date": "2018.06.19", "title": "НАСРЕД АПОКАЛИПСИСА В СОФИЯ: Столичани изгубиха регистрационните табели на колите си! Ето какво да направят потърпевшите"}
{"url": "http://pik.bg/%D0%BD%D0%B0%D0%B7%D0%BD%D0%B0%D1%87%D0%B8%D1%85%D0%B0-%D0%BD%D0%BE%D0%B2-%D1%88%D0%B5%D1%84-%D0%BD%D0%B0-%D0%B1%D1%81%D0%BA-news759212.html", "text": "На днешното си заседание Управителният съвет на Българска стопанска камара избра за свой изпълнителен председател Радосвет Радев - Изпълнителен директор на \"Дарик радио\" АД, съобщиха от пресцентъра на БСК. Радосвет Радев е роден на 21 юли1960 г. Завършил е Юридическия факултет на СУ „Св. Климент Охридски”. Специализирал е маркетинг и мениджмънт в САЩ. Работил е последователно в Софийски градски съд и в Програма „Христо Ботев” на Българското национално радио. През 1992 г. създава „Дарик Радио”. Към момента е Изпълнителен директор на „Дарик Радио” АД, „Дарик – офиси и хотели” АД и „Бул-маш” АД. През 1989 г. е сред основателите на първите съюзи на частния капитал в България, а от 1991 г. е член на Управителния съвет на БСК. Женен, с три деца. Сподели:", "date": "2018.06.19", "title": "Назначиха нов шеф на БСК"}
{"url": "http://pik.bg/%D1%83%D0%BD%D0%B3%D0%B0%D1%80%D1%86%D0%B8-%D0%B4%D0%B5%D0%B1%D0%BD%D0%B0%D1%82-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B2-%D1%88%D0%BB-news759164.html", "text": "Лудогорец ще се изправи срещу победителя от двойката Дюделанж (Люксембург) - Видеотон (Унгария) във втория квалификационен кръг на Шампионската лига. Това ще се случи, ако \"орлите\" отстранят Крусейдърс от Северна Ирландия в първия кръг на надпреварата. Това определи тегленият в Нион жребий. Другите варианти за Лудогорец в първия кръг бяха Викингур (Фарьорски острови), Корк Сити (Ейре), Валур (Исландия) или победителя от мач от предварителния кръг. Първите двубои ще се изиграят на 10/11 юли, а реваншите са седмица по-късно - 17/18 юли. В първия мач Лудогорец ще е домакин. Първите срещи за втория кръг ще са на 24/25 юли, а реваншите седем дни по-късно - 31 юли/1 август. Крусейдърс стана шампион на страната си с преднина от две точки от втория Колерайн. Това бе седма титла за тима в историята, акцентира \"Спортал\". В досегашните си участия в европейските клубни турнири тимът само два пъти е преодолявал съперник - през сезон 2014/15 на Лига Европа отстранява литовския Екранас, а година по-късно естонския Левадия в Шампионската лига. Видеотон стана първенец на страната си с две точки пред Ференцварош. Тимът е събрал доста стабилен състав с някои много опитни футболисти като Данко Лазович, Шаблош Хущи и Роланд Юхач. В отбора е и македонският национал Бобан Николов, който бе спряган за трансфер именно в Лудогорец преди известно време. Сподели:", "date": "2018.06.19", "title": "Унгарци дебнат \"зелените\" в ШЛ..."}
{"url": "http://pik.bg/%D0%B1%D0%B5%D0%B7-%D1%81%D0%B2%D1%8F%D0%BD-%D0%B8-%D0%BF%D0%BE%D1%89%D0%B0%D0%B4%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-%D1%81%D0%B5%D0%BA%D1%81%D0%B0-news759213.html", "text": "\"Денят, когато жена ми си намери мъж\" е скандален семеен роман Сибиле Берг пише безсрамно и безпощадно, а книгата й е ярка картина на префинения цинизъм в модерното семейство, в което главните въпроси се въртят около това дали любовта и сексът могат да вървят заедно и за колко време. Романът е шедьовър на присмеха и иронията, а историята в него те залива с разнопосочни емоции – от отвращение и гняв, през искрен смях, до безмерна тъга. Поръчайте книгата в сайта на издателство . Сподели:", "date": "2018.06.19", "title": "Без свян и пощада за любовта и секса"}
{"url": "http://pik.bg/%D1%81%D0%B0%D0%BD%D1%8F-%D0%BF%D0%BE%D0%BB%D0%B8%D0%B2%D0%B0-%D1%80%D0%B0%D0%B7%D0%B2%D0%BE%D0%B4%D0%B0-%D1%81-%D0%BD%D0%B8%D0%BA%D0%B8-%D0%B8%D0%BB%D0%B8%D0%B5%D0%B2-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D1%82%D0%B5%D1%88%D0%B8-%D0%BC%D1%8A%D0%BA%D0%B0%D1%82%D0%B0-%D1%81%D0%B8-%D0%BF%D0%BE-%D0%BD%D0%BE%D1%89%D0%BD%D0%B8-%D0%B1%D0%B0%D1%80%D0%BE%D0%B2%D0%B5-news759087.html", "text": "Актрисата Саня Борисова поля раздялата и предстоящия развод с режисьора Ники Илиев. Тя бе забелязана да купонясва в столичен пиано бар в компанията на приятели. Раздялата между Саня и Ники Илиев се оказа изненада за мнозина. Наскоро Илиев потвърди пред \"Телеграф\", че двамата не са заедно. Саня очевидно е излязла от депресията или все още се опитва, разсейвайки се с излизания с приятели. Актрисата бе забелязана в компанията на две жени и двама мъже в столичен пиано бар. Саня бе усмихната, независимо от скорошните проблеми в семейството. Тя дори не пропусна да се снима сама и с приятелите си. За разлика от нея Ники Илиев се е отдал на професионалните си ангажименти. Отделно от снимките в страната режисьорът обикаля света и представя филма си \"Нокаут\" на различни фестивали. Сподели:", "date": "2018.06.19", "title": "Саня полива развода с Ники Илиев! Актрисата теши мъката си по нощни барове"}
{"url": "http://pik.bg/%D0%B4%D0%B5%D0%BD%D0%B5%D1%80%D0%B8%D1%81-%D1%82%D0%B0%D1%80%D0%B3%D0%B0%D1%80%D0%B8%D0%B5%D0%BD-%D1%81%D0%B5-%D1%81%D0%B1%D0%BE%D0%B3%D1%83%D0%B2%D0%B0-%D1%81-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-news759206.html", "text": "Емилия Кларк емоционално се сбогува със сериала \"Игра на тронове\" на телевизия НВО, след като за последен път посети снимачната му площадка, съобщи Контактмюзик. Тридесет и една годишната актриса оповести в Instagram, че е посетила снимачната площадка на фентъзи драмата, чийто последен осми сезон ще бъде излъчен следващата година. Целта на Емилия била да се сбогува с шоуто, в което изпълнява ролята на Денерис Таргариен от първия му епизод, излъчен през 2011 г. \"Качвам се на кораб, за да се сбогувам със сушата, която ми осигури подслон за близо десетилетие\", написа Кларк. \"Благодарение на \"Игра на тронове\" имах преживявания, за каквито дори не съм мечтала.\" Макар че популярният сериал, в който участват също актьорите Кит Харингтън, Мейзи Уилямс, Софи Търнър и Питър Динклейдж, ще приключи през 2019 г., феновете му няма за дълго да останат разочаровани, тъй като бе оповестено, че телевизия НВО е поръчала заснемането на пилотен епизод от сериал, в който действието предхожда случващото се в \"Игра на тронове\". Действието във все още неозаглавения нов сериал ще предхожда с хиляди години събитията в \"Игра на тронове\", който е адаптиран по поредицата фентъзи романи \"Песен за огън и лед\" на Джордж Р.Р. Мартин. Сподели:", "date": "2018.06.19", "title": "Денерис Таргариен се сбогува с \"Игра на тронове\""}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%82%D1%80%D0%B8%D0%BB%D1%8A%D1%80-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D1%82%D0%B8%D1%82%D0%B0%D0%BD%D0%B8%D1%87%D0%BD%D0%B0-%D0%B1%D0%B8%D1%82%D0%BA%D0%B0-%D0%B2-%D1%81%D0%B0%D1%80%D0%B0%D0%BD%D1%81%D0%BA---%D1%81%D0%B0%D0%BC%D1%83%D1%80%D0%B0%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news759145.html", "text": "Япония победи Колумбия с 2:1 в първия мач от Група \"H\" на Мондиал 2018 в Русия. Двубоят се игра на \"Мордовия Арена\" в Саранск и предложи уникален футболен трилър. Рефер на сблъсъка бе Дамир Скомина от Словения. Кагава реализира за \"самураите\" от дузпа в 6-ата минута. Карлос Санчес игра с ръка и спаси сигурно попадение във вратата на тима си. В последствие съдията изгони Санчес от терена (3') и посочи бялата точка. Така смятаните за аутсайдери в спора, според предварителните очаквания, японци поведоха с ранен гол от дузпа и бяха с човек повече на зеления килим. Последваха опасности и пред двете врати, атрактивен двубой. А в 39-ата минута Кинтеро триково от фаул се разписа за 1:1. Футболистът на Колумбия стреля под стената и кълбото влетя в мрежата, вратарска неточност в ситуацията. Голово ревенство до почивката. \"Самураите\" осъществиха превес във владеенето на топката през второто полувреме. Осако, Сакай на няколко пъти, и Инуи нямаха късмет пред гола. Натискът на японците обаче даде резултат в 73-ата минута, когато Осако се оказа най-съобразителен при остро центриране и с глава реализира - 2:1 за азиатците. Супер звездата Хамес Родригес влезе като резерва на терена за южноамериканците в 59-ата минута, но изпита затруднения срещу състава на Япония, който бе с човек повече. В 78-ата минута Хамес излезе на много добра стрелкова позиция, но не сполучи. Така \"самураите\" спечелиха 3 точки в драматичния мач. Полша и Сенегал са другите два тима в карето. Оспина, Мурийо, Ариас, К. Санчес, Фалкао, Куадрадо, Лерма, Мохика, Кинтеро, Искиердо, Д. Санчес Треньор: Хосе Пекерман Кавашима, Шоджи, Нагатомо, Шибасаки, Харагучи, Кагава, Инуй, Осако, Хасеме, Сакай, Йошида Треньор: Акира Нишино СЪДИЯ: Дамир Скомина (Словения) СТАДИОН: \"Мордовия Арена\", Саранск Сподели:", "date": "2018.06.19", "title": "Уникален трилър на Световното! Титанична битка в Саранск - \"самураите\"... (ОБНОВЕНА)"}
{"url": "http://pik.bg/%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%B8%D0%B7%D0%B2%D0%B0%D1%8F-%D0%BF%D0%B0%D0%B8%D1%81%D0%B8%D0%B9-%D0%B7%D0%B0-%D0%B4%D0%B2%D0%BE%D1%80%D0%B0-%D0%BD%D0%B0-%D0%BA%D0%B8%D1%80%D0%B8%D0%BB%D0%B8%D1%86%D0%B0%D1%82%D0%B0-%D0%B2-%D0%BF%D0%BB%D0%B8%D1%81%D0%BA%D0%B0-news759179.html", "text": "Вежди Рашидов извая паметника на Паисий за Алеята на писателите в „Двора на кирилицата“ в Плиска. Създателят на културно-историческия  комплекс Карен Алексанян лично покани Вежди Рашидов да бъде автор на паметника. Тържествената официалната церемония по откриването се състоя днес, когато честваме деня на Св. Паисий Хилендарски. В алеята на „Двора на кирилицата“ заедно с паметника на хилендарския монах бяха открити и паметниците на Христо Смирненски, Гео Милев и Никола Вапцаров.Техни автори са Красимир Ангелов, Константин Симеонов- Костика и Владимир Киров. Дарител на четирите паметника е 84-годишната бивша учителка Йорданка Савова от Шумен, известна авторка и краевед. Нейното име е написано под постаментите в знак на признателност пред благородния й жест. Председателят на парламентарната Комисия по културата и медиите Вежди Рашидов поздрави сърдечно Карен Алексанян и Йорданка Савова за всеотдайната им дейност за популяризиране на българското духовно наследство. Той им връчи  почетни плакети на българския парламент с думите: „Възхищавам се на вдъхновението, с което сте се посветили на едно толкова благородно дело, дано да увлечете след себе си нови последователи в името на популяризирането на българската духовност. България има нужда от хора като вас.“ Вежди Рашидов допълни, че не е могъл да откаже да направи паметника на Паисий, защото създателят на „Двора на кирилицата“ Карен Алексанян върши свято дело и прославя нашата азбука, която сплотява славянството. Един арменец ни дава пример как да пазим духовността, допълни Рашидов. Сподели:", "date": "2018.06.19", "title": "Вежди Рашидов извая Паисий за \"Двора на кирилицата\" в Плиска"}
{"url": "http://pik.bg/%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D0%BE%D0%B3%D1%80%D0%BE%D0%BC%D0%B5%D0%BD-%D1%82%D1%80%D0%B8%D0%BB%D1%8A%D1%80-%D0%B2-%D0%B3%D1%80%D1%83%D0%BF%D0%B0-%D0%BD-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D0%BE%D1%82-%D1%82%D0%B5%D1%80%D0%B0%D0%BD%D0%B3%D0%B0-news759187.html", "text": "Сенегал надви Полша с 2:1 в мач от група \"Н\" на Мондиал 2018. Двубоят се проведе на \"Откритие Арена\" в Москва. Идриса Гай в 37-ата минута шутира остро, кълбото се отклони в Тиаго Чонек, Шчесни не съумя да реагира на промяната на траекторията на топката и Сенегал поведе с 1:0, автогол на Чонек. Нианг в 60-ата минута се възползва от неточност в отбраната на \"Дружина полска\" и реализира за 2:0 в полза на Сенегал. Криховяк с глава в 86-ата минута намали пасива на Полша - 1:2. До обрат обаче не се стигна. Освен \"Дружина полска\" и \"Лъвовете от Теранга\", в карето са отборите на Япония и Колумбия. \"Самураите\" спечелиха 3 точки на старта на спора в групата. Така Сенегал и Япония шокираха съответно Полша и Колумбия. \"Дружина полска\" и южноамериканците, преди началото на турнира, бяха сочени като фаворити за продължаване към директните елиминации на форума спрямо \"Лъвовете от Теранга\" и \"самураите\". Изключително интересно каре. Шчесни, Пишчек, Чонек, Паздан, Рибус, Блашчиковски, Криховяк, Зелински, Гросицки, Милик, Левандовски К. Н'Диайе, Уаге, Кулибали, Сане, Сабали, Гай, А. Н'Диайе, Сар, Мане, Диуф, Нианг Сподели:", "date": "2018.06.19", "title": "На Мондиала! Огромен трилър в група \"Н\"! \"Лъвовете от Теранга\"..."}
