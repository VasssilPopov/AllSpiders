{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D1%80%D0%B0%D0%B7%D0%B4%D0%B5%D0%BB%D0%B8-%D0%BD%D0%B0-%D1%82%D1%80%D0%B8-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-news733957.html", "text": "Сирийската армия е извършила значителен напредък в намеренията си да установят контрол върху контролирания от бунтовници анклав Източна Гута, съобщава Би Би Си, като се позовава на данни от базираната в Лондон Сирийска обсерватория за човешки права. Верни на Дамаск войски са блокирани Дума, един от най-големите градове в региона и изолирани друг, като настъплението на правителствената армия е разделило анклава на три части. От една страна е Дума и неговите околности на север, на запад е град Хараста, а третият изолиран регион са териториите в югоизточната част на Източна Гута. Сподели:", "date": "2018.03.10", "title": "Сирийската армия раздели на три Източна Гута"}
{"url": "http://pik.bg/%D0%B2-%D0%BF%D1%80%D0%B8%D0%BC%D0%B5%D1%80%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D0%B3%D0%B5%D1%80%D0%BE%D0%B9-%D0%B7%D0%B0-%D1%80%D0%B5%D0%B0%D0%BB-news733949.html", "text": "Реал (Мадрид) спечели трудно гостуването си на Ейбар в двубой от 28-ия кръг на испанската Примера дивисион. Срещата започна по-добре за домакините и още в първата минута бившият кадър на Реал Педро Леон стреля извън очертанията на вратата. В 20-ата минута Кике застраши по-сериозно Навас, но стражът улови. В 33-ата минута Кристиано Роналдо успя да реализира едва второто положение, открило се пред кралския клуб, след като получи перфектен пас отдясно, пое на гърди и навлезе в наказателното поле, където с премерен удар откри. Второто полувреме обаче започна далеч от очакванията на Реал Мадрид и в 50-ата минута Иван Рамис изравни, засичайки с глава центриране от корнер. Въпреки, че точката изглеждаше позитивен резултат за домакините и очакванията бяха да се приберат в защита, те продължиха да задържат по-трайно топката. Това изглеждаше, че ще сработи, но в 84-ата минута Кристиано Роналдо отново беше над всички, след като бе намерен в малкото наказателно поле от Дани Карвахал и успя да прати топката за втори път в мрежата на Ейбар, акцентира \"Новспорт\". Така Реал (Мадрид) остава на третото място с 57 точки. Лидер е Барселона, втори в подреждането е Атлетико Мадрид. След мача с Реал - Ейбар пък заема осмата позиция с 39 пункта. Сподели:", "date": "2018.03.10", "title": "В Примера! Роналдо герой за Реал"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BC%D0%B5%D0%B1%D0%B5%D0%BB%D0%B8%D1%82%D0%B5-%D1%83-%D0%B4%D0%BE%D0%BC%D0%B0-%D0%B8%D0%B7%D0%B4%D0%B0%D0%B2%D0%B0%D1%82-%D0%B1%D1%8A%D0%B4%D0%B5%D1%89%D0%B5%D1%82%D0%BE-news733871.html", "text": "Едва ли сте допускали някога, че мебелите ви имат необикновени сили и дори могат да предсказват бъдещето ви. Още по времето на Вавилонската империя, а и дори преди нея, хората вярвали, че предметите, с които боравят в своето ежедневие, имат специална енергия и могат да им донесат късмет или нещастие. Освен това предричат събития, които ги очакват в обозримото бъдеще. Днес, макар и вече да гледаме на мебелите си като на даденост, все още можем да се вслушаме в тях, за да узнаем какво ни очаква скоро. Ето как да тълкувате техните сигнали: ако седнете на любимия си стол и той започне да скърца, това е знак, че ще ви навестят неочаквани гости. Ако пък люлеещият се стол в дома ви започне да се движи без логично обяснения, очаквайте да ви сполети нещастие или да чуете лоши новини. Ако се спънете в стол в дома ви, то знайте, че човекът, който обичайно стои на него, ви е излъгал. Паднете ли сами от стол, пригответе се, че някой от обкръжението ви ще ви измами скоро. Бъдете внимателни на кого се доверявате, защото някой определено ви мисли злото. Започне ли някой от краката на стол да се поврежда, това пък предсказва кавга в дома. Ако маса, шкаф, скрин, ракла или друга мебел от дърво започне да скърца, това е сигнал да не си правите смели планове за бъдещето, защото има голяма вероятност всичко да се обърка. Падането от креват по време на сън не се приема особено радостно. Но ако ви се случи, не бързайте да се тюхкате – такова събитие предсказва, че скоро ще получите наследство, ще си намерите нова работа или ще се сдобиете с печалба от лотарията. Ако покривката се свлече от масата, скоро ще имате поводи за радост и гуляй. Ако вратата на шкаф случайно остане отворена, чакат ви трудни мигове. Някой ще ви намеси в интриги и ще се наложи да давате обяснения за действия, които не сте извършили. Сподели:", "date": "2018.03.10", "title": "НЕВЕРОЯТНО! Мебелите у дома издават бъдещето"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%BC%D1%8A%D0%B6-%D1%81%D0%B5-%D1%81%D0%BA%D0%B0%D1%80%D0%B0-%D1%81-%D0%B6%D0%B5%D0%BD%D0%B0-%D1%81%D0%B8-%D0%BD%D0%B0%D0%BF%D0%B8-%D1%81%D0%B5-%D0%B8-%D0%B7%D0%B0%D0%BF%D0%B0%D0%BB%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-news733992.html", "text": "По обвинителен акт на Районна прокуратура-Кърджали е осъден Сербест О., на 37 г., съобщиха от пресцентъра на прокуратурата. На 06.08.2017 г. в с. О., общ. Кърджали, мъжът запалил умишлено апартамент и имущество на значителна стойност. Магистратите са му наложили наказание „лишаване от свобода“, като той отива зад решетките 12 месеца при първоначален „общ“ режим. По делото е установено, че три дни преди деянието Сербест О. се скарал със жената, с която живеел на съпружески начала и отишъл да живее в жилище, закупено от двамата в с. О., общ. Кърджали. На 06.08.2017 г. той бил сам в апартамента, употребил алкохол и запалил възглавница в хола. Оставил я върху дървената секция. След това запалил дивана и се обадил на жена си, за да й каже какво е направил. Тъй като пожарът започнал да се разраства бързо, напуснал жилището и оставил ключа за него на съседите. Изпратените на адреса пожарни автомобили изгасили огнената стихия. Установено е, че нанесените имуществени щети са за общо 21 000 лева. Присъдата е влязла в сила и предстои изпълнението й. Горепосоченото деяние е било извършено в изпитателния срок по предходна условна присъда на Сербест О. За ползване на неистински диплом за средно образование пред служители на МВР. Сподели:", "date": "2018.03.10", "title": "ПОТРЕС! Мъж се скара с жена си, напи се и запали апартамент"}
{"url": "http://pik.bg/%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BA%D0%B8%D0%BD%D0%BE%D1%80%D0%B5%D0%B6%D0%B8%D1%81%D1%8C%D0%BE%D1%80-%D0%B2%D0%B8%D0%BC-%D0%B2%D0%BD%D0%B4%D0%B5%D1%80%D1%81-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news733954.html", "text": "Легендарният кинорежисьор Вим Вендерс отново е в България. Като гост на „София Филм Фест” той ще представи най-новите си проекти, както и подбрани заглавия от своята филмография, предава Би Ти Ви. Почитателите на режисьора ще могат да видят най-новия му игрален филм „Потапяне” с участието на Алисия Викaндер и Джеймс Мaкавой. Утре сутринта в Дома на киното Вендерс ще представи документалната лента „Катедралите на културата”. Ще има и майсторски клас в рамките на престижния кинофорум. „България е сред първите държави, в които ще бъде прожектиран моят филм „Потапяне”. Ще представя също „Пина” и реставрирана версия на „Криле на желанието”, за която ще говоря повече на своя майсторски клас. Надявам се да ми остане и малко време за сън между всичко това”, заяви Вендерс. Сподели:", "date": "2018.03.10", "title": "Големият кинорежисьор Вим Вндерс пристигна в България"}
{"url": "http://pik.bg/%D1%81%D0%B0%D0%BB%D0%BC%D0%B0-%D1%85%D0%B0%D0%B9%D0%B5%D0%BA-%D1%81-%D0%BD%D0%B0%D0%B9-%D0%B3%D1%80%D0%BE%D0%B7%D0%BD%D0%B0-%D1%80%D0%BE%D0%BA%D0%BB%D1%8F-%D0%BD%D0%B0-%D0%BE%D1%81%D0%BA%D0%B0%D1%80%D0%B8%D1%82%D0%B5-news733882.html", "text": "Холивудските звезди сияеха на червения килим за наградите „Оскар“ в ярки цветове и дълбоки деколтета, без ограниченията за дрескода от церемонията за наградите „Златен глобус“, с който жените протестираха срещу сексуалното насилие в развлекателната индустрия в черни тоалети. Вместо протестен цвят знаменитостите от света на киното заложиха на това, с което се чувстват най-добре, и показаха разнородността на модата, независимо дали в класически тоалети или в по-авангардни или разголени модели. От черните панталони на Ема Стоун до роклята в розово-електрик на Вайола Дейвис - тазгодишният червен килим на церемонията за наградите „Оскар“ се отличи с най-много цвят и най-малко гафове. Напрежение между номиниране и скандални изказвания от трибуната нямаше освен това, че за режисьор на годината са били номинирани само мъже, което някои дами са сметнали за сексизъм. Като най-шокиращ от стилистите пък бе оценен тоалетът на Салма Хайек, която се появи с кичозна рокля „Гучи“, за която цяла вечер търпя подигравки. Всички очакваха именно екранната Фрида Кало да бъде в черно като една от най-експлоатираните жертви на обвинения в сексуален тормоз Харви Уайнстийн. Сподели:", "date": "2018.03.10", "title": "Салма Хайек с най-грозна рокля на Оскарите  "}
{"url": "http://pik.bg/%D0%B7%D0%B0-%D0%BD%D0%B5%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%BE-%D0%B2%D1%80%D0%B5%D0%BC%D0%B5-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BE%D1%82%D0%BB%D0%BE%D0%B6%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D0%BD%D0%BE%D0%B2-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%B5%D0%BD-%D0%BB%D0%B8%D0%B4%D0%B5%D1%80-news733926.html", "text": "Каталунският парламент отложи за неопределен период избирането на нов регионален лидер, след като Върховният съд на Испания отсъди, че кандидатът Жорди Санчес няма да бъде пуснат от затвора, за да участва на парламентарната сесия, планирана за началото на следващата седмица, предава Reuters, цитирана от Фокус. Санчес е в затвора, където очаква процес по обвинения за бунт във връзка с референдума в Каталуния от миналия октомври и едностранното обявяване на независимостта на страната. Председателят на каталунския парламент Рожер Торент заяви, че сесията на органа ще бъде отложена, докато сепаратистките партии оспорват решението на испанския съд в Европейския съд за човешките права. Сподели:", "date": "2018.03.10", "title": "За неопределено време! Каталунският парламент отложи гласуването за нов регионален лидер"}
{"url": "http://pik.bg/%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D1%83%D0%BF%D0%B0-%D0%BC%D0%B0%D0%BB%D1%88%D0%B0%D0%BD%D1%81-%D0%B7%D0%B0-%D1%80%D0%B0%D0%B4%D0%BE-%D1%8F%D0%BD%D0%BA%D0%BE%D0%B2-news733941.html", "text": "Радослав Янков и Теодора Пенчева не успяха да преодолеят квалификациите в паралелния гигантски слалом на старта от Световната купа по сноуборд в Скуол (Швейцария). При мъжете Янков остана на косъм от класиране за голямото състезание. Той се нареди 17-и в пресявките с време 1:07.99 мин., а само първите 16 се класират за финалите. Българинът даде десето време в първото си спускане по синьото трасе – 34.04 сек. и въпреки че бе по-бърз по червените флагчета, той даде 13-и резултат – 33,95 сек. В крайна сметка се оказа, че общото му време - 1:07.99 мин. е абсолютно равно с това на италианеца Едвин Корати. Последният обаче продължи напред по правилото \"Runoff Winner\", докато Радо отпадна. При дамите - Теодора Пенчева, остана на 36-о място от 38 стартирали в пресявките, акцентира \"Новспорт\". Сподели:", "date": "2018.03.10", "title": "В Световната купа! Малшанс за Радо Янков"}
{"url": "http://pik.bg/%D0%B4%D0%B2%D0%BE%D0%B9%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D1%81%D0%B5-%D0%B6%D0%B5%D0%BD%D0%B8-%D0%B7%D0%B0-%D0%B3%D0%BE%D0%B4%D0%B5%D0%BD%D0%B8%D1%86%D0%B0%D1%82%D0%B0-%D1%81%D0%B8-%D1%89%D0%B5%D1%80%D0%BA%D0%B0-%D0%BC%D1%83-%D0%B7%D0%B0%D1%81%D1%82%D0%B0%D0%B2%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%BF%D1%80%D0%B5%D0%B4-%D0%BE%D0%BB%D1%82%D0%B0%D1%80%D0%B0-news734002.html", "text": "Пред олтара ще застанат Димитър Желязков-Митьо Очите и годеницата му Ренета Николова, а редом до тях ще е голямата дъщеря на Очите – Станислава, под ръка с дългогодишния си приятел Велислав, пише столичен всекидневник. Грандиозното събитие трябва да се състои в най-близко време, тъй като дъщерята на Митьо е бременна в четвъртия месец. Очите ще надене отново брачния хомот, след като остана вдовец през 2001г, когато кола бомба предназначена за него уби жена му Тянка. Миналата година Митьо падна на колене пред Ренета. Атрактивната брюнетка успя да измести от сърцето му гъркинята Антоанета Янулис. Същата бе фаворитка на Очите повече от петнадесет години, дори му роди мъжки наследник. Очите има две дъщери от първата си съпруга. Връзката му с амбициозната варненка Ренета датира от три години, а истината за нея лъсна публично едва през нощта на атентата срещу очите на 8 юни 2016г. Той бе направен на решето от своя конкурент Божидар Кузманов – Божо Кравата, Младата дама, заедно с голямата щерка на боса обикалят коридорите на болницата. По това време официалната любовница на Желязков – Антоанета така и не се появява. След осем месеца борба за живота си Очите е решил да узакони връзката си с Ренета. Подробности за предстоящото събитие се пазят тайна. Сподели:", "date": "2018.03.10", "title": "ДВОЙНА СВАТБА! Митьо Очите се жени за годеницата си, щерка му застава бременна пред олтара"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D0%BF%D1%81%D0%B8%D1%85%D0%BE%D0%BB%D0%BE%D0%B3-%D1%81-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D1%81%D0%BB%D0%B5%D0%B4-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B6%D0%BE%D1%80%D0%BE-%D0%BF%D0%BB%D1%8A%D1%85%D0%B0-%D1%89%D0%B5-%D1%81%D1%82%D0%B0%D0%BD%D0%B5-%D0%BB%D0%BE-news733983.html", "text": "Тръгне ли улицата да решава кой е крив и кой е прав става много лошо. Това коментира пред Канал 3 психологът и бивш кадрови офицер от Първо главно управление на Държавна сигурност д-р Илия Илиев. Изказването му е провокирано от нашумелия случай с убийството на крадеца Жоро Плъха, убит по време на обир на гаража на доктор Иван Димитров. „Тук се събира напрежение от 28-29 години. Става дума за едно привилигировано общество, което се издържа от българите, които се чувстват ощетени“, посочи психологът. По думите му сега чрез протестите беше проведен един кризисен пиар. „Прокуратурата си замълча, за да се излее напрежението и да слезе ниско, когато излязат фактите“, смята още експертът. Според него ако допуснеш малките протести, профилактираш големите. „Законите са твърде сериозно нещо и особено такъв сериозен елемент за самоотбраната, че да се променят заради една случка. Дайте да работим с главите си“, призова д-р Илия Илиев. Сподели:", "date": "2018.03.10", "title": "ЕКСПЕРТНО МНЕНИЕ! Психолог с важно предупреждение след убийството на Жоро Плъха: Ще стане лошо, ако..."}
{"url": "http://pik.bg/%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%89%D0%B5-%D1%81%D1%82%D1%80%D1%83%D0%B2%D0%B0-%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D1%89%D0%B5%D0%BD-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BE%D1%84%D0%B8%D1%8F-news733940.html", "text": "В бюджета за транспорт на града тази година са заделени с 18 млн. лева повече. От тях 900 0000 лева са за въвеждането на нощния транспорт. Това каза в интервю за „Фокус“ зам.-кметът на София с направление „Транспорт и транспортни комуникации“ Евгени Крусев за нощния градски транспорт, който тръгва експериментално от 7 април. „Останалите са за увеличение на превозните средства в светлата част на деня, така че да се намалят интервалите на движение, както и да се чака по-малко по спирките“, заяви той. „Очаквам при експерименталното пускане на линии през нощта да получим отговори на много от въпросите и да преценим дали има необходимост от него за града, дали това ще е качествена, сигурна, удобна и финансово обоснована услуга“, посочи зам.-кметът. „Миналата година социологическата агенция ТРЕНД направиха проучване по темата. На въпрос: „Според Вас лично добре ли е или не е добре да има градски транспорт през нощта в София?“ близо 64 % отговарят, че е добре, 23 % са против, а 13 на сто казват, че не знаят. Половината от запитаните споделят, че биха използвали този тип транспорт при някои ситуации. Това е и причината да тръгнем първо с експеримент“, уточни Евгени Крусев. „Трябва да установим реалната нужда от тази услуга и къде да я предложим“, изтъкна той. Сподели:", "date": "2018.03.10", "title": "Ето колко ще струва пускането на нощен транспорт в София"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D1%83%D1%81%D0%BA%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%B0%D0%B2%D0%B0%D1%80%D0%B8%D1%8F%D1%82%D0%B0-%D0%B5-%D0%BE%D1%82%D1%81%D1%82%D1%80%D0%B0%D0%BD%D0%B5%D0%BD%D0%B0-news733994.html", "text": "ВиК-аварията на магистралния водопровод край с. Присово, която остави без вода около 100 000 жители на Велико Търново и 14 населени места, вече е отстранена. Водата ще бъде пусната, а в следващите часове предстои достигането й до Велико Търново и всички засегнати населени места, информират от общината. Кметът Даниел Панов, който лично инспектира ремонтите, благодари на ръководството на „ВиК Йовковци” ООД и на управителя инж. Димитър Владов за бързата организация по подмяна на спуканата тръба. Той изказа благодарност също на главния инженер на дружеството Илия Сирмов, както иа целия му екип от повече от 25 служители, работили по отстраняването на аварията над 11 часа. Сподели:", "date": "2018.03.10", "title": "ДОБРА НОВИНА! Пускат водата във Велико Търново, аварията е отстранена"}
{"url": "http://pik.bg/%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%B2%D0%B0%D1%80%D0%B8%D0%B0%D0%BD%D1%82-%D0%B7%D0%B0-%D0%B0%D0%B1%D0%BE%D0%BD%D0%B0%D0%BC%D0%B5%D0%BD%D1%82%D0%BD%D0%B8-%D0%BA%D0%B0%D1%80%D1%82%D0%B8-%D0%B8-%D0%B7%D0%B0-%D0%BD%D0%BE%D1%89%D0%BD%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news733921.html", "text": "В Столична община обсъждат варианти с въвеждането на абонаментни карти, ако проектът с нощен транспорт бъде успешен. Това заяви пред Фокус заместник-кметът на София в направление „Транспорт и транспортни комуникации“ Евгени Крусев. Както е известно  линиите с нощния транспорт тръгват от 7 април. „Цената на нощната карта за всички линии е 2 лева, като ще се продава от кондуктори вътре в автобусите“, разясни той. Крусев уточни, че нощният транспорт тръгва от 7 април, по 4 линии, които пресичат по диагонал града. „Общата спирка на тези линии ще е на пл. „Княз Александър I“. Нощните автобуси ще се движат от 00:00 часа до 04:00 часа сутринта. Те ще са на интервал от 40 минути, а на общата спирка ще има по 5 минути време, за да могат пътниците да сменят превозното средство – разясни Евгени Крусев. - Автобусите ще са с отличителни знаци за нощен превоз, а спирките ще бъдат брандирани, така че да е ясно, откъде минават. Във всички пунктове за продажба на превозни документи ще има карти с новите маршрутни схеми и обозначените спирки. Автобусите няма да спират на всяка спирка, ако на нея няма хора“. Сподели:", "date": "2018.03.10", "title": "В Столична община обсъждат вариант за абонаментни карти и за нощния транспорт"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-205-%D1%8F%D0%B7%D0%BE%D0%B2%D0%B8%D1%80%D0%B0-%D1%81%D0%B0-%D0%BE%D0%BF%D0%B0%D1%81%D0%BD%D0%B8-%D0%B7%D0%B0-%D1%85%D0%BE%D1%80%D0%B0%D1%82%D0%B0-news733915.html", "text": "партията. 205 броя язовири на територията на цялата страна са с най-висока степен на неизправности, същевременно представляват опасност за населението. Това е написала прокуратурата в доклад до правителството през 2017 г. Разполагам с него и мога да ви го предоставя”, каза председателят на НС на БСП Корнелия Нинова в родното си село Крушовица. Тя добавя, че в него се констатира, че положението се е влошило и броят им се е увеличил спрямо проверката им от 2015 г. Това съобщиха от пресцентъра на Тя посочи още: \"Днес за пореден път правителството демонстрира на своето заседание безпомощност и хаос. Не знаят кой е виновен, не знаят откъде да започнат. Днес ще дадат 3 млн. лева на община Хайредин, защото тук е бедствено, утре - другаде. Това не е държавност, това не са институции. Четири години минаха от наводнението в Мизия. Пълно безхаберие. Не направиха нищо, освен глупост след глупост. Четири години им предлагаме решения - не, та не. Чуйте поне сега разумни предложения. - ГЕРБ прехвърлиха отговорността от държавата на общините, но не им осигуриха средства за ремонти и поддръжка. Решение - спешна актуализация на общинските бюджети със средства за това, но не само там, където е бедствено, а на всички, превантивно; - Прехвърлиха и отговорността за почистване на коритата на реките. Решение - средства за това и драконовски мерки за контрол на кметовете дали са го направили; - Преглед на всички язовири и водоеми, дадени на концесия на частни лица. Който не ги поддържа в техническа изправност, а само си гледа печалбата, веднага да му се прекрати концесията; - ГЕРБ приеха изменения в законите, с които създадоха съвет от девет министерства и сдружението на общините, които да управляват процесите. Вижда се години по-късно, че това води само до хаос и прехвърляне на отговорност от един на друг, дори днес премиерът не знае какво да прави-кметове ли, хидроинженери ли, министри ли да ангажира. Решението е - отмяна на този текст в закон и създаване на единен държавен орган, който да отговаря за това; - Разкриване на виновниците за случилите се дотук наводнения-съдебен процес и отговорност; - Спрете да се оправдавате с дъжда, обществените поръчки и всичко останало. Трябва здрава ръка и държавност.\" Сподели:", "date": "2018.03.10", "title": "Корнелия Нинова: 205 язовира са опасни за хората"}
{"url": "http://pik.bg/%D0%BC%D0%B0%D1%80%D0%B8%D1%8F%D0%BD-%D0%BA%D0%BE%D0%B9%D1%82%D0%BE-%D1%83%D0%B1%D0%B8-%D0%BF%D0%BE-%D0%B6%D0%B5%D1%81%D1%82%D0%BE%D0%BA-%D0%BD%D0%B0%D1%87%D0%B8%D0%BD-%D0%BC%D0%B0%D0%B9%D0%BA%D0%B0-%D1%81%D0%B8-%D0%B5-%D0%B1%D0%B8%D0%B2%D1%88-%D1%83%D1%87%D0%B8%D1%82%D0%B5%D0%BB-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F%D1%82%D0%B0-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D1%8F%D0%B2%D0%B0%D0%BB-%D1%81-%D0%B4%D1%80%D0%BE%D0%B3%D0%B0-news733976.html", "text": "35-годишният Мариан Челебиев е бил абсолютен безделник, твърдят източници, цитирани от Флагман.бг, които разкриха и фейсбук профила му. Младият мъж, който снощи уби собствената си майка по особено мъчителен начин, е човек с добра физика, а от снимките му се вижда, че тренира в залата на СК \"Самурай\". Бургазлията е висшист, завършил е ПУ \"Паисий Хилендарски\" в Пловдив. За кратко е бил учител по физическо, но е уволнен. Негови съседи се съмняват, че в последните години злоупотребявал с дрогата. Сподели:", "date": "2018.03.10", "title": "Мариян, който уби по жесток начин майка си, е бивш учител! Бургазлията злоупотребявал с дрогата (СНИМКИ)"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D0%BD%D0%BE%D0%BB%D0%BE%D0%B2-%D0%B8-%D0%B3%D0%B5%D0%BE%D1%80%D0%B3%D0%B8-%D0%BA%D0%B0%D0%B4%D0%B8%D0%B5%D0%B2-%D0%B2-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%B7%D0%B0-%D1%87%D0%B5%D0%B7-news733836.html", "text": "Сигурно е, че държавата трябва да влезе в сделката за ЧЕЗ. Така президентът на КТ \"Подкрепа\" Димитър Манолов коментира в ефира на сутрешния блок на Нова телевизия развитието около сделката с ЧЕЗ и преговорите в Прага. Манолов и Георги Кадиев влязоха в спор в студиото по темата. „Продажбата на едно държавно дружество на друго вече го минахме преди години – изригна Димитър Манолов. – Сигурно е, че държавата трябва да влезе в ЧЕЗ. По принцип в такива стратегически сделки държавата трябва да притежава 34 процента от акциите поне. Когато става дума за такива стратегически компании. Държавата трябва да има възможността да контролира важните решения. Дали това може да стане като собственик или с така наречената „златна акция“ е друг въпрос. Проблемът е, че в момента тичаме след събитията. Има един процес, при който нещата има вариант да излязат по-евтино. Става дума за национализация – държавата плаща и купува фирмата-собственик, откупува компанията. Така дори може и да се размине арбитражното дело“. „Явно сделката се замотава, а това няма как да стане – коментира ситуацията от своя страна  бившият депутат Георги Кадиев. – За всички е ясно, че сделката е прокуропционна и няма как участие в нея да нямат управляващите. Нещата трябва да стигнат до край. Не се знае почти нищо за финансирането на тази сделка. Как такова стратегическо дружество се купува от Гинка, която е близка на министъра? След това от чие име тя преговаря в Прага? Факт е, че става дума за политическа сделка. Съгласен съм, че няма как държавата да не участва в такава сделка. Трябва сделката да бъде развалена, като такава сделка не трябва да се прави в съдружие с фирми като „Инерком“, а със стратегически инвеститори. Ако се стигне до осъдителна присъда по сделката, трябва да е ясно, че обезщетението ще се плаща от данъкоплатците. Иначе е смешно компания като „Инерком“ да купува ЧЕЗ. Само в счетоводния отдел на ЧЕЗ има повече служители от всички на Гинка“. Сподели:", "date": "2018.03.10", "title": "ИСКРИ В ЕФИР! Димитър Манолов и Георги Кадиев в телевизионен сблъсък за ЧЕЗ"}
{"url": "http://pik.bg/%D1%80%D1%83%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%B1%D0%BE%D1%81-%D0%B7%D0%B0%D0%B8%D0%BD%D1%82%D0%B5%D1%80%D0%B5%D1%81%D0%BE%D0%B2%D0%B0%D0%BD%D0%B8-%D1%81%D0%BC%D0%B5-%D0%BD%D0%B0%D1%88%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D0%B4%D0%B0-%D0%BF%D0%BE%D1%87%D0%B8%D0%B2%D0%B0%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news733920.html", "text": "Русия е заинтересована руските туристи да почиват в България. Това заяви Олег Сафонов, ръководител на Федералната агенция по туризъм на Руската федерация на среща с министъра на туризма Николина Ангелкова. И допълни, че тази година се предвижда туристите от Русия да са още повече. Двамата разговаряха в рамките международното туристическо изложение „Интурмаркет“ в Москва, където България се представя с национален щанд, съобщиха от пресцентъра на Министерство на туризма. Министърът Ангелкова посочи, че Русия е един от стратегическите туристически пазари за България и през миналата година заема 5-о място в националната класация за брой посещения в нашата страна с близо 558 хил. пътувания. В първия месец на тази година руските туристи у нас са повече от 9,6 хил. Национален маркетингов център Visit Russia се очаква да бъде открит тази година в България, заяви министърът. Идеята за центъра, който ще ускори развитието на туризма между двете страни, е на българския министър. Олег Сафонов коментира още, че се търсят начини за задълбочаване на сътрудничеството в сектора. Една от възможностите е общи действия в сферата на круизния туризъм, което ще бъде обсъдено на съвместна работна група. Перспективна идея е и създаването и утвърждаването на проект за Черноморска кухня, каза Сафонов. Двамата с министър Ангелкова се обединиха около идеята, че такива инициативи биха били изключително ползотворни за привличането на повече руски туристи. В София през ноември ще се проведе и вторият Международен конгрес на световните цивилизации и древните маршрути към Световната организация по туризъм, информира министър Ангелкова и покани за участие г-н Сафонов. България и Федералната агенция по туризъм на Руската федерация имат традиции в партньорството за инициативи подпомагащи развитието на туризма. Сподели:", "date": "2018.03.10", "title": "Руски туристически бос: Заинтересовани сме нашите туристи да почиват в България"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%BE%D1%86%D0%B8%D0%BE%D0%BB%D0%BE%D0%B3-%D1%80%D0%B0%D0%B7%D0%BA%D1%80%D0%B8-%D1%89%D0%B5-%D0%B8%D0%BC%D0%B0-%D0%BB%D0%B8-%D1%80%D0%B0%D0%B7%D1%86%D0%B5%D0%BF%D0%BB%D0%B5%D0%BD%D0%B8%D0%B5-%D0%B2-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%BC%D0%B5%D0%B6%D0%B4%D1%83-news733974.html", "text": "Волен Сидеров и Валери Симеонов се познаваха като врагове, но в последствие се обединиха. Забележете, че Обединените патриоти не изглеждат хомогенна коалиция. Видно е, че изказванията на Волен Сидеров са насочени към неговия електорат, който е насочен към русофилското. И това са разговори насочени натам. В Обединените патриоти може да има раздор, когато се появят листи и избори. Това, което имаме като хоризонт 2019 година на европейските избори. Това заяви пред Канал 3 социологът Евелина Славкова. \"Обединените патриоти всъщност стоят на една стабилна позиция. Не мисля, че Валери Симеонов ще подаде оставка\", добави тя. По думите й изказването на Валери Симеонов по повод изявленията на патриарх Кирил не могат да се определят като разкол. „Обединени патриоти много ясно си дават сметка, че имат невероятната възможност да бъдат от управляващото правителство и за да говориш всичко, което искаш, трябва да го подкрепяш. Валери Симеонов говори от емоционална гледна точка, когато говори за личност. Нищо изненадващо няма като изказвания”, каза още тя. „Няма как да се коментират разговори дали НФСБ може да се коалира с Реформаторския блок или който и да е друг. Ще наблюдаваме тази патриотична игра, и ще видим кой иска да се покаже като по-голям патриот”, категорична беше Славкова. Сподели:", "date": "2018.03.10", "title": "ГОРЕЩА ТЕМА! Социолог разкри ще има ли разцепление в Обединени патриоти след скандала между Симеонов и Сидеров"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%BE%D0%B1%D0%B3%D1%80%D0%B0%D0%B4%D0%B8%D0%BB%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%B3%D1%80%D0%B0%D0%B4-%D0%B2-%D0%B0%D0%BD%D0%BA%D0%BB%D0%B0%D0%B2%D0%B0-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-news733925.html", "text": "AFP, цитирана от \"Фокус\". Сирийските правителствени сили са обградили най-големия град в контролирания от опозицията анклав Източна Гута край Дамаск. Районът, контролиран от антиправителствените сили, в момента е разделен на три, предава „Армията е поела контрол над пътя, свързващ град Дума с Хараста и също така е превзела град Мисраба“, съобщава базираната в Лондон „Сирийска обсерватория за правата на човека“. „По този начин силите на режима да разделили Източна Гута на три – Дума и околностите ѝ, Хараста на запад и останалите градове на юг“, съобщава организацията. По нейни данни от началото на бойните действия в анклава от началото на миналия месец насам са загинали 975 цивилни. Сподели:", "date": "2018.03.10", "title": "Сирийската армия е обградила най-големия град в анклава Източна Гута"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%80%D0%B5%D1%87-%D0%B7%D0%B0-%D1%81%D0%BF%D0%B0%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B5%D0%B2%D1%80%D0%B5%D0%B8-news733980.html", "text": "Министър-председателят Бойко Борисов присъства на церемония в Централната софийска синагога по повод 75-годишнината от уникалния акт на спасение на българските евреи по време на Втората световна война. Премиерът Борисов влезе в Централната софийска синагога малко след 19.00 часа, а на главата си беше сложил традиционната мъжка еврейска шапка, предава Би Ти Ви. \"Ако имаше начин това място, целият български народ да застане и да получи наградата, щеше да го направи. Лесно е да се говори от дистанцията на времето, след като минаха 75 години от спасението на българските евреи\", обяви в началото на своята реч Борисов. \"И един извратен мозък не може да си представи така да се отнася с живи същества, камо ли с хора. Да ги изхвърля и да ги изгаря живи. Истински се гордея, че съм българин, че съм потомък на един такъв народ, който се е опълчил, застанал е със смелост и решимост срещу тези деяния\", добави министър-председателят. \"Спасили сме над 48 хиляди евреи, а 11 хиляди не успяхме да спасим. Скърбим за тях. Дълбок поклон към българския народ, към тези поколения, които са удържали\", каза още премиерът. \"Подпечатали сме дружбата между България и Израел и тя ще остане за векове\", отсече Бойко Борисов. През 1943 г. България записва името си със златни букви в световната история като не изпраща на сигурна смърт в нацистките концентрационни лагери близо 50 000 свои граждани от еврейски произход. Събитието ще се проведе днес от 19:00 часа в Централната софийска синагога, като на него ще присъстват официални лица от България и Държавата Израел, както и представители на ръководствата на световни еврейски организации, сред които Роналд Лаудер, президент на Световния еврейски конгрес, Роберт Сингер, изпълнителен вицепрезидент на Световния еврейски конгрес и д-р Александър Оскар, председател на Организацията на евреите в България “Шалом”. За да отбележат 75-та годишнина от спасяването на българските евреи, специално в страната ни пристига и г-н Ейтан Броши, член на израелския парламент и председател на групата за приятелство между България и Държавата Израел, както и председателите на българските организации в Държавата Израел и равините на всички балкански еврейски общности. Министър председателят получи най-високото отличие на Организацията на българските евреи \"Шалом\" - \"Шофар\". Сподели:", "date": "2018.03.10", "title": "ИЗВЪНРЕДНО В ПИК TV! Премиерът Борисов с емоционална реч за спасението на българските евреи: Гордея се, че съм потомък на такъв народ (ОБНОВЕНА/СНИМКИ)"}
{"url": "http://pik.bg/%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B7%D0%B0-%D0%BC%D0%B0%D1%87%D0%B0-%D1%81-%D0%BE%D1%80%D0%BB%D0%B5%D1%82%D0%B0%D1%82%D0%B0-news733939.html", "text": "Треньорът на ЦСКА - Стамен Белчев, определи групата на \"армейците\" за срещата с Пирин, която е в неделя от 15,00 часа в Благоевград. Мачът от 25-ия кръг на Първа лига пропускат Божидар Чорбаджийски (наказан), както и Александър Дюлгеров, който лекува контузия. Ето играчите на \"червените\" за двубоя с \"орлетата\": Георги Китанов, Витаутас Черниаускас, Станислав Манолев, Николай Бодуров, Александър Барт, Стойчо Атанасов, Жеферсон Телес, Тиаго Родригес, Александър Георгиев, Кристиян Малинов, Рубен Пинто, Жан Бланко, Роланд Алберг, Раул Лое, Енрике Рафаел, Кирил Десподов, Фернандо Каранга, Укра, Едвин Джеси. Сподели:", "date": "2018.03.10", "title": "Групата на \"червените\" за мача с \"орлетата\""}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D1%80%D0%B5%D0%BC%D0%B5%D1%80%D0%B8-%D1%81%D0%B8%D0%BB%D0%B8-%D1%81-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%82%D0%B5-%D1%81%D0%BA%D0%B8%D0%BE%D1%80%D0%B8-%D0%B8-%D0%BD%D0%B0%D0%B3%D1%80%D0%B0%D0%B4%D0%B8-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-news733956.html", "text": "Никола Одибер от посолството на Франция у нас спечели голямата купа на министъра на външните работи на България. Той получи приза си от ръцете на заместник министър-председателя и министър на външните работи Екатерина Захариева. Тя не само бе сред участниците, но и демонстрира завидни умения и с лекота спечели слалома за жени. Това съобщиха от пресцентъра на Министерството на външните работи. „Наистина се радвам на тази инициатива, защото в сложната геополитическа обстановка спортът действително обединява. Последният пример за това беше на Олимпиадата в Пьонгчан, където делегациите на Северна и Южна Корея се обединиха под един флаг“, коментира министър Захариева след състезанието. В спортното събитие, което се провежда за 9-а поредна година, взеха участие над 70 чужди дипломати, акредитирани у нас и приятели. По пистите на Банско в оспорвана, но спортсменска конкуренция, се надпреварваха посланиците на Австрия, Бразилия, Мароко, Румъния, Финландия, Франция, Южна Корея и много други, както и представители на Европейската комисия, УНИЦЕФ и Световната банка у нас. Надпреварата под егидата на министъра на външните работи и съорганизирана от посланиците на Австрия и Румъния бе разделена в следните категории: слалом за мъже-дипломати, съответно до и над 50 години, слалом за дами, за приятели на дипломатите и за деца, както и весел биатлон. Въпреки името си, последната дисциплина събра най-ентусиазираните и мотивирани състезатели. Те трябваше да преминат трасето с престой на стрелкови рубеж. В него трябваше със снежни топки да улучат най-много мишени. Демократичните разбирания на дипломатите позволиха в дисциплината да се състезават всички категории заедно. Победител след оспорвана борба стана посланикът на Франция у нас Ерик Лебедел. В състезанието за дами министър Захариева даде най-добро време и в двата манша. Тя остави след себе си Текла Харангозо от посолството на Унгария и Таня Щьолцл от Австрия. При мъжете до 50 години на почетната стълбица до Никола Одибер се качиха още Маркус Хаас от посолството на Германия и французинът Елиан Тимон. В старшата възраст победител стана вторият дипломат в германското посолство Йорг Шуграф. Той изпревари Тони Томпсън от Световната банка. Бронзовия медал заслужи Семо Семов от Министерството на външните работи. Ски състезанието за купата на министъра на външните работи е сред най-обичаните и престижни прояви на дипломатическия корпус у нас. Сподели:", "date": "2018.03.10", "title": "Вицепремиерът Екатерина Захариева премери сили с дипломатите-скиори и награди най-добрите"}
{"url": "http://pik.bg/%D0%BC%D0%B8%D1%85%D0%B0%D0%B8%D0%BB-%D0%B2%D1%8A%D0%BB%D1%87%D0%B5%D0%B2-%D1%81-%D0%BE%D0%B1%D1%81%D1%82%D0%BE%D0%B5%D0%BD-%D0%B0%D0%BD%D0%B0%D0%BB%D0%B8%D0%B7-%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news733935.html", "text": "Легендата на Левски -  Мишо Вълчев, направи анализ на играта на \"сините\" след подновяването на битката в Първа лига. Предлагаме ви казаното от футболния специалист пред вестник \"Тема Спорт\" с известни съкращения. \"Във Варна Левски игра на много добро ниво. Имаше бързина в действията на футболистите и скорост в атаките - неща, които липсваха преди това в отбора. В този мач имаше желание, идея и острота. Затова Левски заслужено спечели. Аймен Белаид не ми направи добро впечатление. Явно не се намира в топформа - бавен и тромав е. Не може да е качествен заместник на Ейолфсон или Яблонски. Паулиньо показа, че притежава доста качества. Показва добра бързина, има техника. Ривалдиньо показа, че все още не се е адаптирал, беше бавен и муден. Не търсеше достатъчно топката. Хали Тиам е черноработник. Определено върши доста работа пред защитата. През есента това вършеше Васил Панайотов. Не са толкова различни нивата на двамата. Афонсо Фигейредо започна неубедително двубоя с Черно море. По-късно пооправи играта. Прави впечатление, че Горанов играеше на стабилно ниво според възможностите си. Вършеше си работата и изведнъж Делио Роси го извади от състава. Иначе Фигейредо сякаш е по-силен в предни позиции, отколкото в отбрана. Филипе Нашименто не игра на \"Тича\", но в предишните мачове показа, че има добри качества. Станислав Костов си свърши работата в срещите, в които игра. \"Сините\" започнаха да играят по-остро и експлозивно. Може би отборът вече разполага с необходимите изпълнители за това и те да дават тази насока в атаката\", заявява именитата фигура на Левски. Сподели:", "date": "2018.03.10", "title": "Михаил Вълчев с обстоен анализ на ситуацията при \"сините\""}
{"url": "http://pik.bg/%D0%BD%D0%B0-%D1%81%D1%83%D1%85%D0%BE-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BE%D1%82-%D1%81%D0%B5%D0%B4%D0%BC%D0%B8%D1%86%D0%B0-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BF%D1%80%D0%BE%D1%82%D0%B5%D1%81%D1%82-news733929.html", "text": "Врачанското село Върбица е без вода вече седмица, съобщава Булнюз. Причината е замътнен водоизточник заради снеготопенето. Жителите се снабдяват с питейна вода от извори и с водоноски, а от ВиК- Враца им осигуриха минерална вода за пиене. Според кмета на селото Христо Христов обаче хората нямат вода за битови нужди, а проблемът е от години. Управникът ще се срещне в началото на следващата седмица с кмета на Враца и управителя на \"ВиК\" в града за обсъждане на ситуацията. Жителите на селото са насрочили протест за идния вторник, който ще се проведе от 10:00 часа в края на Върбица, където ще затворят движението. Сподели:", "date": "2018.03.10", "title": "На сухо! Във врачанско село без вода от седмица. Жителите подготвят протест"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BD%D0%B0%D0%B4-19-000-%D1%80%D1%83%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-%D1%81%D0%B0-%D0%B8%D0%B7%D0%B1%D1%80%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D0%B7%D0%B8%D0%BC%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%B7%D0%B0-%D0%B4%D0%B2%D0%B0-%D0%BC%D0%B5%D1%81%D0%B5%D1%86%D0%B0-news733928.html", "text": "министерството Повече от 19 000 руски туристи са посетили България през декември и януари от този зимен сезон, отчита се увеличение от 1,3% в сравнение със същия период на миналата година. Това каза министърът на туризма Николина Ангелкова на среща с Михаил Малцев, изпълнителен директор на Уралската Асоциация по туризъм, съобщиха от пресцентъра на . Тя допълни, че Русия традиционно е един от основните туристически партньори на страната ни. На срещата двамата дискутираха вариантите за разширяване на възможностите руският потребител да ползва у нас здравни пакети, или корпоративен отдих на руски институции и компании. Един от акцентите на разговорите бяха начините за популяризиране на руския пазар на типично българските лечебни и оздравителни практики и на уникалните методи и процедури, които не се срещат в други страни. За това предпоставка са уникалните качества на минералната вода и лечебната кал в България. Министър Ангелкова заяви, че в страната има над 600 минерални извори с различни характеристи, подходящи за лечение на множество от най-разпространените заболявания. В момента експерти на министерството и представители на бизнеса разработват СПА дестинации, които ще помогнат за популяризирането на възможностите за оздравителен туризъм в България, каза министърът. Тя уточни, че дестинациите са 7 и обхващат цялата страна. Те дават информация за общите характеристики и качествата на водата в даден район, за климата и туристическите атракции. И покани събеседника си да посети през лятото България и родното Черноморие. Михаил Малцев посочи, че приветства усилията на министерството за създаване на специализиран туристически продукт, който ще е в помощ на руските гости. Той допълни, че асоциацията ще подкрепя всяка добра идея, която подпомага развитието на туризма в двете страни. „Надявам се и в бъдеще сътрудничеството между българското Министерство на туризма и Уралската асоциация по туризъм да се задълбочава и развива“, отбеляза г-н Малцев. Сподели:", "date": "2018.03.10", "title": "Ангелкова: Над 19 000 руски туристи са избрали България за зимна почивка за два месеца"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%88%D0%BE%D1%84%D1%8C%D0%BE%D1%80%D0%B8-%D1%81%D0%B2%D0%BB%D0%B0%D1%87%D0%B8%D1%89%D0%B5-%D1%81%D0%B5-%D0%B0%D0%BA%D1%82%D0%B8%D0%B2%D0%B8%D0%B7%D0%B8%D1%80%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%BB%D1%8E%D0%BB%D0%B8%D0%BD-news733990.html", "text": "Шофьорите да се движат с повишено внимание при км 9 на АМ „Люлин“. За това апелират от Агенция „Пътна инфраструктура“. Причината е активизиране на срутището в затвореното платно. Това може да създаде неудобство по време на пътуване. Сподели:", "date": "2018.03.10", "title": "ВНИМАНИЕ, ШОФЬОРИ! Свлачище се активизира на магистрала \"Люлин\""}
{"url": "http://pik.bg/%D0%BD%D0%B5%D0%B4%D0%BE%D1%81%D1%82%D0%B8%D0%B6%D0%B8%D0%BC-%D1%87%D0%B8%D0%BA%D0%B0%D0%B3%D0%BE-%D0%B8-%D0%BD%D1%8E-%D0%B9%D0%BE%D1%80%D0%BA-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B5%D0%B4-%D0%B2%D0%B8%D0%BA%D1%82%D0%BE%D1%80-%D0%BA%D0%B0%D0%BB%D0%B5%D0%B2-%D0%B2%D0%B8%D0%B6%D1%82%D0%B5-%D0%BA%D1%83%D0%BB%D1%82%D0%BE%D0%B2%D0%BE%D1%82%D0%BE-%D0%BC%D1%83-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B8%D0%B5-%D0%BD%D0%B0-%D0%B4%D0%B5-news733937.html", "text": "Виктор Калев предизвика невероятен фурор в Америка, където хиляди български емигранти аплодираха на крака спектакъла му \"Грамофонът\", видя ПИК в социалните мрежи. Култовият актьор изнесе две представления - на 4 март в \"Copernicus Center\" в Чикаго и на 8 март в \" Комикът, чиято кариера се изстреля като най-мощната ракета носител в света, откакто напусна Слави Трифонов, докара до екстаз сънародниците ни отвъд океана, вижда се от отзивите им в профила му във \"Фейсбук\". \"Вече мина седмица, откакто те гледах, а все още съм под въздействието на онова, което се случи - песен, чиста енергия, емоция... Благодаря ти, Вики, за смеха и сълзите, които предизвика, за онези искри на щастие в очите ти при поредния поклон под бурните ни аплодисменти, за почти незабележимо изтритата сълза... Твоята сбъдната мечта тази вечер не бе отразена само в очите ми, тя се запечата завинаги в сърцето ми... Благодаря ти, че ме допусна до нея\", продължават хвалебствията. Вижте видео от култовото изпълнение на Виктор на неостаряващия хит \"Детелини\" на Лили Иванова пред феновете му в Чикаго . Riverside Theatre\" в Ню Йорк. Велик и неповторим си! Сподели:", "date": "2018.03.10", "title": "НЕДОСТИЖИМ! Чикаго и Ню Йорк на крака пред Виктор Калев! Вижте култовото му изпълнение на \"Детелините\"-те на Лили (ВИДЕО)"}
{"url": "http://pik.bg/%D0%BD%D0%BE%D0%B2%D0%B0%D1%82%D0%BE%D1%80%D0%B8-%D0%B2-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%BE%D1%81%D1%82%D1%82%D0%B0-%D0%B1%D0%B0%D1%80-%D0%B2-%D0%B3%D0%BB%D0%B0%D0%B7%D0%B3%D0%BE%D1%83-%D0%BF%D1%80%D0%BE%D0%B4%D0%B0%D0%B2%D0%B0-%E2%80%9E%D0%B1%D0%BB%D1%8A%D0%B4%D0%B8-%D0%BC%D0%B5%D1%80%D0%B8%E2%80%9C-%D1%81%D1%80%D0%B5%D1%89%D1%83-%D0%B4%D0%B0%D0%BC%D1%81%D0%BA%D0%B8-%D1%82%D0%B0%D0%BC%D0%BF%D0%BE%D0%BD%D0%B8-news733924.html", "text": "Заведение в шотландския град Глазгоу организира брънч, по време на който могат да бъдат поръчвани коктейли \"Блъди Мери\" срещу дамски тампони, съобщава вестник \"Метро\", цитиран от БТА и Нова телевизия. Инициативата носи името \"Блъди Биг Брънч\" и е тематично свързана с женския цикъл. Клиентите могат да получат водка с доматен сок срещу кутия дамски тампони или превръзки. Организатор на нестандартната акция е клуб \"The Wee Guy's\". Събраните хигиенни продукти ще бъдат дарени на дами, които нямат достатъчно средства, за да си ги закупят. Автор на инициативата е Лий Бийти. Когато веднъж пазарувал в супермаркета, той останал удивен от това колко зорко се следят с камери и специална звукова сигнализация дамските тампони. Оказало се, че те са сред най-крадените стоки, тъй като много жени не могат да си ги позволят. Лий Бийти още повече се смутил, когато се запознал с проучване, според което една от всеки пет британки прибягва до \"алтернативни превръзки\" (чорапи, тоалетна хартия, вестници и др.), когато е в месечен цикъл. Поради тази причина той решил да проведе своята \"тампонна инициатива\" и да дари събраните хигиенни средства на нуждаещи се жени. Сподели:", "date": "2018.03.10", "title": "Новатори в благотворителността! Бар в Глазгоу продава „Блъди Мери“ срещу... дамски тампони"}
{"url": "http://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BF%D1%80%D0%BE%D1%82%D0%B5%D1%81%D1%82%D1%8A%D1%82-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-news733938.html", "text": "Приключи протестът на служителите на затворите с искане за достойно заплащане, предава „Фокус“. Протестиращите се разотидоха, движението около Министерски съвет е възстановено. Протестиращите служители се опитаха да депозират писмо с искане за среща с премиера Бойко Борисов, но бяха спрени от охраната на Министерски съвет. Пред журналисти Радослав Мартинчев, зам.-председател на Синдикат на служителите в затворите в България в Ресор „Трудово-правни въпроси“ заяви: „Не може така с лека ръка да получаваме пренебрежение, каквото не заслужаваме, и то от най-висше ниво“. Преди дни служителите в отворено писмо поискаха да се срещнат с премиера Борисов и министъра на правосъдието Цецка Цачева. На протеста те заявиха, че нямат обратна връзка, дали това писмо е получено. „Практиката в общата администрация на Министерски съвет е следната: депозира се определен документ, не получаваме ред за деня и часа. След няколко дни трябва да си го изискваме“, поясни Радослав Мартинчев. „Не сме убедени, че писмото е стигнало до премиера. То е депозирано и до министъра на финансите Владислав Горанов и до Цецка Цачева - нашия работодател, който е част от причината да сме тук“, обясни той. „Протестите няма да спират, докато държавното управление не се съобрази с волята на служителите, които са част от народа, от суверена. Това е срам и позор в европейска България“, подчерта Радослав Мартинчев. Сподели:", "date": "2018.03.10", "title": "Приключи протестът на служителите на затворите"}
{"url": "http://pik.bg/%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-%D1%86%D0%B5%D0%BD%D0%B5%D0%BD-%D1%83%D1%81%D0%BF%D0%B5%D1%85-%D0%B7%D0%B0-%D0%B7%D0%B0%D1%80%D0%B0%D0%BB%D0%B8%D0%B8-news733963.html", "text": "Берое спечели с 2:0 гостуването си на Локомотив (Пд) от 25-ия кръг на Първа лига. Легендата на \"черно-белите\" Мартин Камбуров откри резултата в 67-ата минута, разписвайки се с фланелката на заралии. Педро Еуженио удвои в 76-ата, акцентира \"Новспорт\". Гостите можеха да поведат още преди почивката. След малко повече от половин час игра Рубен Бригидо удари греда - изстрел от двайсетина метра. Вратарят Илко Пиргов закачи топката с пръстите и тя срещна напречния дирек. Четири минути по-късно домакините искаха дузпа за игра с ръка на Мартин Райнов след удар с глава на Димитър Везелов. В 40-ата минута шут на Камбуров беше спасен от Пригов с крак. В 57-ата минута футболистите на Локомотив (Пд) отново претендираха за дузпа. Топката се удари в ръката на Иван Иванов след центриране отдясно. Малко след това на \"Лаута\" се разигра грозен екшън. Карлос Охене връхлетя върху човек от пейката на Локо (Пд). Целият щаб на домакините му налетя. Масажистът Благой Вангелов го хвана на гушата, а резервата Симеон Райков го изрита. На помощ на своя съотборник се притекоха още футболисти на Берое. Наложи се да де намесва охраната, за да предотврати грозните сцени. В крайна сметка реферът вдигна червен картон на Райков. В 67-ата минута Мартин Камбуров откри резултата, след като засече с глава центриране от корнер. Нападателят логично не се зарадва. Това е третото му попадение във вратата на Локо (Пд) и първо на \"Лаута\". Педро Еуженио оформи крайния резултат в 76-ата минута, след като получи извеждащ пас и с лекота преодоля Пиргов. ЛОКО (ПД) - БЕРОЕ 0:2 0:1 М. Камбуров (67) 0:2. П. Еуженио (76) Сподели:", "date": "2018.03.10", "title": "В шампионата! Ценен успех за заралии"}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%B8%D0%B2%D0%B0-%D0%B2-%D1%81%D0%BA%D0%BE%D0%BF%D0%B8%D0%B5-%D0%B7%D0%B0-%D0%B4%D0%B0-%D0%BF%D0%BE%D1%87%D0%B5%D1%82%D0%B5-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%B5%D0%B2%D1%80%D0%B5%D0%B8%D1%82%D0%B5-%D0%B4%D0%B5%D0%BF%D0%BE%D1%80%D1%82%D0%B8%D1%80%D0%B0%D0%BD%D0%B8-%D0%BE%D1%82-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-news733984.html", "text": "Премиерът Бойко Борисов ще участва във възпоменателната церемония на 12 март в Скопие по повод 75-годишнината от депортирането на евреите от територията на днешна Република Македония. В памет на жертвите на Холокоста българският министър-председател, заедно с премиера на Република Македония Зоран Заев, ще поднесе венец на паметника на загиналите евреи. Бойко Борисов е първият български министър-председател, който участва в отбелязването на годишнина от депортирането на евреите от територията на днешна Република Македония. В официалната българска делегация за церемонията са включени и представители на еврейската общност. В рамките на посещението са планирани и двустранни разговори между премиерите Борисов и Заев. Сподели:", "date": "2018.03.10", "title": "Бойко Борисов отива в Скопие, за да почете паметта на евреите, депортирани от територията на днешна Република Македония"}
{"url": "http://pik.bg/%D1%81%D0%B2%D0%BB%D0%B0%D1%87%D0%B8%D1%89%D0%B5%D1%82%D0%BE-%D0%BA%D1%80%D0%B0%D0%B9-%D1%81%D0%BC%D0%BE%D0%BB%D1%8F%D0%BD-%D0%B5-%D0%BD%D0%B0%D0%B9-%D0%BC%D0%B0%D1%89%D0%B0%D0%B1%D0%BD%D0%BE%D1%82%D0%BE-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news733970.html", "text": "Активираното през миналата седмица свлачище край село Тикале, което прекъсна движението по пътя Смолян - Мадан, е най-мащабното върху главен път в страната. Това е заключението след проведения днес оглед на свлачищния терен с участието на представители на АПИ, областната и общинската администрация в Смолян, проектанти, геолози, предаде Дарик радио. Извършено е наблюдение на терена, което е направено и от дрон. Състоянието на срутището е много тежко и обхваща много голяма територия, с което излиза далеч извън сервитута на главния път. Реализирано е свлачище от блоков тип, като пукнатините са съизмерими с наклона на терена 60-70 градуса. Свлачището се осъществява от долу-нагоре чрез освобождаване на свлечени скални блокове в долната част на ската. Оформени са няколко свлачищни отстъпа с височина от 2 до 4 метра. Към момента на огледа най-горният свлачищен отсег е достигнал електропровод 110 KV. В свлачищното тяло попада електропровод 20 KV. Свлачището е активно с непрекъсната поява на нови пукнатини, чиито размери в момента са около 100 на 150 метра. Установено е и наличие на стичащи се повърхностни води. Над веждата на свлачището преминава водопровод Ф400, който е препоръчително да се обследва. Според председателят на УС на Агенция „Пътна инфраструктура” – инж. Дончо Атанасов, който лично присъства на огледа, в понеделник от АПИ ще бъде проведено съвещание с всички водещи специалисти в тази област и ще бъдат взети конкретни мерки. Най-добрите екипи за обследване и проучване ще работят, за да не се допусне прекъсване на електрическата и ВиК комуникация до населените места. Ще бъде обсъден и вариант за изграждане на алтернативен път през Орешец-Влахово, тъй като геоложката структура на скалите при свлачището в района на Тикале показва, че има предпоставки проблемът да възниква периодично. В момента в сервитута на главния път от републиканската пътна мрежа няма свлачище с по-голям размер. Подчерта се, че свлачището е изключително опасно за разчистване поради наличието на множество големи по размер надвиснали скални късове. Въпреки това ще бъде направен опит за разчистване и пускане на движението за аварийни случаи в едната пътна лента. Ще бъде направена организация за продължително наблюдение на свлачището, поради голямата му активност. Усилията в най-краткосрочен план се насочват към спешно разчистване на пътя Рудозем-Смилян, за да бъде частично облекчен трафикът в региона. В огледа участваха още директорът на ОПУ-Смолян инж.Костадинка Миланова, кметът на община Смолян Николай Мелемов и заместникът му инж. Мариана Цекова, геолози, проектанти, представители от ВиК и EVN, кметове на околните населени места, служители от Горското стопанство и др. Пореден ден две пъти артерии в Смолянско са блокирани от скални маси и движението в района от Смолян в посока Златоград, Мадан, Рудозем, Кърджали и околните населени места е силно затруднен. Единствената алтернатива е Рудозем-Фатово – Смолян. Сподели:", "date": "2018.03.10", "title": "Свлачището край Смолян е най-мащабното в страната"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D0%B0%D0%B9%D0%BD%D0%BE%D1%82%D0%BE-%D0%B4%D0%BE%D1%81%D0%B8%D0%B5-%D0%BD%D0%B0-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F-%D1%86%D0%B8%D0%B3%D0%B0%D0%BD%D0%B8%D0%BD-%D0%B6%D0%BE%D1%80%D0%BE-%D0%BF%D0%BB%D1%8A%D1%85%D0%B0---%D0%B4%D1%80%D1%8A%D0%B7%D0%BA%D0%B8%D1%8F%D1%82-%D0%B0%D0%BF%D0%B0%D1%88-%D0%BE%D0%B1%D1%80%D0%B0%D0%BB-%D0%B8-%D1%81%D0%BB%D0%B5%D0%B4%D0%BE%D0%B2-news733668.html", "text": "Застреляният от пловдивския лекар Иван Димитров пловдивски апаш Жоро Джевизов имаше репутацията на най-безскрупулния и дързък крадец в града под тепетата. Кариерата на 40-годишния бандит приключи безславно - той бе пронизан с куршум в гърдите и умря от кръвозагуба, проснат на заснежен капак на автомобил. Мургавият рецидивист е задържан десетки пъти за кражби и е лежал няколко пъти в затвора за дръзки посегателства над чужда собственост, пише столичен седмичник. Самият той се хвалел пред съседите си от гетото в \"Столипиново\", че спрял да брои кражбите си преди няколко години, когато празнувал удар № 1000. \"Имало е нощи, когато е реализирал по 10 кражби. Тарашеше основно мазета, заради това е и прякорът му Плъха. Не че беше кокошкар, просто беше неграмотен технически и не можеше да отключва врати със секретни брави\", описват покойния си съкварталец ромите от \"Столипиново\", цитирани от седмичника. Дори в собственото си гето Жоро Плъха не е долюбван, тъй като често е обирал и домовете на други цигани. \"Преди крадеше заедно с Тошо Кьопавия, но двамата се скараха, тъй като Плъха ограби и собствения си партньор. Двамата задигнали техника от ателие и оставили откраднатото в дома на Кьопавия. на следващия ден Плъха се вмъкнал в дома на ортака си и ограбил общата плячка заедно с други неща\", разказват за подвизите му обитатели на квартала. Сред полицаите жоро е известен с прякора Магнитните ръце. Разправят, че преди няколко години, когато бил задържан в районното заради съмнения, че е откраднал велосипед от мазе, циганинът съумял да задигне портмонето на следователката, която го разпитвала. Една от жертвите му - Милена Петрова, посочи, че през лятото на 2010 г. Джевизов успял да обере за една нощ 3 апартамента в Асеновград, сред които и нейния. Циганинът направил ударите, докато се водел затворник, но бил пуснат в градски отпуск. Плъха има в досието си и присъда от 11 години затвор за обир и побой над пенсионери. Той обаче излежал едва 7 години и излязъл преди година. Пред униформените Плъха винаги оправдава кражбите си със зависимостта си от хероина. Според втория баща на Жоро, той имал само три присъди и то не за кражби, а за \"побойство\". Сподели:", "date": "2018.03.10", "title": "ЕКСКЛУЗИВНО! Тайното досие на застреляния циганин Жоро Плъха - дръзкият апаш обрал и следователка"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-%D1%81%D1%82%D0%BE%D0%BF%D0%B0%D0%BD%D1%81%D0%BA%D0%B0-%D0%BF%D0%BE%D1%81%D1%82%D1%80%D0%BE%D0%B9%D0%BA%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news733874.html", "text": "Изгоря стопанска постройка в двора на мъж от врачанското село Рогозен, съобщава Конкурент, като се позовава на информация от полицията. Посочва се, че 44-годишният стопанин се обадил вчера, за да сигнализира за инцидента. Полицаи от Козлодуй установили, че в бараката имало царевица и жито, които са изгорели. Изпепелена е и стопанската постройка, чиято площ е 18 кв.м. Според полицията, няма данни за умишлен палеж. Сподели:", "date": "2018.03.10", "title": "Пожар изпепели стопанска постройка във врачанско село"}
{"url": "http://pik.bg/%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%BD%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D1%81%D1%80%D0%B0%D0%B7%D0%B8-%D0%B1%D1%81%D0%BF-%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-news733987.html", "text": "Партия ГЕРБ е готова избори да има по всяко време, ние го доказваме непрекъснато. Това заяви пред Канал 3 депутатът Десислава Атанасова. Изказването й е по повод програма за управление на ДПС, която партията обяви, че изготвя. „Всяка партия трябва да е винаги готова“, смята народният представител. Прочети Десислава Атанасова коментира и амбицията на левицата да радвали сделката за ЧЕЗ. Опозицията подкрепи последните прояви под прозорците на Министерски съвет. „Очаквано видяха, че могат да съберат една малка част от хора, които бяха докарани с автобуси до жълтите павета. Не мога да разбера как си представят, че в една търговска сделка може БСП чрез подписка да се намеси и да развали тази сделка“, смята депутатът. В тези действия народният представител прозира търсен популизъм. „Каквито и протести да организират, в колкото и часа да бъдат те – няма смисъл от тези протести“, посочи Атанасова. Тя изрази и своето мнение относно скандалите около посещението на патриарх Кирил. „За съжаление аз видях липса на позиция след думите на патриарх Кирил“, заяви Атанасова. По думите й президентът Румен Радев стоял с наведена глава и просто кимал. „Това е недопустимо от гледна точка на самочувствие и самосъзнание“, посочи политикът и допълни, че подобен тон при срещата на патриарха с премиера Бойко Борисов не е имало. „При този знак България трябва да бъде обидена най-малкото, защото само преди няколко месеца от Русия беше казано, че кирилицата идва от Македония. Провокация тотална“, посочи още Десислава Атанасова. Сподели:", "date": "2018.03.10", "title": "БЕЗПОЩАДНА! Десислава Атанасова срази БСП и Румен Радев"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%B2%D0%B0%D0%B6%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news733942.html", "text": "За пореден път президентът на ЕНП Жозеф Дол даде висока оценка за работата на премиера Бойко Борисов и кметовете на ГЕРБ. Това написа заместник-председателят на ГЕРБ и председател на парламентарната група на партията Цветан Цветанов в пост на личната си страница в социалните мрежи. „Това стана по време на изнесеното заседание на Групата на ЕНП в Комитета на регионите в София, което беше и своеобразен старт на регионалните инициативи на ЕНП за евроизбори 2019. На форума беше припомнено, че в предходния програмен период 3,4 млрд. евро бяха на разположение за кандидатстване от страна на регионите, а в новия програмен период тези средства са вече 3,8 млрд.“, посочи политикът. По думите му водещата роля в развитието на регионите е на кметовете и те за пореден път призоваха в следващата Многогодишна финансова рамка да бъде запазена водещата роля на кохезионната политика. Сподели:", "date": "2018.03.10", "title": "Цветан Цветанов с важен коментар във Фейсбук"}
{"url": "http://pik.bg/%D0%B2%D0%B0%D0%B6%D0%BD%D0%B0-%D1%81%D1%82%D1%8A%D0%BF%D0%BA%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B3%D0%BE%D1%82%D0%BE%D0%B2-%D0%B4%D0%B0-%D0%B4%D0%B8%D1%81%D0%BA%D1%83%D1%82%D0%B8%D1%80%D0%B0-%D1%81%D1%8A%D1%81-%D1%81%D0%B0%D1%89-%D0%BF%D0%BE-%D1%80%D0%B0%D0%BA%D0%B5%D1%82%D0%BD%D0%B8%D1%8F-%D0%B2%D1%8A%D0%BF%D1%80%D0%BE%D1%81-news733823.html", "text": "Президентът на Русия Владимир Путин заяви, че страната му е готова по всяко време да обсъди със САЩ всички въпроси, включително и ракетния, предава РИА Новости, цитирани от Фокус. „Нека седнем спокойно, да поговорим и да решим въпросите – заяви руският лидер. - Мисля, че настоящият президента на САЩ иска да направи това, но има сили, които не искат да му позволят това. Ние сме готови да говорим по всеки въпрос, включително и за ракетите, киберпространството, включително и контратероризма – по всяко време“. В началото на месеца Владимир Путин представи пред Федералното събрание най-новите видове руско въоръжение, което няма аналог в света. Това е ракетният комплекс „Сармат“, подводни летателни апарати, крилата ракета с ядрена енергоустановка, авиационен ракетен комплекс „Кинжал“, лазерно и хиперзвуково оръжие. По-късно група американски сенатори, включително и бившия кандидат за президент Бърни Сандърс, се обърнаха към държавния секретар на САЩ Рекс Тилърсън с призив да започне диалог с Москва с цел обновяване на договорите за ядрено оръжие и повишаване на прозрачността при разработката на нестратегическото ядрено оръжие. Сподели:", "date": "2018.03.10", "title": "Важна стъпка! Владимир Путин готов да дискутира със САЩ по ракетния въпрос"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D0%BA%D1%80%D0%B0%D1%81%D0%B8%D0%B2%D0%B8-%D0%B8%D0%BC%D0%B5%D0%BD%D0%B0-%D0%B8%D0%BC%D0%B0%D1%82-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%BD%D0%B5%D1%81-news733825.html", "text": "Православната църква почита днес паметта на Света мъченица Галина. Имен ден празнуват и Галя, Галена и мъжките еквиваленти на името. Според народните вярвания, всеки който носи това име, ще бъде обичан. Св. Галина става една от жертвите, пострадали при управлението на император Деций Траян в Коринт. Била е последователка на Св. мъч. Кодрат. По това време много мъже и жени, верни на Христовата вяра, стават жертви на областния управител, предприел гонения срещу християните в областта. Сподели:", "date": "2018.03.10", "title": "Вижте кои красиви имена имат празник днес"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BC%D0%BE%D1%80%D1%8F%D0%BA-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-%D0%BD%D0%B0-%D0%B1%D0%BE%D1%80%D0%B4%D0%B0-%D0%BD%D0%B0-%D1%84%D0%B5%D1%80%D0%B8%D0%B1%D0%BE%D1%82-%D0%BA%D1%80%D0%B0%D0%B9-%D1%81%D0%BE%D1%87%D0%B8-news733918.html", "text": "56-годишен български моряк е загинал при пожар на борда на ферибота \"Героите на Севастопол\", който в момента се намира в грузинското пристанище Поти, съобщава БНР. Причините за възникването на пожара тепърва ще бъдат изяснявани. Първоначалните предположения са за късо съединение в една от кабините. Морякът се е задушил от дима по време на пожара, докато фериботът е преминавал край Сочи. Останалите членове на екипажа са добре и се очаква в началото на следващата седмица \"Героите на Севастопол\" да се прибере във Варна. Сподели:", "date": "2018.03.10", "title": "Български моряк е загинал на борда на ферибот край Сочи"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BE%D1%86%D0%B8%D0%B0%D0%BB%D0%B4%D0%B5%D0%BC%D0%BE%D0%BA%D1%80%D0%B0%D1%82%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D0%B0%D0%BD%D0%B0%D1%81%D1%82%D0%B0%D1%81%D0%BE%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D1%87%D0%B5%D0%B7-%D0%B8-%D0%BF%D1%80%D0%BE%D1%82%D0%B5%D1%81-news733893.html", "text": "Лидерката на БСП Корнелия Нинова е изловена рамо до рамо с един от участниците в Луков марш, който бе и организатор на протестите срещу сделката с ЧЕЗ пред Министерския съвет - Костадин Костадинов, и неговата партия \"Възраждане\", както обявиха от \"Позитано\" 20. Според изявленията на Нинова социалистите само са се присъединили към този протест, макар те да бяха единствените оратори и да успяха да съберат с платени автобуси едва 1200 души от цялата страна, както ПИК съобщи. Присъствието на крайния националист до лявата лидерка на протеста срещу сделката с ЧЕЗ люто е възмутило социалдемократите на Георги Анастасов, които излязоха с декларация. \"Как е възможно лидерът на социалистическа партия да стои до един краен националист, който се включва в Луков марш, а в същото време Нинова и БСП да се обявяват срещу провеждането на Луков марш!\", обясни позицията си Анастасов пред ПИК. Припомняме, че именно заради декларацията на социалистите срещу Луков марш, в която се оправдаваха и действията на т.н. Народен съд, зам.-председателят на Народното събрание от БСП Валери Жаблянов се прости с поста си. Преди да създаде партията си \"Възраждане\" Костадинов беше привърженик на \"Атака\" и на ВМРО. Социалдемократите на Анастасов са възмутени и от двойните стандарти, които БСП прилага към енергетиката, като иска одържавяването на едно частно енергодружество, но не предлага собствениците на дялове в енергетиката от нейната партия да ги предадат на държавата. \"Те си знаят кои са, някои заемат високи постове в БСП. Стига вече с тая демагогия\", отсече Анастасов пред ПИК. Ето и пълния текст на позицията на партия Български социалдемократи: През последните два-три месеца ставаме свидетели на абсурдна подмяна на дневния ред на БЪЛГАРСКОТО общество. Цяла БЪЛГАРИЯ на 7 март 2018 година на митинга против ЧЕЗ  видя един нов съюз. Да докараш  твои членове с автобуси от страната на протест, организиран от ултра-националистически десни формации, е безпринципно и съсипващо лявата социалдемократическа идея. Съюз между: -         един краен националист - защитник на Луков марш, съюзник на Военния съюз-извършил превратите на 9 юни 1923 и 19 май 1934  и -         председателката от Позитано 20. Само да припомним – генерал Луков е една много спорна фигура – Национален БЪЛГАРСКИ герой от Първата световна война. Впоследствие, от 1942 година оглавява така наречените  „Съюз на българските национални легиони“, които са създадени по подобие на хитлеристките щурмови отряди и  изповядват  фашистка  идеология. Двамата председатели - националиста и жената-социалистка-приватизатор от Позитано 20 стояха един до друг. Каква по-голяма гавра с жертвите на кървавия монархо-фашистки режим! БЪЛГАРСКИТЕ СОЦИАЛДЕМОКРАТИ винаги сме били за държавно участие в енергетиката. Искрени ли са хората от Позитано 20, които са обвързани с приватизираната част от енергетиката в България и получават стотици хиляди и милиони левове доходи от нея, когато предлагат да се одържави ЧЕЗ ? И след като от самото начало са били против продажбата на ЕРП-та, защо са слагали свои хора в бордовете на приватизираните вече дружества? За да се убедят БЪЛГАРИТЕ, че няма демагогия, която да е на принципа „Моето си е мое, чуждото е наше“, Всички от Позитано 20, които имат частна собственост в енергетиката, да дадат личен пример, като се откажат доброволно в полза на БЪЛГАРСКАТА държава от своята частна собственост  в енергетиката. Така ще разберем  дали  техните  изявления са искрени или  са лицемерни! И за да бъдат принципни, трябва да се отговори на един въпрос – с какви пари бе приватизираното Външно търговското дружество „Техноимпекс“ и каква е съдбата му след това? БЪЛГАРСКИТЕ СОЦИАЛДЕМОКРАТИ заявяват: -  ние сме хора, които обичаме РОДИНАТА си БЪЛГАРИЯ - ние сме горди и честолюбиви БЪЛГАРИ и не приемаме никой да ни поучава и да пренаписва нашата, БЪЛГАРСКА история -  никога няма да застанем рамо до рамо с ултра-националистически формации - ние  разграничаваме Позитано 20 от честните хора, изповядващи социалдемократическата идея -  демагогията и нечестността в отношенията с БЪЛГАРСКИЯ народ е пагубна за социалдемократическата идеология -  дневният ред на Българите е бедността -  огромна  част  от БЪЛГАРИТЕ живеещи, в БЪЛГАРИЯ,  са на  прага на оцеляването -  каузата на БЪЛГАРСКИТЕ СОЦИАЛДЕМОКРАТИ е да се осигури работа и доходи на всеки БЪЛГАРИН, които да му гарантират: Сподели:", "date": "2018.03.10", "title": "ПЪРВО В ПИК! Социалдемократът Георги Анастасов скочи на Корнелия Нинова заради ЧЕЗ и протестите - станала ортачка на организаторите на Луков марш"}
{"url": "http://pik.bg/%D1%82%D1%80%D0%B8%D0%BC%D0%B0-%D0%BC%D1%8A%D0%B6%D0%B5-%D0%BF%D1%80%D0%B5%D0%B1%D0%B8%D1%85%D0%B0-%D1%80%D1%83%D1%81%D0%BD%D0%B0%D0%BA-%D0%B2-%D0%B1%D1%83%D1%80%D0%B3%D0%B0%D1%81-news733923.html", "text": "ОДМВР - Бургас. Три мъже пребиха 54-годишен руски гражданин в Бургас. Екшънът станал на кръстовището на бургаските улици „Гурко“ и „Оборище“. Това съобщиха от Установено е, че час по-рано продължително пребиваващия в Бургас руснак, движейки се с лек автомобил „Хонда Джаз“, с бургаска регистрация по улица „Демокрация“ и завивайки по улица „Гурко“, спрял за да даде предимство на пресичаща по пешеходната пътека жена. Движещият се зад него лек автомобил започнал да му свири, но руснакът продължил по улица „Гурко“, като завил и спрял на „Оборище“. От задния автомобил слезли трима младежи, които влезли в пререкание с 54 годишния мъж. Той се опитал да им обясни, че спрял за да даде път на пешеходката, но младежите му нанесли няколко удара в областта на лицето. В резултат на побоя на руснака е избит горен зъб. След извършване на криминалното деяние младежите се качили в автомобила си и избягали. В резултат на бързите полицейски действия, предприети след получаване на сигнала за инцидента в Първо Районно управление – Бургас, самоличността на извършителите на побоя е установена и те са задържани. Констатирано е, че това са един 22-годишен и двама 25-годишни криминално проявени мъже от Бургас. По случая в Първо Районно управление - Бургас е образувано досъдебно производство. Сподели:", "date": "2018.03.10", "title": "Трима мъже пребиха руснак в Бургас"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D0%B1%D0%B5%D1%89%D0%B0%D0%BB-%D0%BD%D0%B0-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B4%D0%B0-%D0%BD%D0%B5-%D1%9D-%D0%BD%D0%B0%D0%BB%D0%B0%D0%B3%D0%B0-%D0%BC%D0%B8%D1%82%D0%B0%D1%82%D0%B0-%D0%BD%D0%B0%D0%B4-%D1%81%D1%82%D0%BE%D0%BC%D0%B0%D0%BD%D0%B0%D1%82%D0%B0-%D0%B8-%D0%B0%D0%BB%D1%83%D0%BC%D0%B8%D0%BD%D0%B8%D1%8F-news733830.html", "text": "Президентът на САЩ Доналд Тръмп съобщи, че е разговарял по телефона с премиера на Австралия Малкълм Търнбул и че те работят по споразумение, което да спести на Австралия готвените американски мита над вносната стомана и алуминий, съобщи Ройтерс. „Той е ангажиран да имаме много честни и взаимоизгодни военни и търговски отношения”, написа Тръмп в „Туитър”, говорейки за Търнбул. „Работим много бързо по споразумение в сигурността, за да не е нужно да налагаме мита върху стоманата или алуминия за нашия съюзник, великата нация Австралия”, добави Тръмп. Въпреки че е един от водещите световни доставчици на желязна руда, Австралия няма особено висок износ на стомана. Износът на австралийска стомана и алуминий за САЩ се равняваше едва на 400 милиона австралийски долара (около 250 милиона евро) миналата година, сочат правителствени данни. Австралийският премиер Малкълм Търнбул заяви малко след това в „Туитър”, че двустранните отношения са честни и взаимоизгодни. Сподели:", "date": "2018.03.10", "title": "Тръмп обещал на Австралия да не ѝ налага митата над стоманата и алуминия"}
{"url": "http://pik.bg/%D0%B2%D0%B0%D0%B6%D0%BD%D0%B0-%D0%B2%D0%B8%D0%B7%D0%B8%D1%82%D0%B0-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B8%D0%BD%D0%B4%D0%B8%D1%8F-news733866.html", "text": "Президентът на Франция Еманюел Макрон и съпругата му Бриджит пристигнаха на четиридневно посещение в Индия с цел да засилят търговските, отбранителните и политическите връзки между двете страни, предава Euronews, цитирани от Фокус. Те са приветствани от индийския министър-председател Нарендра Моди на летището в Делхи. Той и Макрон ще проведат преговори днес. Утре Макрон ще участва на международна среща на високо равнище, посветена на слънчевата енергия. Очаква се по време на срещите да бъде обсъдена и възможността Индия да закупи изтребители от Франция. Сподели:", "date": "2018.03.10", "title": "Важна визита: Еманюел Макрон пристигна на посещение в Индия"}
{"url": "http://pik.bg/%D0%BF%D0%B5%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B5%D0%BD%D0%BF-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0-%D1%81-%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B8%D1%8F%D1%82%D0%B0-%D0%BA%D1%8A%D0%BC-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news733927.html", "text": "Партията на европейските социалисти изразява дълбоко учудване от нападките, които президентът на Европейската народна партия, Жозеф Дол, си позволи да отправи към българските социалисти по време на посещението си в София на 9 март. В официално прессъобщение, разпространено от ГЕРБ, партия-член на ЕНП, Жозеф Дол е цитиран да казва: „Според мен българските социалисти не съществуват, откакто България пое Председателството, защото Бойко е най-успешният шеф в Европа.“ „За сведение на г-н Доул, според последните социологически проучвания, БСП има близо 19% от подкрепата на избирателите срещу 21% за ГЕРБ – факт, за който най-вероятно неговите домакини са пропуснали да го информират.“, заяви президентът на ПЕС Сергей Станишев. Комплиментите, отправени от президента на ЕНП към българския премиер, че правителството му е най-доброто, също будят недоумение. ГЕРБ в момента управлява България в коалиция с националистически партии, а на управляващите постоянно им се налага да разясняват анти-европейските изказвания на коалиционните вицепремиери и министри. Последният случай беше само преди месец, когато вицепремиер нарече европейският депутат Ска Келер „Зелена джихадистка“. През 2013 г. самият Дол определи един от настоящите коалиционни партньори на ГЕРБ като „ксенофобска партия, която яростно отрича европейския път на България”. „Социалисти в Европа и в България съществуват и те са на мястото си, за да следят за интересите на гражданите, да се борят за социална справедливост и да не позволяват европейските страни да бъдат подвеждани към еднолична власт, както стана с Орбан в Унгария, чиято партия също е член на ЕНП“, допълни президентът на ПЕС Сергей Станишев. Сподели:", "date": "2018.03.10", "title": "ПЕС: Президентът на ЕНП да внимава с определенията към социалистите в България "}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BD%D0%B0-%D0%B3%D1%80%D1%8A%D1%86%D0%BA%D0%BE-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-news733864.html", "text": "Двама германски журналисти са арестувани снощи от гръцката полиция на гръцко-турската граница, докато са отразявали придвижването на мигрантите в региона, съобщава македонската медия „ТВ21“, цитирана от Фокус. Германското посолство в Атина потвърди новината. Арестуваните са 33-годишна жена и 31-годишен мъж, за които се предполага, че са работили за телевизия ARD. Те не са имали право да остават в добре охранявания граничен район между двете страни. Германското външно министерство информира, че работи чрез консулските служби, за да изясни случая. Арестът на журналистите се случва седмица след като турската армия залови двама гръцки войници, които преминаха границата по време на патрул. Войниците са обвинени в шпионаж. Сподели:", "date": "2018.03.10", "title": "Двама германски журналисти са арестувани на гръцко-турската граница"}
{"url": "http://pik.bg/%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D0%BF%D1%80%D0%B5%D0%B7-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-news733930.html", "text": "Хиляди протестиращи служители на затворите се събраха пред сградата на Министерския съвет . Протестиращите настояват за по-достойно заплащане и питат управляващите защо заплатите им са под средните за страната и дали се чувстват сигурни. Събралите се скандират „Европа и за нас“ и носят плакати, на които пише „Дали е честно, че министрите взимат европейска заплата, а ние – не“. Шествието стартира пред сградата на Съдебната палата и премина през министерствата на правосъдието и финансите. Движението на протестиращите налага временно затваряне на движението по ул. „Георги Раковски“ и кръстовището с бул. „Цар Освободител“. Протестът се провежда при засилени мерки за сигурност. Сподели:", "date": "2018.03.10", "title": "Надзиратели протестират през Министерския съвет"}
{"url": "http://pik.bg/%D0%BF%D1%83%D1%82%D0%B8%D0%BD-%D1%81%D1%8A%D0%BE%D0%B1%D1%89%D0%B8-%D1%81-%D0%BA%D0%B0%D0%BA%D0%B2%D0%BE-%D1%81%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%BF%D1%80%D0%BE%D1%82%D0%B8%D0%B2-%D1%80%D1%83%D1%81%D0%B8%D1%8F-news733870.html", "text": "РИА Новости, цитирана от \"Фокус\". Президентът на Русия Владимир Путин смята, че санкциите срещу Русия не са свързани с „митичната намеса“ на изборите в САЩ, а от желание развитието на Русия да бъде спряно, предава „Санкциите изобщо не са свързани с някаква митична намеса на изборите в САЩ от страна на Русия. Те са свързани с желанието Русия да бъде сдържана, да се спре развитието ѝ“, заяви Путин. Той подчерта, че политиката на сдържане носи периодичен характер и се води вече десетки години. Той отбеляза, че такава политика е погрешна и нанася вреда не само на руско-американските отношения, но и на американския бизнес, защото дава възможност да се освободи място за конкурентите му на руския пазар. Сподели:", "date": "2018.03.10", "title": " Путин съобщи с какво са свързани санкциите на САЩ против Русия"}
{"url": "http://pik.bg/%D0%B1%D0%B5%D0%B7%D0%B2%D0%BE%D0%B4%D0%B8%D0%B5-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%B8-%D0%BE%D1%89%D0%B5-14-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%BD%D0%B0-%D1%81%D1%83%D1%85%D0%BE-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-news733936.html", "text": "Велико Търново и още 14 населени места ще бъдат без вода два дни – в събота и неделя, заради авария на централен водопровод, съобщи пресцентърът на общината. Засегнати са Велико Търново, Дебелец, както и селата Самоводене, Момин сбор, Малки чифлик, Пчелище, Присово, Пушево, Балван, Леденик, Шемшево, Беляковец, Ветринци, Емен и Ново село. Причината е авария на централен водопровод, намиращ се в землището на с. Присово. От \"ВиК Йовковци\" посочват, че водоподаването ще бъде ограничено до 24 ч. в неделя. От дружеството уверяват, че при възможност аварията ще бъде отстранена и по-рано. Сподели:", "date": "2018.03.10", "title": "БЕЗВОДИЕ! Велико Търново и още 14 населени места остават на сухо през уикенда"}
{"url": "http://pik.bg/%D0%BE%D0%B3%D1%8A%D0%BD-%D0%B6%D0%B5%D0%BD%D0%B0-%D0%B1%D0%B0%D0%B1%D0%B0-%D0%BC%D0%B0%D1%80%D0%B8%D1%8F-%D0%BE%D1%82-%D0%B1%D1%80%D1%8A%D1%88%D0%BB%D1%8F%D0%BD%D0%B8%D1%86%D0%B0-%D0%BA%D1%80%D1%8A%D1%81%D1%82%D0%BE%D1%81%D0%B2%D0%B0-%D1%83%D0%BB%D0%B8%D1%86%D0%B8%D1%82%D0%B5-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B0-%D0%B4%D0%BE-%D0%B7%D1%8A%D0%B1%D0%B8-%D0%B8-%D0%BF%D0%BB%D0%B0%D1%88%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D0%BF%D1%80-news733888.html", "text": "86-годишната Мария Петрова Пъшева от село Бръшляница е известна сред местните като баба Мара – Пушката, разказват в сутрешния блок на Нова телевизия. Възрастната жена се превърна в хит, след като стана ясно, че е въоръжена до зъби, заради което държи далече и крадците. Баба Мария е обирана три – четири пъти. През годините има две убийства в село Бръшляница, което допълнително мотивирало баба Мария да се въоръжи, тъй като нападенията били само срещу възрастни хора. Оръжието на баба Мара – Пушката е законно. Тя има три правила: Оръжието ти трябва да е законно. Второ, как го съхраняваш. Трето, кога го използваш. Тя е използвала своето оръжие, стреляла е във въздуха с пистолета си. По-често използва пушката, тъй като има и животни, от които трябва да се пази. Освен това бойната пенсионерка има и три кучета, за да я „вардят от крадци”. 86-годишната разказва, че иска просто да доизживее спокойно дните си, заради което и е въоръжена до зъби. „Не разчитам на държавата – признавда баба Мария. – Няма кой да ме защити, ако сама не го направя. Пушката и пистолета са ми надеждата да се пазя. Преди хранех три прасета, а сега – три кучета, за да ме пазят“. Баба Мария коментира и случилото се с доктор Димитров, който уби престъпник, влязъл в имота му. „Доктор Димитров е учен човек, но е глупав. – заяви баба Мария. – Трябвало е да се обади на 112 за да му е спокойно“. Сподели:", "date": "2018.03.10", "title": "ОГЪН ЖЕНА! Баба Мария от Бръшляница кръстосва улиците въоръжена до зъби и плаши до смърт престъпниците"}
{"url": "http://pik.bg/%D1%81%D1%80%D0%B0%D0%BC-%D0%B8-%D0%BF%D0%BE%D0%B7%D0%BE%D1%80-%D1%87%D0%B5%D0%BD%D0%B3%D0%B5%D1%82%D0%B0-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%BD%D0%BE%D1%80%D0%B0-%D0%BD%D0%B5%D0%B4%D0%BA%D0%BE%D0%B2%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%B9-%D1%8F-%D0%B8%D0%B7%D0%BC%D1%8A%D0%BA%D0%B2%D0%B0-%D0%BE%D1%82-%D1%80%D0%B0%D0%B9%D0%BE%D0%BD%D0%BD%D0%BE%D1%82%D0%BE-news733681.html", "text": "Скандалната плеймейтка Нора Недкова се оказа стара познайница на полицията в родния си град Варна. Блондинката, която си навлече гневни коментари с вулгарното си поведение в \"Черешката на тортата\", е била разтропана и щура още преда да стане VIP (за какъвто самата тя се определя), а с бунтарския й нрав родителите й неведнъж са имали проблеми. Преди да завърши училище, Нора не е била сред прилежните ученички - типично за младите хора от своето поколение купоните и нощният живот са били по-привлекателни, отколкото учебниците. \"Много ядове съм създавала на нашите, защото обичах нощния живот. Всяка вечер излизах по заведения. Няма да забравя как една вечер в дискотеката имаще проверка на документите. Поискаха ми личната карта, а аз нямах навършени 18 години. Бяха още на 15-16...\", признава в интервю Нора. Полицията извела от нощния клуб всички непълнолетни, в това число и Недкова, и ги отвела в Районното управление. \"Рано сутринта се наложи майка ми да идва да ме прибира от Районното. Това беше голям срам за родителите ми. Но когато хормонът те тресе, нищо не може да се направи. Аз исках да порасна възможно най-бързи\", казва още Недкова пред \"Лов Стайл\". Припомняме, че бащата на плеймейтката не е кой да е, а бившият кандидат-кмет на Варна Николай Недков. Бил е приближен на Иван Костов в ДСБ и шеф на курорта Златни пясъци. Сподели:", "date": "2018.03.10", "title": "СРАМ И ПОЗОР! Ченгета закопчаха Нора Недкова! Майката й я измъква от Районното "}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BC%D1%8A%D0%BB%D1%87%D0%B8-%D0%B7%D0%B0-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news733906.html", "text": "Медиите в Северна Корея продължават да мълчат за предстоящата среща между американския президент Доналд Тръмп и севернокорейския лидер Ким Чен Ун, съобщава Нова телевизия. Въпреки, че новината се появи в медиите по целия свят, държавните издания в Северна Корея изобщо не я споменават. За предстояща историческа среща между американски президент и севернокорейски лидер обявиха дипломати от Южна Корея, след разговор с Ким Чен Ун. Пак те казаха, че комунистическия лидер бил готов да преговаря за отказ от ядрено оръжие. За Доналд Тръмп явно няма съмнение, че срещата ще се състои. Той написа в „Туитър“: \"Сделката със Северна Корея се подготвя и, ако бъде завършена, ще е много добра за целия свят. Времето и мястото ще бъдат уточнени.\" Сподели:", "date": "2018.03.10", "title": "Северна Корея продължава да мълчи за предстояща среща на Ким Чен Ун с Доналд Тръмп"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B0-%D0%BE%D1%82-%D0%B8%D0%BD%D1%82%D0%B5%D1%80%D0%BF%D0%BE%D0%BB-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B8%D0%B7%D0%BF%D1%80%D0%B0%D0%B2%D0%B8-%D0%BD%D0%B0-%D0%BD%D0%BE%D0%BA%D1%82%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D1%8A%D1%80%D0%B1%D0%B8%D1%8F-news733913.html", "text": "49-годишната българка с инициали И.Г. бе задържана в сръбско село, където се е укривала в продължение на 4 години от Интерпол, предаде БГНЕС, цитирани от Струма.бг. Българката, която е от София, бе арестувана край град Кралево. Според информацията, при спецакцията в къщата е открит 51-годишен български гражданин, който е пребивавал незаконно в Сърбия. Българката има 8-годишна присъда, която е потвърдена от Върховния съд за убийството на мъжа й на 24 февруари 2010 година в столицата. Тя е забила нож във врата на съпруга си. След издаването на окончателната й присъда И.Г. успява да избяга от България на 8 септември 2014 година. В момента тя се намира в ареста на затвора в град Ниш, където очаква решението си на сръбските власти за нейното екстрадиране. Срещу 51-годишния българин, който е открит без право на престой на територията на Сърбия, е съставен акт и в момента е на свобода. Той е прекарал няколко часа в предвартиления арест. Сподели:", "date": "2018.03.10", "title": "Издирвана от Интерпол българка изправи на нокти полицията  в Сърбия"}
{"url": "http://pik.bg/%D0%BA%D1%80%D0%B0%D1%81%D1%82%D0%B0%D0%B2%D0%B8%D1%86%D0%B0%D1%82%D0%B0-%D0%BF%D1%80%D0%B8%D1%82%D0%B5%D0%B6%D0%B0%D0%B2%D0%B0-%D1%87%D1%83%D0%B4%D0%BE%D0%B4%D0%B5%D0%B9%D0%BD%D0%B0-%D0%BB%D0%B5%D1%87%D0%B5%D0%B1%D0%BD%D0%B0-%D1%81%D0%B8%D0%BB%D0%B0-news733901.html", "text": "Гoдини нapeд зa ĸpacтaвицaтa ce e ĸaзвaлo, чe мoжe дa нe e тoлĸoвa пoлeзнa, нo в ниĸaĸъв cлyчaй нe e и вpeднa. Или пoнe y нac. B cтapиннoтo pycĸo гpaдчe Cyздaл oбaчe, cъщecтвyвa интepecнa тpaдиция – oт 17 дo 19 юли вcяĸa гoдинa ce opгaнизиpaт тъpжecтвa зa Дeня нa ĸpacтaвицaтa, пише дело.бг. Πo вpeмe нa пpaзниĸa нa плoщaдa нa гpaдa ce излaгaт вcяĸaĸви eĸcпoнaти – иcтинcĸи, плюшeни, xapтиeни и дp. Xopaтa ce cъбиpaт, yдивлявaт ce и ce вeceлят. Гpaдинapи-любитeли и aгpoнoми нe caмo дeмoнcтpиpaт плoдoвeтe нa тpyдa cи, нo дaвaт и cъвeти ĸaĸ дa ce пocтигнaт ycпexи пpи oтглeждaнeтo нa тoзи зeлeнчyĸ. Ha пaзapa ce пpoвeждaт yвлeĸaтeлни ĸoнĸypcи, вpъчвaт ce нaгpaди, тaнцyвaт фoлĸлopни ĸoлeĸтиви, пeят ce pycĸи нapoдни пecни. Moжe дa oпитaт нe caмo блюдa, пpигoтвeни oт ĸpacтaвици, нo и нaпитĸи. И вceĸи мoжe дa cи тpъгнe c няĸaĸъв cyвeниp. Kpaят нa пpaзниĸa ce oзнaмeнyвa, ĸaтo глaвният гepoй ce oтпpaвя ĸъм нeбeтo въpxy бaлoн, c oбeщaниeтo зa нoвa cpeщa дoгoдинa. Πpaзниĸът нa ĸpacтaвицaтa в Cyздaл пpивличa мнoгo тypиcти, cpeд тяx винaги имa извecтни звeзди oт шoy бизнeca, ĸинoтo, мyзиĸaтa, тeлeвизиятa. Ha чoвeĸ мy e тpyднo дa cи пpeдcтaви ĸaĸ мoгaт xopaтa дa живeят бeз ĸpacтaвицaтa – пpяcнa или в тypшия. И мoжe би мaлцинa знaят, чe тoзи зeлeнчyĸ e eдин oт нaй-дpeвнитe в cвeтa. Cмятa ce, чe poдинaтa мy e тpoпичecĸитe гopи нa Индия. Mecтнитe xopa oтĸpили пo cĸлoнoвeтe нa Xимaлaитe pacтeниe, ĸoeтo ce влaчи пo зeмятa във вcичĸи пocoĸи, paждa зeлeни плoдчeтa, ĸoитo ĸaтo yзpeят cтaвaт гopчиви, a пpeди тoвa ca coчни и xpyпĸaви. Πъpвoтo пиcмeнo yпoмeнaвaнe e в дpeвeн индийcĸи pъĸoпиc, ĸoйтo пo мнeниe нa yчeнитe e нa 6000 гoдини. Tpябвa oбaчe дa ce oтбeлeжи, чe cтaвa дyмa зa диви ĸpacтaвици, ĸoитo ca ce изпoлзвaли c лeчeбнa цeл. A cъзнaтeлнoтo oтглeждaнe e зaпoчнaлo oĸoлo 4000 г. пp. н.e. И пъpвитe ĸyлтивиpaни ĸpacтaвици в мнoгo cĸopo вpeмe ce пoявили и в Дpeвeн Eгипeт и Гъpция. B Pycия зeлeнчyĸът ce пoявявa пpeз XV вeĸ, нo мнoгo yчeни твъpдят, чe зaпoзнaнcтвoтo e cтaнaлo oщe пpeз IX вeĸ. Oт Pycия зeлeнчyĸът e взeт oт визaнтийцитe. B ĸpaя нa XVII вeĸ цap Πeтъp пъpви издaвa yĸaз и в пoдмocĸoвнoтo ceлo Измaйлoвo ce cъздaвaт двe гoлeми зeлeнчyĸoви дoмaĸинcтвa, ĸoитo били нapeчeни „цapcĸи гpaдини”. Eднoтo нapeĸли „гpoздoвo” и зaпoчнaли дa caдят ĸpacтaвици, a дpyгoтo – „пpoco” и зacaдили пъпeши и дини. Cмятa ce, чe ca изпoлзвaни ceмeнa oт ĸpacтaвицa oт Cyздaл. B мнoгo cтpaни ĸpacтaвицитe ce cмятaли зa цeнeн лeĸapcтвeн мaтepиaл и тoвa e oпиcaнo пoдpoбнo oщe пpeз XVII вeĸ. Kpacтaвицaтa нe e caмo вoдa, ĸaĸтo cмятaт мнoзинa. Heзaвиcимo дaли e пpяcнa, coлeнa или мapинoвaнa тя cъдъpжa 95% вoдa, ĸaĸтo и витaминитe B1, B2, P, C. B нeя имa oщe, ĸapoтин, пpoтeин, зaxap, лyгa, eтepични мacл a, eнзими и минepaли – фocфop, ĸaлций, мaгнeзий, жeлязo и йoд. Πoчти нямa мaзнини и въглexидpaти. Πpeпopъчвa ce дa ce ĸoнcyмиpa пpи жeлaниe зa нaмaлявaнe нa тeглoтo. Kpacтaвицaтa пoмaгa пo-дoбpe дa ce ycвoят мaзнинитe и бeлтъчинитe. A фибpитe, ĸoитo cъдъpжa, peгyлиpaт paбoтaтa нa чepвaтa. Зa тoвa e пpeпopъчитeлнa пpи вcичĸи видoвe диeтични xpaни. Сподели:", "date": "2018.03.10", "title": "Краставицата притежава чудодейна лечебна сила"}
{"url": "http://pik.bg/%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8%D1%8F%D1%82-%D0%B5%D0%BB%D0%B8%D1%82-%D0%B8-%D0%B7%D0%B2%D0%B5%D0%B7%D0%B4%D0%B8-%D0%BE%D1%82-%D1%87%D0%B5%D1%80%D0%B5%D1%88%D0%BA%D0%B0%D1%82%D0%B0-%D0%B0%D1%82%D0%B0%D0%BA%D1%83%D0%B2%D0%B0%D1%82-%D1%80%D1%83%D1%81%D0%BA%D0%B0%D1%82%D0%B0-%D0%B3%D0%B0%D0%BB%D0%B0-%D0%B2%D0%B5%D1%87%D0%B5%D1%80-%D1%81%D0%BD%D0%B8%D0%BC%D0%BA%D0%B8-news733898.html", "text": "Видни гости от политическия и бизнес елит от Москва пристигат следващата седмица в София, за да вземат участие в галата \"Подмосковские вечера\" на популярния лайфстайл експерт Атанас Лазаров. Специални гости на домакините Олга Ускова и Наско Лазаров ще бъдат и посланници от Международния младежки парламент. Почетен гост пък ще бъде президентът на руската социална мрежа \"Suhba\" г-н Тохир Тухтаров, който пристига със свой екип директно от Москва. Неговата мисия е за чисто интернет пространство и безопасно сърфирането за децата ни. Карето от \"Черешката на тортата\" Гери Дончева, Петя Раева, Станимир Гъмов и Анна-Мария Чернева ще са яви вкупом, за да дегустира заедно Наско Лазаров специалитети от руската кухня. В кулинарното предаването пиарът вече веднъж нагости приятелите си на Домакините обещават големи изненади за гостите си. Ценителите на руската култура и изкуство ще получат самолетни билети, подаръци от руския гастроном, СПА-ваучери и уикенди из най-известните хотели в страната... Лазаров и Оля Ускова ще посрещнат ценителите на Русия на 14 март от 18.00 часа в обятията на вдъхновяващия ресторант панорама \"При орлите\", където от високо всички ще се насладят на красива нощна София. Официалното афтър парти е в \"Биад\". руска вечеря. Сподели:", "date": "2018.03.10", "title": "Московският елит и звезди от \"Черешката\" атакуват Руската гала вечер (СНИМКИ)"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D0%B6%D0%B0%D0%B1%D0%BB%D1%8F%D0%BD%D0%BE%D0%B2-%D1%81%D1%8A%D0%B1%D0%B8%D1%80%D0%B0-%D0%BF%D0%BE%D0%B4%D0%BF%D0%B8%D1%81%D0%B8-%D1%81%D1%80%D0%B5%D1%89%D1%83-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7-news733947.html", "text": "КЕВР има всички законови възможности да изисква стратегия за развитие и доказателства от кандидат-купувача дали отговаря и има възможностите да управлява ЧЕЗ. Това каза народният представител от парламентарната група на „БСП за България” Валери Жаблянов в Кюстендил при старта на подписката срещу сделката с ЧЕЗ, съобщиха от пресцентъра на партията. „Всичко това в момента е пълна тайна, ако въобще купувачът има нещо подобно”, посочи той. Жаблянов припомни, че позицията на БСП е изказана още, когато е станало ясно, че предстои тази сделка. „Тя е последователна и ние никога не сме разглеждали електроразпределението в България като място, където се реализират само частни интереси без оглед на интересите на гражданите и държавата. За нас продажбата на едно ЕРП, което предлага услуги и в столицата на България, не може да бъде разглеждано като търговски взаимоотношения между два частни субекта”, категоричен бе Жаблянов. Той заяви, че според БСП подобна сделка е неприемлива. „Има политическо решение на ръководството на партията за тази инициатива, която стартираме днес за спирането на сделката с ЧЕЗ. Убеден съм, че въпросът засегна много голяма част от обществото”, каза още той. Народният представител припомни, че срещу ЧЕЗ имаше много забележки от българските граждани и институциите относно възползване с монополно положение, качеството на предлаганите услуги, цените на електроенергията и др. „Всичко това бяха въпроси, свързани с дейността на ЧЕЗ в България и изведнъж, всичко това като че ли изчезна”, добави той. Жаблянов бе категоричен, че държавата е трябвало да даде информация за характера на сделката, кой участва в нея, какви са средствата, с които се участва и най-важното - какъв е капацитетът на „Инерком” да управлява такава сложна система. „От известното досега е ясно, че „Инерком” няма опит. Фирма, която е създадена преди няколко месеца - да се заеме с електроразпределението на цяла Западна България. Ситуацията е абсурдна”, категоричен бе Валери Жаблянов. Сподели:", "date": "2018.03.10", "title": "Валери Жаблянов събира подписи срещу сделката за ЧЕЗ"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B3%D1%83%D1%89%D0%B5%D1%80%D0%BE%D0%B2-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%81-%D0%BC%D0%B0%D1%80%D0%B8%D1%8F-%D0%B8-%D0%BF%D1%80%D0%B5%D0%B4-%D0%B7%D0%B0%D0%BA%D0%BE%D0%BD%D0%B0-%D1%82%D1%80%D0%B0%D1%81%D0%B5%D1%82%D0%BE-%D0%BA%D1%8A%D0%BC-%D1%81%D0%B2%D0%B0%D1%82%D0%B1%D0%B0%D1%82%D0%B0-news733718.html", "text": "Трасето към сватбата на Християн Гущеров и Светлана Василева вече е разчистено, след като бизнесменът и бившата му съпруга Мария официално преустановиха краткия си брак. Година и кусур, след като Мария се изнесе от дома на своята половинка, двамата най-сетне узакониха раздялата си. Разводът на семейство Гущерови е факт от около десетина дни, разкрива светското предаване на ПИК TV. Съдията в Районния съд е уважил молбата, в която двамата вече бивши съпрузи са пожелали да се разделят по взаимно съгласие. Слуховете, които се разпространяваха по време на краткия им житейски път като семейство, че преди сватбата са сключили предбрачен договор, съгласно който при евентуален развод Мария ще се превърне в милионерка в евро, са далеч от истината. Споразумение наистина има, но то не е в полза на фолк дивата, а по-скоро в нейн ущърб. След като разводът вече е факт, се очаква в най-скоро време Християн Гущеров да мине под венчило с новата си любима Светлана Василева. Двамата се сгодиха през януари, когато направиха половин година, откакто са заедно. Плаща ли Християн Гущеров екзотични воаяжи на бившата си съпруга, къде се усамотиха с плеймейтката на мини предсватбеното пътешествие - отговорите ще научите в \"Жълтите новини\". От новия брой на единственото светско предаване в българското интернет пространство ще разберете още защо танкове посрещнаха Джино Бианкалана в Анкара, където бе опериран по спешност, ще видим ли Ирина Флорин върху корицата на \"Плейбой\" и още клюки за звездите. Сподели:", "date": "2018.03.10", "title": "ЕКСКЛУЗИВНО В ПИК TV! ОФИЦИАЛНО: Гущеров приключи с Мария и пред закона! Трасето към сватбата със Светлана Василева е чисто - подробности за сагата само в \"Жълтите новини\""}
{"url": "http://pik.bg/%D0%BC%D0%B0%D1%88%D0%B8%D0%BD%D0%B0-%D0%BF%D0%BE%D0%B4%D1%80%D0%B5%D0%B6%D0%B4%D0%B0-%D0%BA%D1%83%D0%B1%D1%87%D0%B5%D1%82%D0%BE-%D0%BD%D0%B0-%D1%80%D1%83%D0%B1%D0%B8%D0%BA-%D0%B7%D0%B0-038-%D1%81%D0%B5%D0%BA%D1%83%D0%BD%D0%B4%D0%B8-news733804.html", "text": "Автор на разработката е Бен Кац от Лабораторията за биомиметична роботика. Споменатото време отчита момента на натискането на копчето на компютъра до последното цветово изравняване на лицето на кубчето. В машината са вградени шест двигателя с дигитално оптично кодиране, два специални драйвера за мотори и две камери от \"Плейстейшън ай\", информира БНТ. Реалното време за движение на машинката е 335 милисекунди, като всяко отделно движение на 90 градуса отнема около 10 милисекунди. Студент от Масачузетския технологичен институт конструира машина, която подрежда кубчето на Рубик с феноменална скорост - 0,38 секунди, съобщава агенция ЮПИ. Сподели:", "date": "2018.03.10", "title": "Машина подрежда кубчето на Рубик за 0,38 секунди"}
{"url": "http://pik.bg/%D0%BA%D1%80%D0%B0%D0%B9-%D0%BE%D1%80%D0%B5%D0%BD%D0%B1%D1%83%D1%80%D0%B3-%D1%81%D0%B5-%D0%B5-%D1%80%D0%B0%D0%B7%D0%B1%D0%B8%D0%BB-%D0%BC%D0%BE%D1%82%D0%BE%D1%80%D0%B5%D0%BD-%D0%BF%D0%B0%D1%80%D0%B0%D0%BF%D0%BB%D0%B0%D0%BD%D0%B5%D1%80-news733849.html", "text": "На езеро Малахово край руския град Оренбург се е разбил моторен парапланер, съобщава РИА Новости, цитирани от Фокус. Информацията за пострадалите се уточнява. „Постъпи съобщение, че в района на езеро Малахово в района на ТЕЦ „Сакмарск“ е паднал моторен парапланер“, се посочва в изявление на регионалното отделение на министерството на извънредните ситуации. На място работи водолазна група на спасителните служби. Сподели:", "date": "2018.03.10", "title": "Край Оренбург се е разбил моторен парапланер"}
{"url": "http://pik.bg/%D0%BA%D0%BE%D0%BB%D0%BA%D0%BE-%D0%B3%D0%B8%D0%BD%D0%BA%D0%B8-%D0%B8%D0%BC%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news733807.html", "text": "От няколко седмици най-известната Гинка в България е преговарящата с ЧЕЗ за закупуването на електроразпределителната мрежа в Западна България Гинка Върбакова. Доскоро първенството (вероятно) държеше актрисата Гинка Станчева. Любопитно е, че това е малкото име и на първата съпруга на президента Румен Радев. Собственичката на „Инерком” Гинка Върбакова обаче се превърна във феномен, след като цяла България я нарича подигравателно на малко име заради съмненията, че е подставено лице на друг човек с интереси в българската енергетика. Прозвището „Гинка от Пазарджик” пък вероятно бе наложено от лидера на БСП Корнелия Нинова, която преди две седмици раздуха скандала около ЧЕЗ с гневна парламентарна декларация. В България има точно 10 464 Гинки. Това е броят на жените, носещи въпросното име, съобщиха за „Флагман” от Националния статистически институт (НСИ). Всъщност числото е от миналата година, откогато са последните актуални данни. Най-често срещаните женски имена са Мария (114 651), Иванка и Елена. Гинка пък е едва на 88-о място в класацията. Според сайта sanovnik.bg името Гинка е видоизменена форма на гръцкото име Георги. Жените с това име празнували на 6 май – Гергьовден. Сподели:", "date": "2018.03.10", "title": "Колко Гинки има в България"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BF%D1%83%D1%81%D0%BA%D0%B0%D0%BC%D0%B5-3-%D0%BC%D0%BB%D0%BD-%D0%BB%D0%B2-%D0%BD%D0%B0-%D1%85%D0%B0%D0%B9%D1%80%D0%B5%D0%B4%D0%B8%D0%BD-%D0%B4%D0%B0-%D1%81%D0%B8-%D0%BE%D0%BF%D1%80%D0%B0%D0%B2%D1%8F%D1%82-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-news733842.html", "text": "Седем хиляди язовира. Държавните, които са на НЕК, големите, имаме фирма (обяснявам на тези колеги, които не са в темата). Ще вземем едно постановление днес, ще им дадем 3 милиона лева на Хайредин да отидат да правят язовирите. Само че те, докато ги направят, трябва сега да минат през обществени поръчки – още години ще минат – ще дойдат, ще ги обжалват и до тогава страховете на хората стоят. И това го правим години наред! \"Дали да не направим – Емил Караниколов предлага отделна компания, аварийна, само с това да се занимава. Дали да ползваме на НЕК, тези, които ремонтират държавните язовири и които ги наблюдават и работят по тях. Ще питам и колегите от Врачанско какво мислят, защото толкова години се занимават. Снощи, когато си говорех с кмета, той ми казва: „Нито за риба го ползваме този язовир, нито за електроенергия, нито за напояване“. Само че, това отговаря на въпроса: „Като не са нужни, защо не ги източите и няма да има язовир и няма да има проблем“. Защото инженерите казват, че може един път на 100 години да дойде вълна, а като гледате как се развиват природните и климатични промени, тя ще дойде. Всъщност, тази каскада е да успокои водата и да не залее надолу по-голяма площ, ако дойде с по-голяма скорост. Днес искам… пак му казах на кмета вчера, че най-малкият проблем в случая са парите. Въпросът е как незабавно да го направим. Сега поне имаме структура, която следи качеството, следи кое е аварийно, предаварийно. Но хората какво си мислят, когато вечерта има дадат информация за предаварийна ситуация. Веднага започват да се плашат – вече един път, два пъти, три пъти ставаха наводнения. И задават въпроса „Какво правите?“. А ние правим много, а резултат – много малък. Дори колегите казват, че не е формулирано кое точно е язовир, защото има много такива малки микроязовирчета, които по време на дъждовете се пълнят и след това създават проблеми\", каза още премиерът. С постановление днес ще дадем 3 млн. лева на Хайредин да отидат да правят язовирите. Това каза премиерът Бойко Борисов на извънредното правителствено заседание за обсъждане на мерки за гарантиране на сигурността на населението заради преливането на язовири в страната. „Те трябва да минат през обществени поръчки, ще минат години, ще се обжалват. Дотогава страховете на хората стоят. Правим това години наред“, посочи той. „Това, което ме вбесява най-много е, че слушам само как нещо не може да стане. За нещо трябвало специално постановление, което не можело да се направи, защото било в разрез с обществените поръчки“, коментира Бойко Борисов. „Провел съм срещи с хидроинженерите от Враца, които се занимават с това. Едната страна на язовира я взривявали бракониери, после е възстановявана. Другата аварийно правена, преливникът не работел“, поясни премиерът. „Какво толкова сложно има на тези съоръжения, това са кранове, които се поддържат в изправност“, попита той. Сподели:", "date": "2018.03.10", "title": "Извънредно в ПИК! Борисов: Отпускаме 3 млн. лв. на Хайредин да си оправят язовирите"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D1%8F%D0%B9%D1%86%D0%B0-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D1%82%D0%B8%D1%87%D0%B8-%D0%B3%D1%80%D0%B8%D0%BF-news733806.html", "text": "Хиляди яйца се конфискуват заради птичи грип. Продуктът е от голяма ферма в Генерал Тошево. Над 140 хиляди птици трябва да бъдат унищожени. Именно техните яйца са попаднали в складове и магазини във Варна, разказа Нова телевизия. Заради огнището се налага да бъдат унищожени 60 тона яйца. От Агенцията по храните признаха, че най-вероятно голяма част от яйцата вече са изядени. Целият ресурс на Агенцията по храните се занимава със спешната акция. \"След термична обработка тези яйца са годни за консумация, няма никакъв проблем - хората да не се притесняват\", уверява д-р Златина Димова. Все пак специалистът посъветва да не се консумират. Причината за заразата се изяснява. Сподели:", "date": "2018.03.10", "title": "Хиляди яйца конфискувани заради птичи грип"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%BE%D0%BA%D0%B5%D0%B0%D0%BD%D0%B8%D1%82%D0%B5-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D0%B2-%D0%BC%D1%8A%D1%80%D1%82%D0%B2%D0%B8-%D0%B7%D0%BE%D0%BD%D0%B8-news733808.html", "text": "Учени от университета на Отаго в Нова Зеландия установиха, че глобалното затопляне може да доведе до катастрофално намаляване на разтворения кислород в морската вода. Геолози изследвали съдържанието на изотопи на урана в седименти, някои от които датират отпреди около 100 милиона години, на териториите на Англия и Италия. Това позволило да се прецени не само какво е било количеството кислород в древните океани, но и да се изяснят причините за намаляването му, съобщи Лента. По време на т.нар. второ океанско аноксично събитие преди 94 милиона години голямо количество въглеродни съединения попаднали в океаните, като за това допринесло значителното съдържание на въглероден газ в атмосферата. Учените посочват, че сега концентрацията на парникови газове в резултат на човешката дейност е по-бърза и характерната за кредата степен на лишаване от кислород ще бъде достигната след стотици хиляди, а не след милиони години. Още сега в световния океан възникват мъртви зони – области, в които водата съдържа съвсем малко кислород. Събрани от еколози от Швеция и САЩ данни сочат, че през последните няколко години броят на мъртвите зони е надхвърлил 400. Резултатите от изследването са публикувани в Proceedings of the National Academy of Sciences. Сподели:", "date": "2018.03.10", "title": "СТРАШНО! Океаните се превръщат в мъртви зони"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B5%D1%84%D0%B8%D1%80-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%B8-%D0%BA%D0%BE%D0%BB%D1%8C%D0%BE-%D0%BA%D0%BE%D0%BB%D0%B5%D0%B2-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8-news733839.html", "text": "Руският патриарх Кирил предизвика скандал, като се държа като втори външен министър на Русия, а не като духовно лице. Това заяви пред сутрешния блок на Нова телевизия Георги Харизанов в коментар за изявленията на патриарх Кирил около 3 март. „Въпросното лице се държа не като духовно лице, а като политик – изригна в ефир Харизанов. – В желанието си да показва характер, руският гост си измисли разни неща. Защо от полския Сейм например не реагираха с коментари?“. „Ясно е, че скандал има – заяви Кольо Колев. – Но реакцията на патриарх Кирил е по въпроса за пренаписване на историята. Ето, около 3 март знаете, че се появи подписка за отмяната на 3 март като национален празник. Иначе реакцията на патриарх Кирил бе срещу президента Радев. От своя страна обаче президентът реагира чудесно в речите си на празника“. „Ние обаче така и не разбрахме какво толкова чудесно направи президента“, не остана длъжен Георги Харизанов. „Редно е реципрочният отговор на атаката на патриарх Кирил да го даде президента – уточни Кольо Колев. – Той обаче не трябва да е в стил „Валери Симеонов“. Това поведение може да е подходящо за улицата от устата на русофоб, но не и от политик на това ниво“. „Валери Симеонов този път бе по-дипломатичен от реакцията си за Ска Келер – реагира Георги Харидзанов. -  Явно си е научил урока и е наясно, че трябва да не е толкова емоционален, което говори само в негова полза“. Сподели:", "date": "2018.03.10", "title": "ЕКШЪН В ЕФИР! Георги Харизанов и Кольо Колев се хванаха за гушите за скандала с патриарх Кирил "}
{"url": "http://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%BE%D1%89%D0%B5-%D0%B4%D0%BD%D0%B5%D1%81-%D0%B7%D0%B0%D0%BF%D0%BE%D1%87%D0%B2%D0%B0%D0%BC%D0%B5-%D0%BE%D1%82%D1%81%D1%82%D1%80%D0%B0%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B2%D0%B0%D1%80%D0%B8%D0%B8%D1%82%D0%B5-%D0%BE%D1%82-%D0%B1%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE-%D0%B2-%D1%85%D0%B0%D0%B9%D1%80%D0%B5%D0%B4%D0%B8%D0%BD-news733857.html", "text": "Незабавно се включват екипи на Предприятие „Язовири и каскади“, които ще окажат помощ, така че дейностите по отстраняване на авариите да започнат още днес. Това каза на извънреден брифинг в Министерски съвет министърът на енергетиката . С цел да не се губи нито минута време по разпореждане на премиера Бойко Борисов заедно с областния управител на Враца, кмета на Хайредин, колеги от Министерството на транспорта сформираме работна група в Министерство на енергетиката“, заяви тя „За да бъдат хората спокойни и да бъде гарантирана тяхната сигурност“, изтъкна Теменужка Петкова. „Ще действаме по-най бързия начин, за да се предприемат адекватни действия и мерки в тази ситуация“, каза още министърът. Сподели:", "date": "2018.03.10", "title": "Теменужка Петкова: Още днес започваме отстраняването на авариите от бедствието в Хайредин"}
{"url": "http://pik.bg/%D0%B3%D0%BB-%D0%BA%D0%BE%D0%BC%D0%B8%D1%81%D0%B0%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B8%D0%BA%D0%BE%D0%BB%D0%BE%D0%B2-%D1%80%D0%B8%D1%81%D0%BA%D0%BE%D0%B2%D0%B0%D1%82%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F-%D0%BD%D0%B0-%D1%8F%D0%B7%D0%BE%D0%B2%D0%B8%D1%80-%E2%80%9E%D1%80%D0%BE%D0%B3%D0%BE%D0%B7%D0%B5%D0%BD-1%E2%80%9C-%D0%B5-%D0%BE%D0%B2%D0%BB%D0%B0%D0%B4%D1%8F%D0%BD%D0%B0-news733854.html", "text": "Ситуацията е нормална за сезона. Рисковата ситуация на язовир „Рогозен 1“ е преодоляна. Това заяви на извънреден брифинг в Министерски съвет директорът на ГД „Пожарна безопасност и защита на населението“ главен комисар Николай Николов, цитиран от Фокус. „От 00:00 часа до 06:00 сутринта нивото на язовира е паднало с 28 см. Усилията, които вложихме за изпомпване на водата и прехвърляне в долния язовир, и наливането на скална маса дадоха резултат – разясни ситуацията главен комисар Николай Николов. -  Нивата на всички реки в страната задържат пълноводие, все още под код червен. Внимателни сме, наблюдаваме нещата, за да предотвратим човешки жертви. Всички критични точки се наблюдават, за да можем своевременно да предупредим застрашените хора. Изключение прави река Скът при Мизия. От сутринта нивото е вдигнато с 6 см. До обяд очакваме да достигне своя максимум, който ще бъде с 40 см по-ниско от опасната кота на преливане. Не смятаме, че има проблеми за населението“. Сподели:", "date": "2018.03.10", "title": "Гл. комисар Николай Николов: Рисковата ситуация на язовир „Рогозен 1“ е овладяна"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-news733850.html", "text": "Във Военномедицинска академия след почти тримесечно лечение издъхна благоевградският бизнесмен Венцислав Шалявски, пише struma.com, позовавайки се на негови близки. Бизнесмен от първите години на демокрацията, собственик на една от първите заложни къщи в Благоевград, Шалявски страдаше от тежко заболяване, което в последните няколко месеца се задълбочи. В края на миналата година бе транспортиран спешно в столична болница в тежко състояние. Тази нощ Шалявски е издъхнал в болничното заведение. Сподели:", "date": "2018.03.10", "title": "Тъжна вест! Почина известен благоевградски бизнесмен"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-%D0%B4%D0%BD%D0%B5%D1%81-%D0%B2-%D1%81%D0%BE%D1%84%D0%B8%D1%8F-news733831.html", "text": "Служителите в затворите излизат днес на втори национален протест под надслов „Европа и за нас“ в София, съобщава Фокус. Протестът е с начален час 13.00 часа и ще протече като митинг-шествие, което ще премине от Министерството на правосъдието, през Министерство на финансите до Министерския съвет. От Синдиката на служителите в затворите в България намират финансирането на Сектор „Сигурност“ за скандално, а правата и интересите на служителите на ГД „Изпълнение на наказанията“ и ГД „Охрана“ за погазени. Те настояват за 20% увеличение на основното месечно възнаграждение на служителите на ГД „Изпълнение на наказанията“ и ГД „Охрана“, като по този начин то се изравни с възнаграждението на служителите в МВР. Преди дни от Синдиката изпратиха отворено писмо до премиера Бойко Борисов, министъра на финансите Владислав Горанов и министъра на правосъдието Цецка Цачева с искане за среща в деня на протеста и за провеждането на цивилизовани преговори и продуктивно решение. В писмото се посочва, че ако не се стигне до решение, работници и служители на ГД „Изпълнение на наказанията“ и ГД „Охрана“, техните близки и други сродни организации ще протестират на 26 и 27 март пред представителите на министрите на правосъдието от Европейския съюз, които ще бъдат в София за насрочената тогава Конференцията за създаване на Службата на европейския прокурор. Сподели:", "date": "2018.03.10", "title": "Национален протест на служителите на затворите днес в София"}
{"url": "http://pik.bg/%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BA%D0%BE%D0%BB%D0%BA%D0%BE%D1%82%D0%BE-%D0%BF%D0%BE-%D1%80%D0%B0%D0%B7%D0%B4%D1%80%D0%BE%D0%B1%D0%B5%D0%BD%D0%B8-%D0%B8-%D0%BD%D0%B5%D1%81%D1%82%D0%B0%D0%B1%D0%B8%D0%BB%D0%BD%D0%B8-%D1%81%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8-%D1%82%D0%BE%D0%BB%D0%BA%D0%BE%D0%B2%D0%B0-%D0%BF%D0%BE-%D0%B4%D0%BE%D0%B1%D1%80%D0%B5--news733894.html", "text": "Радио „Фокус“ Колкото по-раздробени и нестабилни са „Обединени патриоти“, толкова по-добре за ГЕРБ, каза за предаването „Метроном“ на политологът Първан Симеонов, по повод изказването на вицепремиера Валери Симеонов отправено към руския патриарх Кирил и напрежението в политическата формация по този повод. Той допълни, че на този етап няма проблеми за голямата коалиция. „Обединените патриоти“ трябва да се замислят върху това дали ще успеят да избегнат съдбата на „Реформаторите\", които безславно завършиха този път, по който, струва ми се, „Патриотите“ сега тръгват. Би било голяма глупост от страна на „Обединени патриоти“ да спрат да са обединени, което ще е самоубийствено и безсмислено политическо поведение. И още нещо, което е много важно - отдолу клокочи, отдолу се набира енергия, търси се алтернатива. Обикновено в такива ситуации напрежението търси някъде да избие и дори, когато нещата изглеждат привидно стабилни, те рухват за секунда“, заяви политологът. Първан Симеонов посочи, че това напрежение трябва да бъде голямото притеснение на управляващата коалиция, защото има желание в обществото за търсене на нови алтернативи. Сподели:", "date": "2018.03.10", "title": "Първан Симеонов: Колкото по-раздробени и нестабилни са \"Обединени патриоти\", толкова по-добре за ГЕРБ"}
{"url": "http://pik.bg/%D0%B4%D0%BE-%D1%81%D1%80%D1%8F%D0%B4%D0%B0-%D0%BC%D1%81-%D0%B3%D0%BE%D1%82%D0%B2%D0%B8-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BD%D1%8F%D0%BA%D0%BE%D0%BB%D0%BA%D0%BE-%D0%B7%D0%B0%D0%BA%D0%BE%D0%BD%D0%B0-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%8F%D0%B7-news733859.html", "text": "Министър-председателят възложи на няколко министри, в това лице и на мен, до сряда да подготвим законопроект за изменение на няколко закона. Това каза министърът на икономиката Емил Караниколов на извънреден брифинг в Министерския съвет, след извънредното правителствено заседание за състоянието на язовирите в страната. „Предимно това ще Законът за водите, в който ще бъде дадена възможност на общините в кратък срок да изразят своето мнение дали могат да управляват язовирите, които са тяхна собственост. В случай, че те не могат да извършат това нещо, същите ще бъдат прехвърлени в управление на българската държава“, коментира Караниколов. Сподели:", "date": "2018.03.10", "title": "До сряда МС готви законопроект за промени в няколко закона във връзка с управлението на язовирите"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%80%D1%83%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-news733683.html", "text": "- Така ще я караме. Нашите политици тичат след събитията, а не ги предотвратяват.  Вместо да действат активно – и за себе си, и за държавата. Но вече се случи и нещо хубаво – българският народ се събуди и си поиска властта. Да се сетят нашите политици какво се случи във Франция през 1789 г. (б.а. – Френската революция) и в Русия през 1917 г. (б.а. – Октомврийската революция). - Да, така е. Но хората са недоволни от това, което става. Какво ми пука на мене, че съм по-богат от вчера. Като не живея добре,  нямам спокойствие. А има и хора, които няма какво да ядат. Но революциите не се правят от тях, а от активните хора. 64 дни ни занимават с Истанбулската конвенция преди да я извадят. Ама то не бяха взаимни обвинения, скандали и какво ли още не... Това е реактивно забавено действие. Аз не искам да събарям държавата и никой не желае. Просто са ни нужни читави политици, които милеят за България, колкото и изтъркано да звучи това. -  Има арбитраж за 500 милиона. При една сделка никога не се изплащат всичките пари, никъде по света. Докато не се разбере какво ще стане с арбитажа, не знам какво ще се случи. - Фактите, които бяха изнесени за патриарх Кирил, са от руската преса. Но, нека ние си гледаме нашите патриарси. И те са били сътрудници на ДС. Само един – двама не са били, не им помня имената. Да си ревем на нашия гроб, да не ходим на чужди гробове! - Българската политическа класа показа неумение да управлява кризи. Същото се отнася и за европейския елит. Не може да стоиш и да си бъркаш в носа. Трябва да бъдем честни с народа. В политиката има и конфиденциалност, разбира се. Но важните проблеми не се решават. Ние режем опашката на котката на парчета. Вместо да кажем \"боли\" и да я отрежем от веднъж. - Не трябва да се засягаме като държава от това, което казва един патриарх. Все пак не ни обвинява Путин, даже не и говорителката на въшното министерство на Русия Мария Захарова. Той е отец, а не политик. А нашата църква е автокефална. Не е на нивото на българския президент, че той да бъде длъжен да му отговаря. Не е работа и на вицепремиера Валери Симеонов да се занимава с патриарх Кирил. Трябва да бъде по-спокоен в изказа си. А и, както вече казах, и нашите отци не са света вода ненапита. И те са сътрудничили на ДС. Гърците са били много мъдри, казали са, че когато боговете искат да унижат някого, му взимат акъла. - Аз вярвам в мъдростта на българския народ. Длъжен съм да дам всичко от себе си държавата да се оправи. Тук е домът ми, семейството ми, колата ми, вилата ми, внучката ми...  Масово българите започнаха да се връщат в родината. Защото ония, западняците, съсипаха християнската цивилизация. В метрото на Париж не можеш да видиш вече бял човек. В Лондон, ако срещнеш бял, ще е цяло чудо. В Германия вече огромна част от населението е с друга вяра. Е, нашите хора българите, какво да правят там?! По-добре да си се върнат в България. И го правят. Сподели:", "date": "2018.03.10", "title": "ГОРЕЩО В ПИК! Проф. Михаил Константинов с ексклузивен коментар за скандала с руския патриарх и застрашен ли е кабинетът"}
{"url": "http://pik.bg/%D0%B2%D0%B8%D1%81%D0%BE%D0%BA%D0%B0-%D0%BE%D1%86%D0%B5%D0%BD%D0%BA%D0%B0-%D0%B2-%D0%BE%D0%BE%D0%BD-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D1%85%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BD%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news733826.html", "text": "Генералният секретар на ООН Антониу Гутериш даде висока оценка за планираната среща между лидерите на САЩ Доналд Тръмп и на Северна Корея Ким Чен Ун. Това  заяви говорителят му Стефан Дюжарик, цитиран от Ройтерс и БТА. \"Гутериш похвали водачеството и визията на всички участници и потвърди подкрепата си за всички усилия за мирно постигане на безядрен Корейски полуостров съгласно съответните резолюции на Съвета за сигурност\", коментира Дюжарик. Белият дом заяви, че Тръмп ще се срещне с Ким само ако види някакви \"конкретни действия\" от страна на Пхенян. \"Президентът няма да участва в срещата, ако не види конкретни стъпки и конкретни действия от Северна Корея\", каза говорителката на Белия дом Сара Сандърс.В телефонен разговор Доналд Тръмп и китайският президент Си Дзинпин са приветствали възможността за диалог с КНДР. \"Двамата лидери приветстваха перспективата за диалог между САЩ и Северна Корея и са ангажирани да продължат натиска и санкциите, докато КНДР не предприеме осезаеми стъпки към пълно, проверимо и необратимо премахване на ядрените си оръжия\", заявиха още от Белия дом. Сподели:", "date": "2018.03.10", "title": "Висока оценка! В ООН подкрепиха подготвяната среща между Доналд Тръмп и Ким Чен Ун"}
{"url": "http://pik.bg/%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D0%B2%D0%BE%D0%B4%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BD%D0%B0-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%B0-%D1%81%D0%BB%D1%83%D0%B6%D0%B1%D0%B0-%D0%B2-%D1%81%D0%B8%D0%BD%D0%B0%D0%B3%D0%BE%D0%B3%D0%B0%D1%82%D0%B0-news733821.html", "text": "БСП - София От 19.00 часа лидерът на БСП - София Калоян Паргов, заедно с народни представители и общински съветници от групата на социалистите, ще присъства на тържествена служба в Централната софийска синагога и официално представяне на книгата \"Българските евреи: жива история\". Това съобщиха от пресцентъра на . Събитието е по повод 75 години от спасяването на българските евреи и почитането паметта на 11 343 евреи, депортирани от Беломорска Тракия, Вардарска Македония и гр. Пирот - територии, администрирани през 1943 година от българските власти. Сподели:", "date": "2018.03.10", "title": "Калоян Паргов води депутати на тържествена служба в синагогата"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B2%D0%B8%D1%81%D1%88-%D0%BA%D0%B0%D0%BD%D0%B0%D0%B4%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D0%B2-%D0%B8%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D1%82%D0%B0%D0%B9%D0%BD%D0%B8-news733815.html", "text": "Канадски вицеадмирал е обвинен в изтичане тайни, свързани с плановете за строеж на кораби, съобщи Франс Прес, цитирани от Фокус. 54-годишният вицеадмирал Марк Норман е бил освободен от служба през януари 2017 година, когато срещу него е започнало разследване. Той е бил втори по ранг в канадската армия. От полицията съобщават, че вицеадмиралът е обвинен в нарушаване на конфиденциалността, което е криминално престъпление. „Норман е обвинен в незаконното разкриване на правителствена информация на неоторизирани лица“ , се посочва в официално в изявление. Неговата адвокатка заявява, че обвиненията срещу него са политически мотивирани и ще се изяснят в съда, добавяйки, че Норман „е действал винаги в интересите на тази страна“ и той трябва да бъде „поздравяван, а не обвиняван“. „Той никога не се е повлиявал от политически или личностни пристрастия. Любовта му към родината и гарантирането на военната й мощ са били единствените му водещи принципи“, отбелязва адвокатката. Вицеадримар Марк Норман трябва да се яви в съда на 10 април. Сподели:", "date": "2018.03.10", "title": "Обвиниха висш канадски военен в издаване на тайни"}
{"url": "http://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D0%B4%D0%B5%D0%BD%D1%8F-%D0%BD%D0%B0-%D1%81%D0%BF%D0%B0%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B5%D0%B2%D1%80%D0%B5%D0%B8-news733828.html", "text": "На днешната дата отбелязваме Деня на спасението на българските евреи и отдаваме почит на паметта на жертвите на Холокоста, съобщава Фокус. На този ден през 1943 г. пловдивският митрополит Кирил, по-късно български патриарх, и софийският екзарх Стефан предотвратяват депортирането към нацистките концлагери на стотици евреи от Пловдив. На 24 декември 1940 г. правителственото мнозинство в XXV ОНС гласува специален Закон за защита на нацията, чрез който се регламентира лишаването на българските евреи от граждански и политически права, отстраняването им от стопанския живот на страната и отчуждаването на имуществата им. След като България подписва тристранния пакт на 1 март 1941 г., тя е подложена на още по-голям натиск от страна на хитлеристка Германия. От началото на 1942 г. годното за физическа работа еврейско население е разпределено принудително в работни групи и изпращано на обекти, където се изисква упражняването на тежък физически труд. Пристъпва се и към непосредствени мерки за ликвидиране на българските евреи. На 22 февруари 1943 г. е сключено специално споразумение между пълномощника на Гестапо Т. Данекер и комисаря по еврейските въпроси на България Ал. Белев за депортиране на 20 000 души в лагерите на смъртта. Междувременно в столицата и други градове на страната непрестанно се предприемат нападения и погроми над еврейски домове и цели махали от членове и съмишленици на Съюза на българските национални легиони, на Всебългарския съюз „Отец Паисий“ и др. От друга страна, против Закона за защита на нацията, както и срещу предприетите дискриминационни действия срещу българските евреи, надигат глас видни обществени и културни дейци като Я. Сакъзов, Д. Казасов, Л. Стоянов и др. В протестната акция се включват и видни представители на Българската православна църква – митрополитите Стефан Софийски и Кирил Пловдивски, както и цели обществени организации – Съюзът на адвокатите, Съюзът на лекарите, Съюзът на художниците и др. При тази обстановка цар Борис III и тогавашното правителство на проф. Богдан Филов не се решават да изпълнят постигнатата договореност с Берлин. Като \"компромисен вариант\" е възприето депортирането на евреи само от новоприсъединените земи в Беломорието и Тракия. През март 1943 г. под предлог за прехвърлянето им във вътрешността на България 11 836 души евреи са отведени до дунавските пристанища и от там отправени за концентрационните лагери. Разработва се и нов план за допълнително депортиране на още 8560 евреи. Неговата реализация не се осъществява поради острата протестна вълна, в която се включват и някои дотогавашни правителствени симпатизанти – Димитър Пешев, подпредседател на Народното събрание, и др. На 17 март 1943 г. заместник-председателят на 25-ото Народно събрание Димитър Пешев пише писмо против депортирането на българските евреи, подкрепено от 42 депутати. С намесата и на обществеността българските евреи са спасени. През 2002 г. на среща на министрите на образованието на страните - членки на Съвета на Европа е взето решение от 2003 г. Международният ден в памет на Холокоста, който до 2002 г. се чества на 27 януари, да се отбелязва във всяка държава, съобразено с нейната национална история. В България е отбелязан за първи път на 10 март 2003 г. Обявен е с решение на Министерски съвет от 13 февруари 2003 г. като „Ден на Холокоста и на пострадалите от престъпления срещу човечеството“. Сподели:", "date": "2018.03.10", "title": "Отбелязваме Деня на спасението на българските евреи"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D0%B1%D1%80%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%81-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-news733840.html", "text": "Бойко Борисов свика на извънредно заседание каинета заради 3 млн. лв. ще бъдат отпуснати за язовира при Хайредин.Дали ще има обществена поръчка или не - ще се реши в следващите часове, е билорешено досега на заседанието. Борисов снощи разговарял с кметове на общини,в които има опасност и преливания. На заседанието са поканени и кметовете на засегнатите общини и ще се обсъждат мерки, за да не се стига да бедствени ситуации. В сила остава бедственото положение в община Хайредин, продължава почасовото наблюдение на водоемите в района. опасността от преливане на язовири и реки. Той започнатоку-що. Тази нощ нивото на река Скът се е покачило. Жителите на село Крушовица прекараха безсънна нощ и непрекъснато проверяваха дали реката няма да прелее. Сподели:", "date": "2018.03.10", "title": "Борисов събра кабинета на извънредно заседание заради проблема с язовирите"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%BE%D1%80%D0%B0%D0%BD%D0%B3%D1%83%D1%82%D0%B0%D0%BD-%D0%BF%D1%83%D1%88%D0%B0%D1%87-%D1%81%D1%82%D0%B0%D0%BD%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-news733786.html", "text": "22-годишен орангутан, който пуши цигари като истински пушач, бе заснет да поглъща дима от запалена цигара, подхвърлена му от посетител в индонезийски зоопарк. Снимки, на които се вижда маймуната пушач Озон в зоопарка в Бандунг, на около 150 км югоизточно от столицата Джакарта, бързо се разпространиха в интернет. Забранено е да се хвърлят цигари и храни към животните в зоопарка, но тези забрани често се пренебрегват от посетителите. \"Върху табела е написано, че се забранява на посетителите да дават цигари и храни на животните\", заяви говорител на зоопарка. Той допълни, че в зоопарка има пазачи, които имат за задача да следят животните, но отговарящият за орангутана Озон вероятно е отишъл до тоалетната. Сега от ръководството на зоологическата градина настояват посетителят, подхвърлил цигарата, да бъде арестуван, съобщи ДПА. \"Съобщихме за нарушителя на полицията\", каза говорителят на зоологическата градина Сулхан Сяфии. \"Той нарочно е дал на орангутана цигара. Това е нарушение на закона за грижа за животните\", категорични са те. И преди частната зоологическа градина в Бандунг е привличала критики за лоши грижи за животните. Миналата година снимки на мършави мечки, искащи храна от посетителите, предизвикаха възмущение. През 2016 г. суматрански слон там умря от сърдечни и белодробни усложнения, след като беше оставен без лечение на друго заболяване цяла седмица. Сподели:", "date": "2018.03.10", "title": "КУРИОЗ! Орангутан пушач стана сензация в интернет"}
{"url": "http://pik.bg/%D0%B4%D0%BE%D1%81%D1%82%D0%B0%D0%B2%D0%B8%D1%85%D0%B0-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0-%D0%BF%D0%BE%D0%BC%D0%BE%D1%89-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-news733787.html", "text": "Международният комитет на Червения кръст (МКЧК) съобщи, че е доставил заедно с ООН и със сирийските правителствени парамедици спешно необходимата помощ в контролираното от сирийската опозиция предградие на Дамаск Източна Гута, въпреки, че боевете се водеха извънредно близо до хуманитарния конвой, предава Ей Би Си нюз. МКЧК съобщава, че е доставил заедно с ООН и Сирийския Червен полумесец 2400 кутии с храна, които могат да изхранят 12 хил. души за един месец, както и 3248 чувала с брашно. Регионалният директор за Близкия изток Роберт Мадрини съобщи, че „понеже в близките дни ще е необходима още помощ е извънредно необходимо получаването на гаранции, че примирието в региона ще бъде спазвано в бъдеще, предава \"Фокус\". Сподели:", "date": "2018.03.10", "title": "Доставиха хуманитарна помощ в Източна Гута"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2-%D0%B2%D0%B8%D1%82%D0%BE%D1%88%D0%B0-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%B4%D0%B0-%D0%BF%D0%BB%D0%B0%D1%89%D0%B0%D1%82-%D0%B4%D0%B0%D0%BD%D1%8A%D1%86%D0%B8-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88%D0%B0%D1%82%D0%B0-%D0%B8%D0%BD%D1%84%D1%80%D0%B0%D1%81%D1%82%D1%80%D1%83%D0%BA-news733841.html", "text": "Жителите на столичния квартал „Витоша” излизат на протест, съобщи Нова телевизия. Недоволството им е придружено и със заканата, че ще спрат да плащат местни данъци и такси, докато инфраструктурата в района не бъде пригодена за броя на хората, които вече го обитават. Прах, шум, нови сгради, задръствания, липса на улици и елементарни условия за живот. Така местните описват живота си в квартала. Те настояват за цялостен план за развитието на квартала. Предстои протестно шествие, а в 12:00 часа се очаква и блокада на „Симеоновско шосе”. Сподели:", "date": "2018.03.10", "title": "Реакция! Жителите на столичния кв. \"Витоша\" отказват да плащат данъци заради лошата инфраструктура"}
{"url": "http://pik.bg/%D0%B0%D0%BD%D0%B4%D1%80%D0%B5%D0%B9-%D0%BA%D0%BE%D0%B2%D0%B0%D1%87%D0%B5%D0%B2-%D1%81%D1%82%D1%80%D0%B0%D1%85%D0%BE%D0%B2%D0%B5%D1%82%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D1%81%D0%B0-%D0%BE%D1%81%D0%BD%D0%BE%D0%B2%D0%BD%D0%BE-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D0%BA%D0%B0%D0%BA%D1%82%D0%BE-%D1%81-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0--news733779.html", "text": "„Това е България“ Радио „Фокус“ Най-висшата цел на ЕНП е да отговаря на страховете на гражданите, гарантирайки физическата и социалната им сигурност. Това каза за вечерният блок на Андрей Ковачев, ръководител на Българската делегация в Групата на ЕНП по повод предстоящите избори за ЕП през 2019 г. Той уточни, че Европа трябва да бъде по-близо до гражданите и да се вслушва в очакванията им за отражение на европейските политики върху техния живот. „Страховете на европейските граждани са основно свързани както с миграцията и тероризма, т.е. физическата сигурност, така и със социалната сигурност, т.е. икономическата перспектива за намиране на работа и добро образование. Най-добрият отговор е да подадем ръка за техните проблеми и да дадем отговорите по темите за инвестициите, запазване на конкурентоспособността на европейската икономика, инвестиране в научна и развойна дейност, спазване на външната граница и обща отбрана, ограничаване на миграцията към ЕС – всички тези теми, свързани с физическата и социалната сигурност на гражданите“, обясни Андрей Ковачев. Той подчерта, че страховете на гражданите се използват от популистите, поради което е важно европейските политически партии да убедят гражданите да се обединят в усилията си за справяне с проблемите на деня. Евродепутатът обясни, че това може да стане чрез задаване на въпроса дали популистите предлагат по-добра алтернатива, отговаряйки на актуалните кризи и проблеми в ЕС. Сподели:", "date": "2018.03.10", "title": "Андрей Ковачев: Страховете на европейските граждани са основно свързани както с миграцията и тероризма"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%BD%D0%BE%D0%B2%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F-%D0%B2-%D0%BA%D0%B0%D1%82-news733772.html", "text": "Нова система за по-бърза регистрация на автомобилите ще заработи от днес в КАТ. Основната ѝ цел е да се сложи край на опашките в КАТ, като вече нотариусите ще са тези, които подготвят голяма част от документите. Очаква се промените да облекчат преди всичко продавачите на леки коли. Годишно те са около 350 хил. души. Досега се налагаше те да идват до КАТ и да регистрират договорите си за продажба. Това вече ще става автоматично и с помощта на нотариусите. Освен да спести време, на новата системата се разчита и да засили контрола върху сделките с автомобили. \"Всичко ще бъде проверявано на място при нотариуса – техническият преглед, гражданската отговорност, дали има наложен запор... Ако има проблем с автомобила, сделката ще бъде отказвана”, обяснява инспектор  Деница Иванова пред Би Ти Ви. \"Това не оскъпява с нито една стотинка прехвърлянето на МПС. Идеята на обмена е да се извършва предварително и гражданите да не губят време в чакане. Те трябва да заявяват, имат тази възможност, когато придобиват МПС, издаване на свидетелство за регистрация при нотариуса и той да им извърши тази услуга”, казва председателят на Камарата на нотариусите Димитър Танев. Засега свидетелствата се получават в КАТ. \"Единственото, което трябва да се изчака, е технологичното време на самия печат, ламиниране и връчване на свидетелството. 10 – 15 минути, според натовареността на служителите”, обяснява инсп. Иванова. По думите на Димитър Танев в бъдеще, ако се прецени, би могло свидетелствата за регистрация да се изпращат по пощата или да се връчват на собствениците по друг начин - за да не ходят до КАТ. Сподели:", "date": "2018.03.10", "title": "Важно за шофьорите! Нова система за регистрация в КАТ"}
{"url": "http://pik.bg/%D0%B8%D0%BD%D1%82%D0%B8%D0%BC%D0%BD%D0%BE-%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%BB%D0%BE%D1%80%D1%8A%D0%BD%D1%81-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0-%D0%B4%D0%B0-%D0%BF%D1%80%D0%B0%D0%B2%D0%B8-%D1%81%D0%B5%D0%BA%D1%81-news733760.html", "text": "На екрана Дженифър Лорънс изглежда много привлекателна и вълнуваща жена, но в личния си живот тя въобще не е толкова разкрепостена. Холивудската звезда призна, че рядко има сексуални отношения, защото се страхува от бактерии и болести, предавани по полов път. Актрисата рядко е била толкова откровена за своя интимен живот както в интервю, което даде за „Сън“. „Може би говоря повече за секс, но когато дойде време за действие, не правя нищо. Страхувам се от болести и затова, преди да правя секс, изпращам партньора си на медицински преглед“, разкри 27-годишната красавица. Лорънс също така не е привърженичка на секса за една нощ. „В момента нямам връзка и заявявам открито, че не съм правила секс от много време. Това е особено трудно в днешно време. Бих искала да намеря някого в близко време и да имам щастлива връзка с него“, каза носителката на „Оскар“. Доскоро тя имаше връзка със по-възрастния от нея режисьор Дарън Аранофски. Лорънс говори и за първата си гола сцена в киното, заснета във филма „Червената лястовица“. „Не бях толкова разтревожена от голотата, но ме натъжи как ще изглеждат зърната ми на екран. Тъй като на снимачната площадка беше много горещо, мислех, че изглеждат твърде големи”, сподели тя. Сподели:", "date": "2018.03.10", "title": "ИНТИМНО: Дженифър Лорънс се страхува да прави секс"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%82%D1%80%D1%8F%D0%B1%D0%B2%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B0-%D1%81%D1%82%D1%80%D1%83%D0%BA%D1%82%D1%83%D1%80%D0%B0-%D0%BA%D0%BE%D1%8F%D1%82%D0%BE-%D0%B4%D0%B0-%D0%BF%D0%BE%D0%B5%D0%BC%D0%B5-%D0%B3%D1%80%D0%B8%D0%B6%D0%B0%D1%82%D0%B0-%D0%B2-%D0%BF%D1%80%D0%B5%D0%B4%D0%B0-news733860.html", "text": "Време е да има централизирана структура, която да поеме грижата в предаварийна, сложна ситуация, да е в състояние да реагира веднага, с капацитет и техника, без необходимост от дълги сложни процедури, да осигурява техническа годност на съоръженията. Това каза на извънреден брифинг в Министерски съвет вицепремиерът Томислав Дончев . „Каква ще бъде новата структура- дружество, предприятие или агенция не е най-съществения въпрос“, посочи той. „Трябва структура, която да позволява разгръщане на капацитет в аварийна ситуация, да дава веднага подкрепа с техника“, изтъкна Томислав Дончев. „Правителството взе решение за осигуряване на 3 млн. лева, които да бъдат разходвани за допълнителни аварийни мероприятия. По-голямата част от средствата ще бъдат разходвани за реконструкция на преливника на един от язовирите и други дейности по цялата каскада от язовири“, обясни вицепремиерът. „Огромната част от средствата е за ремонтни работи. За преливника на най-проблемното съоръжение има проект и по него спокойно оттук нататък може да се възложи обществена поръчка“, уточни той. „Приоритет в момента е овладяването на ситуацията- намаляването на нивата на язовирите“, подчерта Томислав Дончев и поясни, че инсталираните помпени съоръжения до голяма степен позволяват да се овладее ситуацията. „На заседанието беше взето решение да се мобилизират допълнително и структури на Министерството на транспорта“, каза още той. Сподели:", "date": "2018.03.10", "title": "ПЪРВО В ПИК! Томислав Дончев: Трябва  централизирана структура, която да поеме грижата в предаварийна ситуация"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B3%D0%B8%D0%BD%D0%BA%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B8-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B8%D1%82%D0%B5--news733355.html", "text": "„От лидера на една политическа сила беше зададен въпросът как може Гинка от Пазарджик на 43 години да си купи ЧЕЗ? Мога ли и аз да върна въпрос в същия стил? А как може млада дама, от село Крушовица, на 28 години, да си купи „Техноимпекс”? Да, безспорно с репликата си към Корнелия Нинова по време на съвместното заседание на комисиите по енергетика и контрол на службите в парламента Гинка Върбакова направи отчаян и леко изкуствен опит да се хареса поне на едната половина от зрителите/ избирателите. Тези, които не харесват БСП и новата вълна фалшиви новини, излезли от тази партия по повод на продажбата на българския бизнес на ЧЕЗ. Колкото и не на място да изглежда тази реплика обаче, изречена от новопоявила се бизнес дама, претендираща да няма контакти и досег с политиката, не може да не направи впечатление един основен паралел. Откъде са парите? Че г-жа Върбакова няма 320 млн. евро, е пределно ясно. В първото си интервю за Нова тв тя казва „Имаме осигурено финансиране (кредит) от една голяма чужда банка“. Седмица по-късно се оказва, че такова финансиране няма и не е имало, тъй като за „Капитал“ г-жа Върбакова казва следното: „Водим преговори за отпускане на финансиране (кредит) с няколко чужди банки“. Тоест пари няма и се търсят тепърва. И далеч не е сигурно дали пари ще бъдат намерени. При Корнелия Нинова такъв проблем обаче няма. Веднага след като сделката за приватизацията на „Техноимпекс“ е одобрена, 28-годишната тогава директорка на дружеството, оглавила междувременно и приватизаторското РМД, Корнелия Нинова заплаща 300 000 долара на държавата. Е, трябвало да са 700 000 долара, но благосклонно са ѝ ги намалили на 300. Които и до днес така и не стана ясно откъде и как са намерени от едно 28-годишно момиче от село Крушовица. Е, ще каже някой, къде са 320 милиона евро, къде са 300 хиляди долара? Зависи, ще кажа аз. Намирането на 300 хиляди долара в края на 90-те години, след опустошителната криза и хиперинфлацията, от 28-годишно момиче без никакво имущество на свое име към онзи момент също не е било никак лесна задача. Да не кажа - невъзможна. Зависи, ще кажа аз. Гинка търси пари от банки, залагайки бизнеса си и акциите на дружеството, което ще купи. Корнелия Нинова не е взимала кредит и ги е намерила неясно откъде и неясно от кого, като освен това упорито отказва да назове името на своя крупен благодетел от този период. Зависи, ще кажа аз. Гинка е залагала свое имущество, взимала е кредити, нейни фирми не са успявали да ги върнат навреме и банките, с случая ПИБ, са обявявали за продан нейно имущество през съдия-изпълнител, за да покрият вземанията си. В което няма нищо скандално – това е нормалният път напред, по който минават много от предприемачите – рискуват, губят, печелят, продължават и се развиват. Корнелия Нинова е получила от някой мистериозен благодетел 300 000 долара на ръка – без да иска кредит, без да залага нищо и без да извърви пътечката по търсене и получаване на кредит, която извървяват всички останали простосмъртни. Та, г-жо Нинова, откъде са парите? Защото Гинка Върбакова може и никога да не намери кредит, за да плати за 67% от акциите на ЧЕЗ-България. В истинския бизнес често се случва след такъв огромен скандал банките да се отдръпнат, застрашени от евентуалната държавна намеса и евентуалното извънредно законодателство. Но г-жа Нинова веднага е намерила 300-те хиляди долара за „Техноимпекс“, без да се налага изобщо да ходи в банки – няма данни за искан и получаван от нейно име такъв кредит. Има данни само това как след като продава акциите си в „Техноимпекс“, Корнелия Нинова се сдобива с два апартамента и гараж, а синът ѝ се изучава в престижния университет „Бъркли“ в САЩ. Тоест 300-те хиляди долара са върнати на мистериозния благодетел и у г-жа Нинова остава печалба, достатъчна за покупката на няколко недвижими имота и завиден семеен стандарт на живот в следващите години. Не ме разбирайте погрешно: Приватизацията е положителен и единствено верен процес, при който бизнесът със стоки и услуги се управлява от хора, които отговарят за качеството им със собствените си пари и имущество. Не съм против приватизацията, нито пък против това малки български компании да изкупуват големи чужди компании, ако имат налице нужното финансиране и това финансиране е прозрачно и законно. Против съм двойният аршин и лицемерието. Не може да си морален стожер, ако не си дал пример. Пример за това как се получава прозрачно и законно финансиране за покупка на голямо дружество. Пример за това как се прави законен бизнес с държавата и тя не е ощетена от действията ти. Пример за това как плащаш честна цена за активите, които купуваш, а не даваш 300 000 долара за държавна фирма, която има в пъти повече пари по сметката и имущество за няколко пъти повече. Защото когато Корнелия Нинова, защитавайки се, каза, че „Техноимпекс“ не влиза в домовете на 3 000 000 българи“, тя беше права. Само че премълча нещо – тази сделка, приватизацията на „Техноимпекс“, е бръкнала в джоба на всичките 7 000 000 българи. И когато говорим за прозрачно финансиране и произход на пари, точно БСП е партията, която трябва да мълчи най-оглушително. Защото още стоят без отговор въпросите за панаири, курорти, вецове, тецове, мини, хотели и много други сделки, парите за които остават една от големите мистерии на българския преход. И защото именно в БСП е пълно с милионери на възрастта на г-жа Гинка Върбакова, забогатели от тясното си сътрудничество с държавния бизнес и държавните компании. И именно затова БСП призовава за одържавяване и повече държавни предприятия. Защото добре знаят как да ги управляват – и то така, че на „Позитано“ да е пълно с милионери, а държавните дружества да са затънали в дългове и проблеми. Затова, въпреки цялата нелепост около сделките и фирмите на Гинка Върбакова, е редно да си кажем следното: Преди да задавате въпроси за чуждите пари и сделки, г-жо Нинова, е хубаво да имате и отговорите за вашите. Сподели:", "date": "2018.03.10", "title": "САМО В ПИК И \"РЕТРО\"! Георги Харизанов с ексклузивен коментар: Гинка, Корнелия и мистериозните пари"}
{"url": "http://pik.bg/%D0%B3%D0%B5%D0%BD%D1%81%D0%B5%D0%BA%D1%8A%D1%82-%D0%BE%D0%BE%D0%BD-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B5%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BC%D0%B5%D0%B6%D0%B4%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news733774.html", "text": "ТАСС, цитирана от \"Фокус\". Генералният секретар на ООН Антонио Гутереш приветства договореността на САЩ и на КНДР да проведат среща с участие на лидерите си Доналд Тръмп и Ким Чен-ун, предава Прессекретарят на генералния секретар Стефан Дюжарик заяви, че Световната организация подкрепя всички усилия, целящи мирното разрешаване на ядрения проблем на Корейския полуостров. „Генералният секретар е въодушевен от обявената договореност между САЩ и Северна Корея за провеждането на среща на високо равнище през май. Той отбелязва лидерството и мъдростта на всички заинтересовани страни, а също така потвърждава своята подкрепа към всички усилия, целящи мирното разоръжаване на Корейския полуостров в съответствие с резолюциите на Съвета за сигурност на ООН“, заяви Дюжарик. Сподели:", "date": "2018.03.10", "title": "Генсекът ООН приветства договореността за преговори между Доналд Тръмп и Ким Чен-ун"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BE%D1%82%D0%BA%D1%80%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%89%D0%B0%D0%BD%D0%B4-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D0%B8%D0%B7%D0%BB%D0%BE%D0%B6%D0%B5%D0%BD%D0%B8%D0%B5-%D0%B8%D0%BD%D1%82%D1%83%D1%80%D0%BC%D0%B0%D1%80%D0%BA%D0%B5%D1%82--news733863.html", "text": "министерството Министърът на туризма Николина Ангелкова откри българския щанд на международното туристическо изложение за професионалисти “Интурмаркет“. Това съобщиха от пресцентъра на . Форумът се провежда в периода между 10- 12 март в Москва за 13-а поредна година. България се представя на международната борса с национален щанд на площ от 100 кв метра. Заедно с Министерството на туризма съизложители са български общини и представители на бизнеса. Основен фокус в представянето на страната са възможностите за морски, културно-исторически и бланео-, СПА и уелнес туризъм. Това са най-търсените пътувания за руските в България, отбеляза министър Ангелкова. И допълни, че за страната ни представянето на туристическата борса е изключително важно, защото Русия е сред топ пазарите за чуждестранни посещения. Посетителите на националния щанд ще имат възможност да опитат традиционни ястия, да видят характерни занаяти и елементи от фолклора ни. Предвидена е дегустация на характерни продукти от разложкия край. Посетителите ще могат да опитат и качествени български вина. Атрактивна група от с. Горно Драглище ще изработва „Пушета“ от прежда, ще пресъздава автентични български обичаи. По време на изложенията ще има изпълнение на български народни песни и танци. Тази година заедно с България на „Интурмаркет“ ще участват над 1 400 изложители от над 130 страни и всички руски региони и национални туристически представителства. Очакват се над 74 хиляди посетители. Сподели:", "date": "2018.03.10", "title": "Министър Николина Ангелкова откри българския щанд на международното изложение \"Интурмаркет\" в Москва"}
{"url": "http://pik.bg/%D0%BE%D1%81%D1%8A%D0%B4%D0%B5%D0%BD-%D0%B4%D0%BE%D0%B6%D0%B8%D0%B2%D0%BE%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%BC%D0%B8%D1%82%D0%BD%D0%B8%D1%87%D0%B0%D1%80-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B6%D0%B0%D0%BB%D0%B8-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D1%81%D0%B8-news733740.html", "text": "Дело, образувано по жалба на двама подсъдими и на частните обвинители срещу присъда на Окръжен съд – Пловдив, ще се гледа в понеделник (12 март). По него Божидар Атанасов е признат за виновен  в това, че на 13.06.1999 г. в гр.Пловдив, ЖР „Тракия\", пред вх.Г на бл.131, в съучастие като извършител, с Е.М. (починал на 03.02.2012 г.) - като подбудител, и с Иван К. - като подбудител,  който умишлено го е склонил да извърши престъплението и като помагач - умишлено улеснил извършването му чрез разяснения, предумишлено и с користна цел е умъртвил Георги Дребчев (старши митнически инспектор в Митница Пловдив) – престъпление по чл. 116 ал.1 т.7 и т.9 вр. с чл. 115 вр. с чл. 20 ал.2 вр. с ал.1 вр. чл. 54 от НК е осъден на доживотен затвор при специален режим. Със същата присъда Иван К. е признат за виновен  в това, че на 13.06.1999 г. в гр.Пловдив, ЖР „Тракия\", пред вх.Г на бл.131, в съучастие с Божидар  като извършител, и с починалия подбудител, умишлено го е склонил да извърши престъпление, с користна цел предумишлено да  умъртви Дребчев , и като помагач – умишлено е улеснил извършването му чрез разяснения с користна цел предумишлено да умъртви митничаря, поради което и на основание чл. 116 ал.1 т.7 и т. 9 вр. с чл. 115 вр. с чл. 20 ал.3 и ал.4 вр. с ал.1 вр. с чл. 54 от НК е осъден на 15 години и 6 месеца лишаване от свобода при строг режим. Окръжният съд осъди подсъдимите Божидар. и Иван да заплатят на частните обвинители С. Д. и П. Д. сумата от по 100 000 лева за всеки един от тях, общо 200 000 лева, представляваща обезщетение за причинените неимуществени вреди от престъплението. Сподели:", "date": "2018.03.10", "title": "Осъден доживот за убийство на митничар в Пловдив жали присъдата си"}
{"url": "http://pik.bg/%D0%BD%D0%B0%D0%B4-1-%D0%BC%D0%BB%D0%BD-%D1%81%D0%B0-%D0%B1%D0%B5%D0%B4%D0%BD%D0%B8%D1%82%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D1%83-%D0%BD%D0%B0%D1%81-news733698.html", "text": "Около 1,2 млн. пенсионери у нас получават под 321 лв., колкото е линията на бедност. Това показват данни на министъра на труда и социалната политика Бисер Петков. В последните години именно линията на бедност е прагът, по който се определя дали възрастните да получат бонуси за Великден и Коледа. \"Чрез тези еднократни допълнителни суми правителството цели да подпомага именно тези пенсионери“, заяви Петков по време на парламентарния контрол днес. В сряда социалният министър заяви, че до 20 март кабинетът ще реши дали ще има великденски бонуси за пенсионерите. След като финансовото министерство определи дали и какъв ресурс може да се отпусне за празнични добавки, експерти от социалното ведомство и НОИ ще решат кой и по колко ще получи. Миналата Коледа възрастните с пенсии от 321 лв., колко е линията на бедност, получиха бонус по 40 лв. Бисер Петков припомни, че от юли всички пенсии ще бъдат увеличени с с 3,8%, пише \"Монитор\". Така минималната пенсия ще достигне 207,60 лв. Таванът обаче ще остане без промяна – 910 лв., заради замразяването на максималния осигурителен праг. Сподели:", "date": "2018.03.10", "title": "Над 1 млн. са бедните пенсионери у нас"}
{"url": "http://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%B2%D1%81%D0%B8%D1%87%D0%BA%D0%B8-%D0%B4%D0%B5%D1%86%D0%B0-%D0%B2-%D0%BE%D0%B1%D1%89%D0%B8%D0%BD%D0%B0-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D1%81%D0%B0-%D0%B7%D0%B0%D0%BF%D0%B8%D1%81%D0%B0%D0%BD%D0%B8-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%B8%D0%BB%D0%B8-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news733712.html", "text": "Няма дете незаписано в училище или в детска градина дете на територията на общината. Всички родители, чието дете подлежи на задължително предучилищно или училищно образование, са изпълнили задължението си и са го записали. Данните са обобщени от Общината в отговор на изпратено запитване от Окръжна прокуратура за присъствието и обхвата на децата в училищата и в детските градини, съобщи за \"Фокус“ Пенка Игнатова, която е директор Дирекция „Образование, младежки дейности и спорт“ в Община Велико Търново. Игнатова посочи, че директорите разполагат със списъци от ГРАО, благодарение на които ще може по-лесно да се проследи дали детето е записано в друго училище в града, дали е записано в училище в друг град или в чужбина, или е отпаднало. Тя съобщи, че в момента Министерство на образованието и науката работи по подписване на Международно споразумение за проследяване на движението на децата, които излизат извън страната. \"Чрез това споразумение приемащата детето страна трябва да информира съответната страна, от която то е излязло, дали е записано или не е училище или детска градина“, допълни още тя. Сподели:", "date": "2018.03.10", "title": "За пример! Всички деца в Община Велико Търново са записани в училище или детска градина"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%BE%D0%BA%D0%BE%D0%BB%D0%BE-%D0%BD%D0%B0%D0%BF%D0%B8%D1%81%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B8%D0%BF%D0%B8-%D0%B4%D1%8A%D0%BB%D0%B3%D0%BE%D1%82%D0%BE-%D1%87%D0%BE%D1%80%D0%B0%D0%BF%D1%87%D0%B5-news733743.html", "text": "Дълго пазена тайна на шведската писателка Астрид Линдгрен е причината тя да създаде една от най-любимите героини от детската литература „Пипи Дългото чорапче“, се твърди в новия биографичен филм за писателката, който бе представен на „Берлинаре“. „Да се превърнеш в Астрид“ на датската режисьорка Перниле Фишер Кристенсен изважда на бял свят малко познатата история зад създаването на най-търпеливото и същевременно диво момиче на света, със стърчащи рижави плитки, лунички в изобилие и свръхчовешка сила. Защо английските мивки са по-различни от нашите? Като тинейджърка в консервативната Швеция през 20-те години на миналия век Астрид Линдгрен (тогава все още Астрид Ериксън) завърта афера с шефа си – женения главен редактор на местен вестник – а впоследствие и забременява от него, предаде БГНЕС. Завъртайки се около тази история, кинобиографията разглежда тежките избори, които Линдгрен бива принудена да направи, както и житейските уроци, които тя извлича от ситуацията. „Това, което се случва в тази история, превръща Астрид в наистина, наистина силен човек. Едно от нещата, които тя вероятно научава е, че трябва да мислиш сам за себе си“, отбелязва самата Фишер Кристенсен за АФП. „(Философът Емануел) Кант също смята така, но Астрид Линдгрен казва тези неща по един много, много прост начин, който директно влиза в детското съзнание“, допълва той. Според 48-годишната Фишер Кристенсен шведката е „един от най-иновативните и влиятелни писатели на нашето време“, а героите й са пример за подражание за поколения хора. „Аз лично не бих била същият човек, ако нямах Пипи“, заключва режисьорката. Сподели:", "date": "2018.03.10", "title": "Разкриха мистерията около написването на \"Пипи Дългото чорапче\""}
{"url": "http://pik.bg/%D0%B2%D0%B8%D0%B6%D1%82%D0%B5-%D0%B2-%D0%BA%D0%BE%D0%B9-%D0%B3%D1%80%D0%B0%D0%B4-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B6%D0%B8%D0%B2%D0%B5%D0%B5%D1%82%D0%B5-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-%D1%81%D0%B8-news733739.html", "text": "Овенът обича отворените пространства, и се нуждае както от вълнение, така и от приключения. Овенът може да поеме много проекти наведнъж, независимо дали завършват всички тях или не. Те харесват градовете, в които се случват нещата. Овенът е изпълнен с енергия, но също така се нуждае от чист въздух и природа. Сподели:", "date": "2018.03.10", "title": "Вижте в кой град трябва да живеете според зодията си"}
{"url": "http://pik.bg/%D0%BD%D1%83%D0%B6%D0%B4%D0%B0%D0%B5%D0%BC-%D1%81%D0%B5-%D0%BE%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%BD%D0%B0%D0%B1%D0%BB%D1%8E%D0%B4%D0%B5%D0%BD%D0%B8%D0%B5-%D0%B8-%D1%80%D0%B5%D0%B0%D0%BA%D1%86%D0%B8%D0%B8-%D0%BF%D1%80%D0%B8-%D0%BA%D1%80%D0%B8%D0%B7%D0%B8-news733707.html", "text": "България се нуждае от национален център за наблюдение, реакция и управление в случаи на природни бедствия и кризи, който в реално време да идентифицира потенциални заплахи за населението и да предприема своевременни мерки за защита на гражданите. Това беше общата позиция на среща на \"Дондуков\" 2 на президента Румен Радев с началника на отбраната ген. Андрей Боцев, директора на главна дирекция „Пожарна безопасност и защита на населението\" към МВР главен комисар Николай Николов, Петър Горновски, председател на Държавната агенция за метрологичен и технически надзор (ДАМТН) и Кирил Войнов, директор на главна дирекция „Надзор на язовирните стени и съоръженията\" в ДАМТН. Участниците в срещата бяха единодушни, че в България трябва да се създаде система за техническо наблюдение на язовирите на национално ниво, каквито мерки са предприети в Бургаска област. Отговорните институции са потърсили и експертизата на Института за космически изследвания и технологии (ИКИТ) при БАН за въвеждането на сателитно наблюдение на опасните язовири у нас. Председателят на ДАМТН Петър Горновски информира, че са предприети действия и за класифициране и профилактика на опасните водоеми в България. Начините на финансиране и изразходване на ресурсите, с които разполагат общините, техническото оборудване, обучението на кадри и доброволци, както и стимулирането на инженерното образование сред младежите, също бяха сред темите на срещата. Сподели:", "date": "2018.03.10", "title": "Нуждаем се от Национален център за наблюдение и реакции при кризи"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B2%D0%B8%D0%BA%D0%B2%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%BC%D1%81-%D0%B7%D0%B0%D1%80%D0%B0%D0%B4%D0%B8-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-news733814.html", "text": "На извънредно заседание, свикано от министър-председателя Бойко Борисов, ще бъдат обсъдени мерки за гарантиране на сигурността на населението във връзка с рисковете, създадени от препълването на язовири. В заседанието, което започва в 9 ч. ще участват също директорът на ГД „Пожарна безопасност и защита на населението“ – МВР Николай Николов, заместник-председателят на ДАМТН Кирил Войнов, както и областните управители на Враца и на Монтана. Сподели:", "date": "2018.03.10", "title": "Борисов свиква извънредно заседание на МС заради състоянието на язовирите"}
{"url": "http://pik.bg/%D0%B2-%D0%B4%D0%BE%D0%B1%D1%80%D0%B8%D1%87-%D1%81%D1%82%D1%8F%D0%B3%D0%B0%D1%82-%D0%BC%D0%B0%D1%89%D0%B0%D0%B1%D0%BD%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D1%81-8-%D0%BC%D0%BB%D0%BD-%D0%BB%D0%B2-news733687.html", "text": "Дадохме старт на съвместните действия с Община Меджидия, Румъния за подобряване на транспортната инфраструктура по програмата за трансгранично сътрудничество \"Interreg V-A Румъния-България 2014-2020\". Това заяви вчера кметът на Добрич Йордан Иванов минути след подписването на споразуманието между двете общини. Безвъзмездната помощ по проекта е близо 8 млн. евро. Община Добрич ще получи половината - 4 милиона евро. Парите ще бъдат използвани за цялостно преасфалтиране на бул. \"Добруджа” от кръстовището с бул. \"Добричка епопея” до кръговото кръстовище за кв. \"Рилци” и на ул. \"Никола Петков”, както и за изграждане на тротоари и осветление. Сподели:", "date": "2018.03.10", "title": "В Добрич стягат мащабни ремонти с 8 млн. лв."}
{"url": "http://pik.bg/%D0%BF%D1%80%D0%BE%D0%BB%D0%B5%D1%82-%D0%BF%D1%80%D0%B5%D0%B7-%D0%BC%D0%B0%D1%80%D1%82-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B0-%D1%81%D0%B5-%D0%B2%D0%B4%D0%B8%D0%B3%D0%B0%D1%82-%D0%B2%D0%B0%D0%BB%D0%B5%D0%B6%D0%B8%D1%82%D0%B5-%D1%81%D0%BF%D0%B8%D1%80%D0%B0%D1%82-news733798.html", "text": "слаб югозападен вятър. Температурите ще се повишат още и максималните ще бъдат между 15° и 20°. Такава е прогнозата за времето на Националния институт по метеорология и хидрология при БАН. Пролетно време ще има днес в страната. През целия ден слънцето ще грее топло, ще духа Атмосферното налягане през деня слабо ще се понижи и ще стане малко по-ниско от средното за март. Над Черноморието ще преобладава слънчево време. Ще духа слаб югозападен вятър. Максималните температури ще са между 15° и 18°. Температурата на морската вода е 5-6°. Вълнението на морето ще е 1-2 бала. Над планините ще е предимно слънчево. Ще духа до умерен, по билата и силен запад-югозападен вятър. Максималната температура на височина 1200 метра ще е около 10°, на 2000 метра – около 4°. В неделя ще преобладава слънчево време с разкъсана средна и висока облачност. Затоплянето ще продължи и максималните температури ще достигнат 17°-22°, минимални – предимно между 1° и 6°. В началото на следващата седмица облачността над страната ще се увеличава и вплътнява. В понеделник около и след обяд от запад ще започнат превалявания от дъжд, които през нощта срещу вторник и във вторник ще обхванат по-голямата част от страната. В отделни райони ще прегърми. Още в понеделник в западната половина от страната вятърът ще се ориентира от запад, докато в Източна България все още ще е умерен, от югозапад. Във вторник вятърът ще е от север-северозапад и в цялата страна температурите ще се понижат, отначало дневните. Сподели:", "date": "2018.03.10", "title": " ПРОЛЕТ ПРЕЗ МАРТ! Температурите продължават да се вдигат, валежите спират"}
{"url": "http://pik.bg/%D0%B7%D0%B0%D0%BB%D0%BE%D0%B6%D0%BD%D0%B8%D1%87%D0%B5%D1%81%D0%BA%D0%B0-%D0%BA%D1%80%D0%B8%D0%B7%D0%B0-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%B7%D0%B0%D0%B2%D1%8A%D1%80%D1%88%D0%B8-%D1%81-%D1%87%D0%B5%D1%82%D0%B8%D1%80%D0%B8-%D0%B6%D0%B5%D1%80%D1%82%D0%B2%D0%B8-news733817.html", "text": "Трима заложници и престъпник, който предизвика заложническата криза в Калифорния, са мъртви, предава Reuters, цитирани от Фокус. Три жени и въоръжен, който ги държа като заложници в дома за ветерани в Янтвил, окръг Напа, щата Калифорния, са загинали. Щатският сенатор Бил Дод заяви пред репортери по-рано, че въоръженият мъж е член на „Път към вкъщи“ – програма за ветерани, страдащи от посттравматично стресово разстройство, а заложничките са били служителки в дома. Сподели:", "date": "2018.03.10", "title": "Заложническа криза в Калифорния завърши с четири жертви"}
{"url": "http://pik.bg/%D0%B1%D0%BF%D1%86-%D0%B5-%D0%BD%D0%B0%D0%B3%D1%80%D0%B0%D0%B4%D0%B5%D0%BD%D0%B0-%D0%BE%D1%82-%D0%B5%D0%B2%D1%80%D0%B5%D0%B9%D1%81%D0%BA%D0%B8%D1%82%D0%B5-%D0%BE%D0%B1%D1%89%D0%BD%D0%BE%D1%81%D1%82%D0%B8-%D0%B2-%D0%B8%D0%B7%D1%80%D0%B0%D0%B5%D0%BB-%D0%B7%D0%B0-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B5%D0%B2%D1%80%D0%B5%D0%B8-news733723.html", "text": "Българският патриарх Неофит получи от името на Българската православна църква почетния знак \"Шофар\" на Организацията на евреите в България \"Шалом\" и на Обединението на българските евреи в Израел \"Ехуд Олей България\", както и сертификат за незабрава за 75-годишнината от спасяването на българските евреи. Това съобщава отдел \"Връзки с обществеността\" при Светия синод на БПЦ. Наградата за БПЦ-БП е връчена с благодарност за активната дейност по спасяването на българските евреи от изпращане в нацистките лагери на смъртта по време на Холокоста и за борбата на Църквата срещу дискриминирането на евреите у нас през периода 1941-1944 г. В Синодалната палата, за да благодарят отново за доблестта и смелостта на БПЦ-БП, бяха представители на всички еврейски организации. Негово светейшество поздрави гостите си, като каза, че \"винаги сме чувствали любов и признателност към нас. Да пребъде дружбата между нашите народи, защото няма да забравим какво сториха предците ни за спасяването на българските евреи. Обичай ближния си като себе си, е казано в Библията и ние ви обичаме като себе си, чувствайки сърдечна близост и благодарност\". Патриарх Неофит допълни, че през годините Българската православна църква и еврейската общност винаги са си спомняли за трудностите през времето на Втората световна война, но това е било и с чувство на благодарност за благодеянието, сторено от смелите български митрополити, начело с екзарх Стефан и с Пловдивския митрополит Кирил, станал по-късно български патриарх. На срещата присъстваха Западно- и Средноевропейският митрополит Антоний, Мелнишкият епископ Герасим - главен секретар на Светия синод, и ставрофорният иконом Ангел Ангелов - духовен надзорник на Софийската епархия. Спасени български евреи от лагерите на смъртта споделиха свои спомени от дните, когато единствената им надежда за спасение е била Българската православна църква. \"Учим децата си, че България каза \"не\" на фашизма. По-големите държави предадоха евреите, но България се възпротиви\", каза д-р Александър Оскар. Представителите на еврейските организации споделиха, че благодарение на Българската църква, щом са се прибрали в Израел, са установили добри и здрави връзки с Йерусалимската патриаршия, на която и досега оказват голяма помощ. Както и това, че и до днес продължават да учат внуците и правнуците си на български език и история. В знак на благодарност българското училище в Израел носи името на българския патриарх Кирил. А споменът за жертвената любов на Светия синод на БПЦ се надяват да остане завинаги в живата памет на всички оцелели от лагерите на смъртта. След срещата патриарх Неофит показа на гостите си заседателната зала, в която е взето съдбоносното решение Светият синод да се възпротиви и да се застъпи за еврейската общност. Изпят беи тропарът на Петдесетница, който се пее преди всяко заседание на Светия синод на БПЦ. Сподели:", "date": "2018.03.10", "title": "БПЦ е наградена от еврейските общности в Израел за спасяването на българските евреи"}
{"url": "http://pik.bg/%D1%80%D1%83%D1%81%D0%B8%D1%8F-%D0%B5-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%81-%D0%BE%D1%82%D1%80%D0%BE%D0%B2%D0%B5%D0%BD%D0%B8%D1%8F-%D1%88%D0%BF%D0%B8%D0%BE%D0%BD%D0%B8%D0%BD-news733724.html", "text": "Лавров говори на обща пресконференция с председателя на Комисията на Африканския съюз Муса Факи Махамад, информира \"Дарик\". Британските следователи се опитват да проследят произхода на газа, с който са отровени бившият шпионин Сергей Скрипал и дъщеря му. Руският външен министър каза, че Москва е готова да помага на Великобритания за разследване на отравянето на бивш шпионин с нервнопаралитичен газ , но изрази възмущение от намеците, че Русия стои зад нападението, предаде Асошиейтед прес. В Адис Абеба , където е на посещение, Сергей Лавров каза в отговор на въпрос, че ако наистина има интерес към помощта на Москва за едно или друго разследване, \"било на отравяне на някакви британски поданици, било на слухове за намеса в предизборната кампания на САЩ\", тя ще е готова да обсъди тази възможност, предаде ТАСС. Но за да се водят такива дела, не трябва \"веднага да се тича към телевизионните екрани с голословни обвинения\", а да се търси професионален контакт по съществуващите канали, включително по линия на правоохранителните органи\". Сподели:", "date": "2018.03.10", "title": "Русия е готова да помага на Лондон по случая с отровения шпионин"}
{"url": "http://pik.bg/%D0%B2%D1%8A%D1%80%D0%BD%D0%B0%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-13-%D0%B4%D1%83%D1%88%D0%B8-%D0%BF%D1%80%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D0%B5%D1%82%D0%BE-%D0%B2-%D0%BA%D0%B2%D0%B0%D1%80%D1%82%D0%B0%D0%BB-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2%D0%BE-news733763.html", "text": "Окръжният съд във Варна отмени прокурорското постановление за прекратяване на досъдебното производство срещу неизвестен извършител за смъртта на 13 души и нанасяне на значителни имуществени вреди по време на наводнението квартал \"Аспарухово\" през юни 2014 година. Делото е върнато за събиране на допълнителни доказателства за допуснати нарушения от длъжностни лица и дали има извършено престъпление от общ характер. Определението подлежи на обжалване в 7-дневен срок, предаде БНР. Сподели:", "date": "2018.03.10", "title": "Върнаха делото за смъртта на 13 души при наводнението в квартал \"Аспарухово\""}
{"url": "http://pik.bg/%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D0%B8%D0%BC%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%BD%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news733705.html", "text": "Държавният секретар на САЩ Рекс Тилърсън заяви, че предстоящите контакти между Вашингтон и Пхенян няма да са преговори. Той заяви, че готовността на президента на САЩ Доналд Тръмп да говори с лидера на Северна Корея Ким Чен-ун не трябва да се смятат за нищо повече от разговори. \"Според президента времето за разговор е настъпило“, заяви Тилърсън. Той заяви, че има разлика между „разговори“ и „преговори“ но не уточни каква е точно тя, предаде \"Ню Йорк Таймс\". Най-вероятно ще става дума за предварителни срещи, за да се види дали има достатъчно общи позиции, за да се пристъпи към официални преговори, разяснява Фокус. Според Тилърсън САЩ са станали свидетели на изместване на позициите на Северна Корея. Според него „Ким Чен-ун не просто е готов да води разговори, а има силно желание за тях“. „Честно казано позицията му се промени драматично. Това дори ни изненада леко“, уточни държавният секретар. Сподели:", "date": "2018.03.10", "title": "Рекс Тилърсън: Със Северна Корея ще има разговори, не преговори"}
{"url": "http://pik.bg/%D0%B1%D0%B5%D1%80%D0%BB%D0%B8%D0%BD-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF-news733610.html", "text": ", цитирани от Фокус. Министърът на икономиката на Германия Бригите Зиприс определи в петък решението на Доналд Тръмп да увеличи митата за внос на стомана и алуминий в САЩ като „чист протекционизъм“ и обида към съюзниците, предава АФП „Това е протекционизъм, който обижда близките партньори като Европейския съюз и Германия и който ограничава свободната търговия“, заяви Зиприс чрез съобщение, в което се добавя още, че Берлин, след консултации с Брюксел, ще даде „ясен отговор“. Сподели:", "date": "2018.03.10", "title": "Берлин с остра реакции срещу санкциите на Тръмп"}
{"url": "http://pik.bg/%D1%82%D0%B0%D0%B9%D0%BD%D0%BE-%D0%B3%D0%B8%D0%B9%D0%B5%D1%80%D0%BC%D0%BE-%D0%B4%D0%B5%D0%BB-%D1%82%D0%BE%D1%80%D0%BE-%D1%81%D0%B5-%D1%80%D0%B0%D0%B7%D0%B2%D0%B5%D0%BB-%D0%BE%D1%89%D0%B5-2017-%D0%B0-news733706.html", "text": "По време на церемонията по раздаването на \"Оскар\"-ите режисьорът Гийермо дел Торо и сценаристката Ким Морган - автори на \"Формата на водата\", който стана големият фаворит, се държаха за ръце. Оказа се обаче, че двамата кинаджии са само приятели и нямат интимни отношения. Така че Морган не е причина за дискретния развод през миналата година на Дел Торо със съпругата му Лоренца, с която са били семейство 31 години, съобщи в. \"Дейли Мейл\". Мексиканецът и Ким започнали да работят заедно по филма от края на лятото, а с Лоренца вече не са били заедно. \"Разделихме се през февруари и се разведохме през септември - каза режисьорът пред мексиканското сп. \"Реформа\", предаде БТА. - Много малко хора обаче знаеха\". На \"Оскар\"-ите Дел Торо спомена в благодарствената си реч сценаристката, двете си дъщери, но не и дългогодишната си бивша съпруга Връзката между него и Лоренца е още от времето, когато двамата са били студенти в Гуадалахара, Мексико. Тя е сценограф и е работила по неговия късометражен хорър \"Доня Лупе\" от 1985 г. През 1986 г. кинаджиите минават под венчило. Гийермо дел Торо и Ким Морган Сподели:", "date": "2018.03.10", "title": "ТАЙНО! Гийермо дел Торо се развел още 2017-а"}
{"url": "http://pik.bg/%D0%B7%D0%B0-%D1%86%D0%B5%D0%BD%D0%B8%D1%82%D0%B5%D0%BB%D0%B8-10-%D1%82%D0%B5-%D0%BD%D0%B0%D1%86%D0%B8%D0%B8-%D1%81-%D0%BD%D0%B0%D0%B9-%D0%BD%D0%B0%D0%B4%D0%B0%D1%80%D0%B5%D0%BD%D0%B8%D1%82%D0%B5-%D0%B6%D0%B5%D0%BD%D0%B8-news733729.html", "text": "Дамите с големи и красиви гърди, които нямат нищо общо със силикона и пластичната хирургия, винаги са били уважавани от ценителите. Съвсем скоро беше направена класация на най-красивите и естествени бюстове на планетата. Оказва се, добрата новина е, че голяма част от „панорамните балкони“ се намират в Европа, което от българска гледна точка ги прави изключително достъпни за любуване. В полза на бъдещите „туристи“ \"Мен.лг\" състави подробен географски указател на държавите, в които живеят дамите с най-апетитни бюстове. Ето 10-те нации с най-надарените жени. Почитателите на Хандбал, законите против порнографията и среднощните голф турнири, се гордеят и с нещо натурално и красиво – големите женски гърди. Позиционирани на десето място, красавиците са единствената надежда за оцеляване в студеното време. Унгарките бяха номинирани за изключително земни, нежни и приятелски настроени за приключения. В повечето случаи сме виждали унгарски представителки по родното Черноморие и те никога не са оставяли лошо впечатление. И най-хубавото в цялата история е, че всички осиновиха идеята за слънчеви бани по монокини! Страната може да се похвали с най-старата демокрация в Южна Америка, Христофор Колумб е успял да стъпи на брега и след това осигурил петрол за САЩ в продължение на век. Венецуела може да се похвали с най-много коронясани красавици по конкурси за красота и всичко това е благодарение на големите и красиви форми. Тук ще откриете над 300 плажа за посещение и ще можете да избирате почивка между два океана. Ще се запознаете с 340 различни екосистеми и дори можете да видите течната дъга и всичко това дори не може да се доближи до естествените ходещи по улицата чудеса. Женските гърди са навсякъде! Немците нямат особена нужда от представяне, след като покориха света с работеща електроника, качествени автомобили и разнообразие от бира. Въпреки вицовете за космати германки и немско порно, немският бюст изпъква над всичко. Силиконът е достъпен, както и всичко останало, но се оказва, че женската аудитория не винаги има толкова голяма нужда от силикон, колкото от липосукция. Тук е построен първият леден хотел, страната се гордее със своите еко закони и запазване на природата. Всички говорят английски и получават платени почивки от работодателя си, което наистина е нещо интригуващо. Всички тези изобретения не могат да стъпят и на малкия пръст на шведската тройка, красивите жени и големите гърди. Няма какво да добавим! Тук можете да видите северното сияние, както и слънцето в полунощ, позволявайки 24 часа светлина. И след всичко това – изобилие от красиви, големи натурални форми! Страната, в която всеки агент и „ловец“ на модели отива, когато има нужда от нещо свежо, диво и красиво. Ирина Шейк може да е точно такъв пример, както и редица други модели. Подозираме, че климатът влияе върху дамите. Те са едрогърди, синеоки и разкрепостени. Истинско изкушение за всеки ценител. Сподели:", "date": "2018.03.10", "title": "ЗА ЦЕНИТЕЛИ! 10-те нации с най-надарените жени"}
{"url": "http://pik.bg/%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%B0%D0%B7%D0%B8-%D0%BE%D1%82%D0%BB%D0%B8%D1%87%D0%BD%D0%BE-%D0%B2%D1%8A%D0%BD%D1%88%D0%BD%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86-news733731.html", "text": "„България се справя отлично с охраната на външната граница. Благодаря ви!” С тези думи се обърна австрийският министър по европейските въпроси, изкуството, културата и медиите Гернот Блюмел към вицепремиера и министър на външните работи Екатерина Захариева, съобщиха от пресцентъра на МВнР. Блюмел е на еднодневно работно посещение в София. Той поздрави Захариева за професионализма, с който българските дипломати се справят с Председателството на Съвета на ЕС. През втората половина на годината австрийският министър ще наследи българския първи дипломат като председател на съветите „Общи въпроси” и „Общи въпроси” по чл. 50 от Договора за Европейския съюз. „Това е нашата втора официална среща с Гернот, но четвърта, откак е министър. Като част от Триото сме в постоянен контакт, както и нашите екипи, за да гарантираме приемственост в постигане на приоритетите на председателствата ни”, каза министър Захариева пред журналисти след срещата със своя гост. „Двете ни страни имат обща позиция за Западните Балкани и тя е, че трябва да им осигурим европейска перспектива. Имаме сходни виждания, че приоритет на Съюза трябва да е защитата на външните граници на ЕС”, добави българският вицепремиер. По повод дебатите около многогодишната финансова рамка, тя припомни позицията си, че първо да бъдат определени политиките, които ще бъдат финансирани, а чак след това бюджетът, защото парите са инструмент за изпълнение на приоритетите. Министър Блюмел заяви, че Австрия ще продължи линията на България по отношение на Западните Балкани, след като поеме от нас ротационното председателство на Съвета на ЕС. Като настоящ и следващ председател на Съвета на ЕС по Брекзит двамата се съгласиха, че преговорният екип на Мишел Барние върши отлична работа, като успява да представлява единната воля на 27-те страни-членки. „Австрия ще се стреми да запази единството, както прави вашето председателство”, каза Блюмел. Сподели:", "date": "2018.03.10", "title": "Австрийски министър благодари на Екатерина Захариева: България пази отлично външната граница"}
{"url": "http://pik.bg/%D1%81%D1%8A%D0%B4%D1%8A%D1%82-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%8F-%D0%BB%D0%B8%D0%B4%D0%B5%D1%80-%D0%B6%D0%BE%D1%80%D0%B4%D0%B8-%D1%81%D0%B0%D0%BD%D1%87%D0%B5%D1%81-news733738.html", "text": "ABC News., цитирана от \"Фокус\". Върховният съд на Испания отказа молбата на затворения каталунски лидер Жорди Санчес да бъде освободен, за да участва на заседанията на регионалния парламент, където депутатите трябва да гласуват за нов лидер на Каталуния, предава Съдия Пабло Лареня заяви, че има риск Жорди Санчес да повтори действията, докарали до затвора. Санчес, известен сецесионист, който бе избран от парламента миналия декември е държан в затвор край Мадрид от миналия октомври. Той е задържан по обвинение, че е организирал протестите, попречили на централните власти да провалят референдума за независимостта на Каталуния. Каталунският парламент иска да избере Санчес за лидер на региона. Според испанското правителство човек, който е с повдигнати обвинения, не може да бъде избран в регионалния законодателен орган. Сподели:", "date": "2018.03.10", "title": "Съдът в Испания отказа да освободи от затвора каталунския лидер Жорди Санчес"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BA%D1%83%D0%BF%D1%83%D0%B2%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%BE%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news733745.html", "text": "AFP, цитирана от \"Фокус\". Правителството на Великобритания подписа меморандум за разбирателство със Саудитска Арабия за закупуването от нея на 48 изтребителя „Юрофайтър Тайфун“, предава Това споразумение бе сключено по повод посещение във Великобритания на саудитския престолонаследник Мохамед бин Салман. Британската компания „BAE Systems“, част от европейския консорциум „Юрофайтър“ приветства \"положителната стъпка\" към реализирането на договора със саудитците. Сподели:", "date": "2018.03.10", "title": "Саудитска Арабия купува изтребители от Великобритания"}
{"url": "http://pik.bg/%D1%85%D0%BE%D0%BB%D0%B0%D0%BD%D0%B4%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D1%81%D0%B5-%D0%BE%D0%B7%D1%8A%D0%B1%D0%B8-%D0%BD%D0%B0-%D1%82%D1%80%D1%8A%D0%BC%D0%BF-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D1%82%D0%B5-%D0%BA%D0%BE%D0%BD%D1%82%D1%80%D0%B0%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D0%BC%D0%B8%D1%82%D0%B0%D1%82%D0%B0-%D0%BD%D0%B0--news733758.html", "text": "Холандският министър-председател Марк Рюте заяви, че ЕС трябва да бъде готов да предприеме контрамерки срещу наложените от САЩ вносни мита върху стоманата и алуминия, предава \"Ройтерс\" \"Ние искам деескалация на конфликта, но трябва да сме готови да предприемем контрамерки“, заяви Рюте пред журналисти. В четвъртък американският президент Доналд Тръмп подписа указа за налагане на вносни мита от 25% върху стоманата и 10% върху алуминия, припомня \"Фокус\". Те ще влязат в сила след 15 дни, като Мексико и Канада ще бъдат изключени от тях временно. Белият дом обяви, че освен това партньорите на САЩ могат да започнат преговори за избягването на вносните мита, желание за което вече изявиха от Лондон, Европейския съюз, Токио, Бразилия и Аржентина. Сподели:", "date": "2018.03.10", "title": "Холандският министър-председател се озъби на Тръмп: Подгответе контрамерки срещу митата на САЩ"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%BE%D1%86%D0%B8%D0%B0%D0%BB%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%85%D0%B0-%D1%81%D0%B2%D0%BE%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D0%BC%D0%B5%D1%80%D0%BA%D0%B5%D0%BB-news733757.html", "text": "След дни на догадки и слухове най-после е ясно кой ще поеме външните работи. Това е Хайко Маас - досегашният министър на правосъдието, предава БНТ. Най-голямото завоевание на социалдемократите - финансовото министерство - ще получи кметът на Хамбург -Олаф Шолц. За важното министерство на труда и социалните въпроси, което е и с най-голям бюджет, е избран генералният секретар на партията -Хубертус Хайл. Ангела Меркел и министрите ѝ ще встъпят в длъжност в сряда. Германските социалдемократи представиха днес своите министри в следващото правителство на страната - трима мъже и три жени. Сподели:", "date": "2018.03.10", "title": "Германските социалдемократи представиха своите министри в кабинета на Меркел"}
{"url": "http://pik.bg/%D0%BD%D0%B5-%D0%B5-%D0%B7%D0%B0-%D1%85%D0%BE%D1%80%D0%B0-%D1%81%D1%8A%D1%81-%D1%81%D0%BB%D0%B0%D0%B1%D0%B8-%D0%BD%D0%B5%D1%80%D0%B2%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BE%D1%87%D0%B5%D0%B2%D0%B8%D0%B4%D0%B5%D1%86-%D0%BD%D0%B0-%D0%BD%D0%B0%D0%B9-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%82%D0%B5-%D0%B5%D0%BA%D0%B7%D0%B5%D0%BA%D1%83%D1%86%D0%B8%D0%B8-%D0%B5%D1%82%D0%BE-%D0%BA%D0%B0%D0%BA-%D1%83%D0%BC%D0%B8%D1%80%D0%B0%D1%82-news733735.html", "text": "Американският журналист Рон Уорд, станал свидетел на изпълнението на десетки смъртни присъди в САЩ, разказва за ужасни и непредвидени ситуации. Уорд е наблюдавал как умират над 60 осъдени на смърт, съобщава \"Мирър Онлайн\". 67-годишният мъж разказва за потресаващи ситуации, на които е присъствал. Той е 46-годишен, когато става свидетел на първата екзекуция - тази на Ърнест Добърт. Мъжът умира на електрическия стол на 7 септември 1984 г. Престъпникът е осъден за убийството на двете си малолетни деца. Рон Уорд присъства и на екзекуции, които обаче не минават \"по план\". \"Кръвта внезапно изби върху бялата риза на убиеца, когато електричеството премина през тялото му. Друг убиец трябваше да бъде инжектиран два пъти със смъртоносни инжекции и минаха 34 минути, преди той да издъхне\", спомня си Уорд. По думите му, когато през 1989 г. е екзекутиран един от най-известните убийци в света - Тед Бънди, убил и гаврил се с труповете на десетки жени, пред затвора, в който се изпълнява смъртната присъда в щата Флорида, се пускат празнични фойерверки, когато става ясно, че той е мъртъв. \"Два пъти с ужас видях как пламна главата на осъдения, когато бе включен електрическият стол\", разказва още Уорд за непредвидените ситуации по време на изпълнението на екзекуциите. Така например Рон е присъствал на умъртвяването на 43-годишния Джеси Таферо, осъден за убийството на цивилен гражданин и полицай на 4 май 1990 г. \"Той влезе в камерата за изпълняване на присъдата и бе завързан за електрическия стол. Процесът бе наблюдаван от журналисти и други свидетели, включително сътрудници на затвора и адвокати. Всички изпаднаха в ужас, когато палачът включи стола. Пламък около метър избухна от главата на осъдения. Огънят угасна едва след като палачът изключи електрическия стол от мрежата\", разказва потресеният очевидец. Подобен ужас се случва след седем години, когато той присъства на екзекуцията на кубинския бежанец Педро Медина (39 г.), който до последно отрича убийството на съседа си, учител в начално училище. Присъдата се изпълнява на 25 март 1997 г., а последните думи на Медина са: \"Въпреки всичко аз съм невинен\". Главата на кубинеца пламва, след като е включен електрическият стол. \"И в двата случая чиновниците бяха заменили изкуствената гъба в уреда, който се поставя на главата на осъдения. Не знам защо те бяха решили, че трябва да се използва гъба от естествени материали. Когато напрежението бе подадено, гъбите пламнаха\", отбелязва Уорд. Сподели:", "date": "2018.03.10", "title": "НЕ Е ЗА ХОРА СЪС СЛАБИ НЕРВИ! Проговори очевидец на най-бруталните екзекуции! Ето как умират убийците и изнасилвачите "}
{"url": "http://pik.bg/%D1%81%D0%B5%D0%BA%D1%81-%D1%82%D1%80%D0%B0%D0%BC%D0%BF%D0%B0-%D0%BC%D0%BE%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D0%B1%D0%BE%D0%BC%D0%B1%D0%B8%D1%82%D0%B5-%D0%BD%D0%B0-%D0%BA%D1%80%D0%B5%D0%B4%D0%B8%D1%82-%D0%B1%D0%B8-%D1%88%D1%83%D1%82%D0%B0-%D0%BD%D0%B0-%D0%B4%D1%83%D0%B1%D0%B0%D0%B5%D1%86%D0%B0-%D0%B7%D0%B0%D1%80%D0%B0%D0%B4%D0%B8-%D0%BC%D0%BE%D1%80%D1%81%D0%BA%D0%B8-%D1%85%D0%BE%D1%82%D0%B5%D0%BB%D0%B8%D0%B5%D1%80-news733778.html", "text": "Силиконовата фурия Кристин Каменова върти бурна любов с много известен бургаски предприемач. Двамата се запознали при една от честите визити на бургазлията в столицата. Бизнесменът от морския град разполагал със завидни финансови възможности, твърди \"Флагман\". Натрупал състояние от строителство, държал и няколко хотела по Южното Черноморие. Скандалната моделка нашумя с признанието, че е теглила потребителски кредит от 20 000 лв., които инвестира в силиконови импланти и екскурзия в Дубай. В арабската столица красивата блондинка се залюби с ливанския ММА боец Мохамед. Той й предложил брак едва 20 дни след запознанството им. Кристин обаче решила да скъса с мускулестия мачо. Красавицата не останала дълго сама и малко след това се хвърлила в обятията на бизнесмена от Бургас, чието име засега се пази в тайна. Сподели:", "date": "2018.03.10", "title": "СЕКС ТРАМПА! Моделката с бомбите на кредит би шута на дубаеца заради морски хотелиер"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D1%88%D0%B2%D0%B5%D1%86%D0%B8%D1%8F-news733782.html", "text": "Севернокорейският външен министър Ри Йон-хо ще посети Швеция в близкото бъдеще според шведския вестник „Дагенс Нихетер“, цитиран от Ройтерс. Шведското министерство на външните работи отказа коментар. Шведското посолство в Пхенян представлява интересите на САЩ в Северна Корея при липсата на установени дипломатически отношения между двете държави, пише \"Фокус\". Сподели:", "date": "2018.03.10", "title": "Пробив! Външният министър на Северна Корея ще посети Швеция"}
{"url": "http://pik.bg/%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80%D1%8A%D1%82-%D0%BE%D1%82-%D0%BF%D0%B0%D1%80%D0%B8%D0%B6-%D0%B0%D0%B1%D0%B4%D0%B5%D1%81%D0%BB%D0%B0%D0%BC-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%BF%D1%80%D0%B5%D0%B4-%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D0%B8%D1%82%D0%B5-news733756.html", "text": "Единственият оцелял терорист от атентатите в Париж през ноември 2015 г. Салах Абдеслам е дал за първи път показания пред френските власти, съобщават белгийски медии. Той е пожелал да говори, но не за да обясни какво и защо е направил, а за да оневини своя съучастник Али Улкади. Абдеслам е настоял, че Улкади единствено го е откарал в нощта след атентатите от Париж в Брюксел, предаде БТА. Даването на тези първи показания е свързано със състоянието на майката на Улкади, която е на смъртно легло. Самият Улкади също е лишен от свобода, уточняват медиите. Преди месец в Белгия започна първото дело срещу Абдеслам - за участие в престрелка с полицията в Брюксел дни преди да бъде задържан през март 2016 година. Абдеслам отказа дори да потвърди самоличността си пред съда и пожела повече да не присъства на заседанията. Във Франция, където е въдворен в затвор край Париж, терористът очаква второ дело - за атентатите във френската столица. Салах Абдеслам е френски гражданин, роден и отраснал в Брюксел. Брат му Брахим се взриви в бар в Париж. Ролята на Салах Абдеслам в атентатите не е ясно установена, но според следствието той е оцелял, не защото не е искал да умре, а защото взривното му устройство не е проработило. Сподели:", "date": "2018.03.10", "title": "Атентаторът от Париж Абдеслам проговори за пръв път пред следователите"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B0%D0%BA%D1%82%D1%83%D0%B0%D0%BB%D0%BD%D0%B0-%D0%BF%D1%8A%D1%82%D0%BD%D0%B0-%D0%BE%D0%B1%D1%81%D1%82%D0%B0%D0%BD%D0%BE%D0%B2%D0%BA%D0%B0-news733818.html", "text": "Температурите са в интервала от -3° до 8°. Времето над страната е ясно. Слаб вятър има в областите Видин, Пазарджик и Смолян. Пътните настилки са предимно сухи, а по усойните и планински райони – мокри, на места частично заледени и обработени. Това съобщиха от пресцентъра на . Намалена видимост поради мъгла: - до 50 м има в района на Телиш и Любеново /обл. Плевен/; - до 100 м има в района на Българене /обл. Плевен/; - до 150 м има в района на гр. Плевен. ІІ. Състояние на автомагистралите: АМ „Тракия“: Област София: до 30.04.2018 г. е ограничено е движението по пътната връзка София-Костенец на пътен възел „Мухово“ на АМ „Тракия“ при км 46 в посока гр. Костенец и гр. Ихтиман поради ремонтни дейности. Обходни маршрути: - за направлението София – Костенец през пътен възел „Ихтиман“ при км 34+000. - за направленията Ихтиман – Пловдив и Костенец – Пловдив през пътен възел „Церово“ при км 69+167. Движението по АМ „Тракия“ в посоките София – Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. АМ „Хемус“: няма ограничения. АМ „Струма“: няма ограничения. АМ „Марица“: няма ограничения. АМ „Черно море“: няма ограничения. АМ „Люлин“: Област София: до 04.04.2018 г. движението по АМ „Люлин“ в посока София е ограничено за всички автомобили поради изтичане на кална маса и опасност от срутване на скална. Ограничението е от втори тунел „Люлин“ до първи тунел „Мало Бучино“ където движението на всички автомобили се осъществява двупосочно в платното посока София – Перник. Алтернативни маршрути: - за автомобили до 12 тона по път I-1 от пътен възел Драгичево – Владая – София и обратно. - само за леки автомобили по път 1801 Перник – Мало Бучино – Суходол и обратно. ІІI. Въведени ограничения по основните пътни направления: 1. Проходи: - „Върбишки“ - целогодишно е затворен за всички МПС; - „Златишки“ - целогодишно е затворен за всички МПС; - „Троянски“ - забранен за всички МПС; - „Айтоски“ - отворен за всички МПС; - „Котленски“ - отворен за всички МПС; - „Обзорски“ - отворен за всички МПС; - „Печинско“ - отворен за всички МПС; - „Превала“ - отворен за всички МПС; - „Предел“ - отворен за всички МПС; - „Републиката“ - отворен за всички МПС; - „Ришки“ - отворен за всички МПС; - „Рожен“ - отворен за всички МПС; - „Вратник“ - целогодишно е забранен за МПС над 10 т; - „Дюлински“ - целогодишно е забранен МПС над 3,5 т; - „Пампорово“ - целогодишно е забранен за МПС над 3,5 т; - „Петрохан“ - забранен за МПС над 12 т; - „Твърдишки“ - целогодишно е забранен за МПС над 10 т; - „Шипка“ - целогодишно е забранено движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. ІV. Състояние на републиканската пътна мрежа: Ограничения в движението на мпс по първокласната пътна мрежа: - път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция: Област Монтана: при км 121+919 се забранява влизането в с. Сумер на тежкотоварни превозни средства над 10 т. по общински път „пътна връзка за с. Сумер”. Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.; Област София: Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г. От км 276+162 /Александров мост/ до км 282+485 до г-ца с област Перник – забранено движението на товарни МПС над 12 т. Срок до 13.09.2018 г. Въведено е реверсивно движение по път I-1 София – Перник в участъците от км 276+162 /Александров мост/ до км 277+610 /начало четирилентов път/ и от км 278+910 /край четирилентов път/ до км 282+038 /бензиностанция „Лукойл“/ както следва: - всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от София През останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.03.2018 г. Област Перник: Ограничено е движението за тежкотоварни автомобили с тегло над 15 т в участъка от пътен възел „Даскалово“ посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово“). От км 276+162 /Александров мост/ до км 282+485 до г-ца с област Перник – забранено движението на товарни МПС над 15 т. Срок 13.09.2018 г. Въведено е реверсивно движение по път I-1 София – Перник в участъците от км 285+660 /кръстовище Драгичево/ до км 286+847 /бензиностанция „Петрол“/ както следва: - всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София. По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни. Срок до 31.03.2018 г. - път І-2 Граница Румъния-Русе-Цар Калоян-Разград-Шумен-Девня-Варна: няма ограничения. - път І-3 Гара Бяла-Плевен-Луковит-Коритна-Ябланица-Ботевград: Област София: Правец-с.Разлив-Трудовец-Ботевград – забранено е движението на МПС над 12 т в участъка от км 193+345 /отклонение за п.в. „Правец“/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус“ /за п.в. „Правец“/-път ІІ-17 (Мездра-Ботевград)-п.в. І-3-п.в. „Ботевград“ на АМ „Хемус“ и обратно до 30.09.2018 г.; до 16.03.2018 г. в участъка София – Ботевград при Бебреш се осъществява с повишено внимание поради свлачище на км 202+650 в посока Ботевград. - път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения. - път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Област Кърджали: Черноочене-Кърджали – ограничено е движението на МПС над 15 т. Срок до 21.12.2018 г. Обходен маршрут: път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП „Маказа“ – ограничено движението на МПС над 3,5 т до 21.12.2018 г. - път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Област Перник: Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир – Перник и е регулирано с пътни знаци. Срок до 31.03.2018 г.; Движение с повишено внимание по път I-6 Гюешево – Перник от км 48+000 до км 72+000 поради поетапна подмяна на мантинели в двете посоки. Движението се регулира с пътни знаци. Водачите да се движат с повишено внимание и съобразена скорост. Срок до 13.03.2018 г. Област Бургас: Движението е в една лента в участъка Карнобат – Айтос поради ремонтни дейности на асфалтовата настилка до 10.03.2018 г. - път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения. - път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: Област София: Вакарел-Ихтиман от км 110+700 до км 118+800 – ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г. Област Хасково: от км 370+500 до км 377+900 в участъка гр. Свиленград-Капитан Андреево – затворен за движение на МПС, поради пропадане на насип. Обходен маршрут: гр. Свиленград-п.в. „Свиленград“-АМ „Марица“-п.в. „Капитан Андреево“-с. Капитан Андреево. - път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция: Област Варна: Кранево-Варна при км 83+100 – ограничено движение на МПС над 10 т. Обходен маршрут: Кичево-Оброчище. Срок до 28.02.2019 г.; Област Бургас: Движението по път I-9 Бургас – Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г. ІV. Състояние на републиканската пътна мрежа: 1. Ремонтни дейности и временна организация на движението /ВОД/: ОПУ-Благоевград: Временно са въведени следните ограничения за движение на МПС: няма ограничения. ОПУ-Бургас: Временно са въведени следните ограничения за движение на МПС: Път III-908: Движението по път III-908 Варовник – Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г; Път III-7306: Движението по път ІІІ-7306 Черница – Сунгурларе – Чубра е ограничено за МПС над 10 т поради стесняване на пътното платно. Срок 31.12.2018 г. ОПУ-Варна: Временно са въведени следните ограничения за движение на МПС: няма. ОПУ-В. Търново: Временно са въведени следните ограничения за движение на МПС: Път III-407: Движението по път ІІІ-407 Лозен – Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г. Обходен маршрут: Лозен – Драганово – Янтра – Поликраище – Полски Тръмбеш; Път III-551: Движението по път ІІІ-551 Дебелец – Средни колиби – Елена е ограничено за МПС над 10 т поради намален габарит на пътното тяло. Обходен маршрут: Дебелец – В. Търново – Лясковски кантон – Миндя – Елена и обратно. Срок до 05.07.2018 г. Път III-4073: Движението по път ІІІ-4073 Царски извор – Драганово от км 0+000 до км 5+500 е ограничено поради свлачище. Обходен маршрут: Царски извор – Сушица – Драганово и обратно. Срок целогодишно. Път III-4082: Движението по път ІІІ-4082 Чешма – Кесарево е ограничено за МПС над 3,5 т поради намален габарит на пътното тяло. Срок до 05.07.2018 г. Обходен маршрут: Чешма – Сливовица – Горско Ново село – Джулюница – Кесарево. ОПУ-Видин: Временно са въведени следните ограничения за движение на МПС: Път III-121: Ограничено е движението за всички МПС по път III-121 Раброво – Бойница от км 20+860 до км 39+613 при с. Бойница за всички МПС поради разрушено от високи води временно мостово съоръжение при км 23+166. Срок до 31.03.2018 г. Обходен маршрут : път II-14 Видин – Кула - път III-121 Кула – Бойница и обратно. Път III-1411: Движението по път III-1411 с. Слана Бара – Видин при км 24+990 е ограничено за МПС над 5 т поради компрометирано експлоатационно състояние на мост. Обходен маршрут: Видин – път II-14 до пътно кръстовище на км 3+217 през с. Слана Бара до път III-1411. Срок до 31.03.2018 г. ОПУ-Враца: Временно са въведени следните ограничения за движение на МПС: Път II-11: Движението по път ІІ-11 Оряхово – Лесковец – граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка. Обходен маршрут: Оряхово – Селановци /път ІІІ-306/ Галово – Остров /пътища ІV-ти клас/-път ІІ-11-граница Плевен. Срок 31.03.2018 г. Път ІІ-15: Движението по път ІІ-15 Мизия – Оряхово от км 62+700 до км 75+200 до 12.03.2018 г. се осъществява с повишено внимание поради активизирало се свлачища. Участъкьт е сигнализиран с пътни знаци. Срок Път ІІІ-161: Движението по път ІІІ-161 Ребърково – Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.03.2018 г. Път III-308: Движението по път ІІІ-308 Своде – Караш – Хубавене – Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г. Обходен маршрут: Роман – Ябланица – Осикова Лъкавица – Правешка Лъкавица – Караш за пътуващите от Роман за Караш. Ябланица – Роман – Хубавене за пътуващите от София и Ловеч. Път III-1002: Движението по път III-1002 Враца-Леденика се осъществява при стесняване на една от лентите за движение: - от км 5+150 до км 5+200 – стесняване лявата лента за движение поради деформация на пътната настилка. Срок до 31.03.2018 г. - от км 12+150 до км 12+200 – стесняване на дясната лента за движение поради възникнали свлачищни процеси. Срок до 31.03.2018 г. ОПУ-Габрово: Временно са въведени следните ограничения за движението на МПС: Път III-403: Движението по път III-403 с. Кормянско – с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15. Обходен маршрут: за МПС над 3,30 м по път III-401 Граница Ловеч - /Кормянско – Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г. Път III-3011: Движението по път III-3011 Крамолин – В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г. Път III-5004: Движението по път III-5004 Граница В. Търново – Дряново – Габрово – граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности. Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г. ОПУ-Добрич: Временно са въведени следните ограничения за движение на МПС: няма ограничения. ОПУ-Кюстендил: Временно са въведени следните ограничения за движение на МПС: Път ІІІ-6222: Движението по път ІІІ-6222 Смоличано – Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.03.2018 г. Път ІІІ-6224: Временно движението по път ІІІ-6224 Четирци – Слокощица в района Слокощица – Ново село е ограничено в едната лента поради пропадане и срутване на земна маса. Мястото е обезопасено с пътни знаци. Срок до 16.03.2018 г. ОПУ-Кърджали: Временно са въведени следните ограничения за движение на МПС: Път III-5009: Движението по път ІІІ-5009 Зорница – Бели пласт – Стремци – Черноочене – Кърджали е ограничено за МПС над 12 т. Обходен маршрут: по път I-5 Хасково – Кърджали и път III-507 Кърджали – Мост през с. Мост. Срок до 21.12.2018 г. ОПУ-Ловеч: Временно са въведени следните ограничения за движение на МПС: Път III-3505: Движението по път III-3505 Казачево – Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г. ОПУ-Монтана: Временно са въведени следните ограничения за движение на МПС: Път ІІІ-112: Движението по път ІІІ-112 Дъбова Махала – Смирненски – Славотин – Студено Буче – Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г. Път III-8104: Движението по път ІІІ-8104 Замфирово – Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г. ОПУ-Пазарджик: Временно са въведени следните ограничения за движение на МПС: Път III-842: Движението по път III-842 Юндола – Белово е ограничено за МПС над 12 т. с ремаркета и полуремаркета. Срок до 31.03.2018 г. Обходен маршрут: Белово-Варвара-Велинград-Юндола. Път III-3704: Движението по път III-3704 Пазарджик – Ветрен при км 11+485 в с. Бошуля е ограничено за МПС над 10 т. Обходен маршрут: гр. Пазарджик, път I-8 с. Звъничево – Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г. ОПУ-Перник: Временно са въведени следните ограничения за движение на МПС: Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.03.2018 г. ОПУ-Плевен: Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности. Обходен маршрут: през съседни улици в града, съгласно поставената вертикална сигнализация. Срок – целогодишно. Път ІІІ-301: Движението по път III-301 край регулация с. Козар Белене – начало регулация гр. Левски от км 1+750 до км 5+753 е ограничено за МПС общо тегло над 7 т. Обходен маршрут: път III-303 Българене – Малчика – Аспарухово – Левски. Срок – целогодишно. Път ІІІ-304: Движението по път III-304 Изгрев – Трънчовица – Бацова махала – Новачене – Дебово от км 0+030 до км 24+650 е ограничено транзитното движение на МПС над 15 т. Обходен маршрут: по път ІІ-34 Плевен – Никопол. Срок – целогодишно. Път ІІІ-3004: Движението по път III-3004 Опанец – Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т. Обходен маршрут: по път І-3 Бяла – Плевен – Ботевград (от п.в. \"КАТ\" на км 88+973 към п.в. на км 95+099). Срок – целогодишно. Път ІІІ-3005: Движението по път III-3005 Ясен – Търнене – Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок – целогодишно. Път ІІІ-3005: Движението по път III-3005 Ясен – Търнене – Градина – Петърница – Бъркач – Беглеж, в района на с. Беглеж от км 21+062 до км 27+123 е ограничено за МПС над 8 т. Обходен маршрут: път ІІІ-3502 Брестовец – Горталово – Беглеж – Бежаново – Ъглен. Срок – целогодишно. Път ІІІ-3006: Движението по път III-3006 Радомирци – Рупци – Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т. Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок – целогодишно. ОПУ-Пловдив: Временно са въведени следните ограничения за движение на МПС: Път II-86: Движението по път II-86 Пловдив – Асеновград от изхода на гр. Пловдив до отклонението за летище Пловдив се извършва двупосочно в едното платно в посока Асеновград поради аварийни ремонтни дейности в участъка. Срок до 25.03.2018 г. Път II-86: Движението по път II-86 Асеновград – Нареченски бани е ограничено за МПС с височина над 4 м. през тунелите. Обходен маршрут: път III-866 Кричим – Девин. Път ІІІ-667: Движението по път III-667 Плодовитово – Първомай – Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица. Обходен маршрут: път ІІ-66 Стара Загора – Поповица и път І-8 София – Пловдив – Свиленград. Път III-804: Движението по път III-804 Поповица – Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г. Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г. Път III-8611: Движението по път III-8611 Белица – Загражден – Давидково в участъка от км 13+500 от Държавно ловно стопанство ”Кормисош” след с. Белица до границата с област Смолян при км 18+431 е ограничено за всички МПС. Срок до 21.12.2018 г. ОПУ-Разград: Временно са въведени следните ограничения за движение на МПС: няма ограничение. ОПУ-Русе: Временно са въведени следните ограничения за движение на МПС: Път ІІІ-202: Движението по път III-202 Русе – Щръклево – Нисово – Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г. Път III-202: Движението по път ІІІ-202 Нисово – Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г. Обходен маршрут: път ІІІ-501 Русе – Иваново – Две могили – път ІІІ-5001 Две могили – Широково – Кацелово и обратно. Път III-501: Движението по път ІІІ-501 Борово – Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г. Обходен маршрут: гр. Борово – път І-5 /Русе – В. Търново/ - кръгово кръстовище гр. Бяла и обратно. Срок до 31.03.2018 г. Път ІІІ-5101: Движението по път ІІІ-5101 Борово – Пет кладенци от км 0+000 до км 6+670 е ограничено за МПС над 10 тона. Обходен маршрут: през гр. Бяла. Срок до 26.04.2018 г. ОПУ-Силистра: Временно са въведени следните ограничения за движение на МПС: Път III-701:Ограничено движение по път ІІІ-701 в участъка Секулово – Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение. Обходен маршрут за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 30.06.2018 г. ОПУ-Сливен: Временно са въведени следните ограничения за движение на МПС: Път II-48: до 12.03.2018 г. движението по път ІІ-48 Омуртаг – Котел – Мокрен в участъка Тича – Котел при с. Тича на км 24+500 до км 25+500 се осъществява в едната лента, поради срутване на земни маси. ОПУ-Смолян: Временно са въведени следните ограничения за движение на МПС: Път II-86: Временно движението по път ІІ-86 гр. Смолян – с. Средногорци при км 109+450 при разклона за с. Тикале е ограничено за всички МПС поради срутване на скална маса на пътното платно. Обходен маршрут: Смолян – Фатово – Рудозем – Средногорци и обратно до 10.03.2018 г. Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г. Път ІІІ-8631: Движението по път ІІІ-8631 Момчиловци – Славейно – местност Момина вода от км 0+000 до км 5+993 е ограничено да се движат автомобилите с маса над 12 т. без ремаркета и полуремаркета, поради стеснен габарит от обилен снеговалеж. Движението в района се регулира с пътни знаци. Срок до 31.03.2018 г Път III-8681: Временно е ограничено движението на път ІІІ-8681 Рудозем – Смилян при км 6+150 до 8+300, поради падащи камъни. От разклона за с. Вълчан до с. Смилян, участъка е регулиран с пътни знаци. Обходен маршрут: с. Смилян – с. Чокманово – с. Фатово – Рудозем и обратно. Срок до 17:00 ч на 10.03.2018 г. Път ІІІ-8683: Движението по път ІІІ-8683 с. Арда – с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г. ОПУ-София: Временно са въведени следните ограничения за движение на МПС: Път II-81: Ограничено движение по път ІІ-81 Монтана – София през проход „Петрохан“ за автомобили над 12 т. Обходен маршрут: през гр. Своге. Срок до 31.03.2018 г. Път ІІ-82: Движението по път II-82 Костенец – Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г. Път III-801: Движението по път III-801 Вакарел – Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г. Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Обходен маршрут: път II-37 Етрополе – Лъга – Джурово, път I-3 Джурово – Ябланица граница област Ловеч, път III-358 Ябланица – Гложене, път III-3701 Гложене – Черни Вит. Срок до 30.09.2018 г. Път ІІІ-8001: Движението по път III-8001 Беренде извор – Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г. Път ІІІ-8102: Движението по път III-8102 Чибаовци – Свидня от км 10+000 до км 16+750 е ограничено поради активирали се свлачища. Обходен маршрут: до Чибаовци да се ползва път II-81 до Бучин проход, път III-164 Бучин проход – Искрец – Свидня. Срок до 30.09.2018 г. ОПУ-Стара Загора: Временно са въведени следните ограничения за движение на МПС: Път ІІІ-807: Движението по път III-807 гр. Чирпан – с. Върбица в участъка с. Скобелево – с. Зетьово е ограничено поради аварирал мост над река Марица при км 7+600. Обходни маршрути: - път ІІ-66 Поповица – Плодовитово – Първомай – Скобелево; - път ІІ-66 Чирпан – Плодовитово – Първомай – Скобелево; - Скобелево – Първомай – Плодовитово – път ІІ-66. Срок до 31.03.2018 г. Път ІІІ-5031: Движението по път III-5031 Опан – Гълъбово е ограничено на МПС над 10 т. Обходен маршрут: път І-5 Стара Загора – Димитровград и път ІІІ-554 Раднево – Гълъбово. ОПУ-Търговище: Временно са въведени следните ограничения за движение на МПС: Път III-4082: Движението по път III-4082 Капище – Банковец от км 0+000 до 11+300 е ограничено за МПС над 3,5 т поради компрометирано експлоатационно състояние на мостово съоръжение. Срок до 30.04.2018 г. ОПУ-Хасково: Временно са въведени следните ограничения за движение на МПС: Път III-5009: Движението по път III-5009 Козлец – Кърджали от км 0+000 до км 26+080 e ограничено за МПС над 12 т. Срок до 21.12.2018 г. ОПУ-Шумен: Временно са въведени следните ограничения за движение на МПС: Път III-701:Ограничено движение по път ІІІ-701 в участъка Секулово – Тодор Икономово от км 9+454 до км 16+353 за МПС над 3,5 т, поради компрометирано състояние на мостово съоръжение. Обходен маршрут: за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 30.06.2018 г. Път ІІІ-731: Движението по път III-731 Радко Димитриево – Друмево e ограничено за МПС над 10 т поради свлачищни процеси. Обходен маршрут: Шумен – Овчарово – Друмево. Срок до 21.05.2018 г. ОПУ-Ямбол: Временно са въведени следните ограничения за движение на МПС: Път ІІІ-7008: Движението по път III-7008 Елхово – Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа. Обходен маршрут: по изграден обходен път до моста с ограничение на скоростта до 30 км/ч. Срок до 31.03.2018 г.; Път ІІІ-7008: Движението по път III-7008 Малък манастир – Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г. 2. Опасност от падащи камъни: Искърско дефиле; Кресненско дефиле; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница” и „Стражата”; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски”; път ІІІ-8611 Белица-Загражден, всички пътища на област Смолян; път II-55 на Прохода на Републиката; път ІІ-73 Шумен-Карнобат. Шофьорите да се движат с повишено внимание по тези участъци. Сподели:", "date": "2018.03.10", "title": "ВАЖНО! Актуална пътна обстановка"}
{"url": "http://pik.bg/%D1%82%D0%B0%D0%B7%D0%B8-%D0%BD%D0%BE%D1%89-%D0%BC%D0%B8%D1%8F%D1%82-%D1%83%D0%BB%D0%B8%D1%86%D0%B8%D1%82%D0%B5-%D0%BD%D0%B0-%D1%81%D0%BE%D1%84%D0%B8%D1%8F-%D0%B5%D1%82%D0%BE-%D0%BA%D1%8A%D0%B4%D0%B5-%D0%BC%D0%B8%D0%BD%D0%B0%D0%B2%D0%B0%D1%82-%D0%B2%D0%BE%D0%B4%D0%BE%D0%BD%D0%BE%D1%81%D0%BA%D0%B8%D1%82%D0%B5-news733777.html", "text": "Екипи на почистващите фирми ще мият  улици и булеварди в столицата през почивните 10 и 11 март. За да не затрудняват движението, те ще работят предимно през нощта, съобщиха от Столична община. Миенето започва, след като е извършено механизирано метене и почистване на регулите, както и почистване на дъждоприемните шахти. То ще се извършва при следния график. На 10 март през деня ще се мие ул. \"Хан Кубрат\", район \"Надежда“, бул. \"Александър Малинов\", район \"Младост“, а през нощта улиците \"Александър Екзарх\" и ул. \"Река Велека\" в район Подуяне, бул. \"Драган Цанков“, район Изгрев, бул. „ Ген. Михаил Д. Скобелев“и бул. \"Христо Ботев“, ул. \"Бяла черква\", бул. \"Витоша\", район „Триадица“. На 11 март екипите ще продължат работа по ул. \"Острово\" и ул. \"Първа българска армия\", в район „Подуяне“, бул. \"Шипченски проход\", ул. \"Добринова скала\" в район „Люлин“ и бул. \"Арсеналски\". Контролът ще бъде извършен от екипи на столичния инспекторат. Сподели:", "date": "2018.03.10", "title": "Тази нощ мият улиците на София, ето къде минават водоноските"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D1%80%D0%B5%D0%BA%D0%B0-%D1%81%D0%BA%D1%8A%D1%82-%D0%BD%D0%B0%D0%B2%D0%BE%D0%B4%D0%BD%D0%B8-%D0%B4%D0%B2%D0%BE%D1%80%D0%BE%D0%B2%D0%B5-%D0%B8-%D0%BC%D0%B0%D0%B7%D0%B5%D1%82%D0%B0-%D0%B2-%D1%81%D0%B5%D0%BB%D0%BE-%D0%BA%D1%80%D1%83%D1%88%D0%BE%D0%B2%D0%B8%D1%86%D0%B0-news733770.html", "text": "Излязлата от коритото си река Скът наводни дворове и мазета в село Крушовица, община Мизия. От общината уверяват, че няма пряка опасност за живота и имуществото на населението. Водата вероятно идва от изпускането на язовир \"Рогозен\" и още няколко водоема в района. Според кмета на селото дигата не е достатъчно надеждна. В село Бързина част от евакуираните се прибраха по домовете си, но тревогата остава. Остава бедственото положение в община Хайредин заради преливащи язовири. Безсънна нощ очаква много от жителите в района. Най-проблемен е язовир \"Рогозен 1\", който е с частично разрушен преливник. От вчера там са съсредоточени екипи на пожарната от четири области. Повишено е вниманието и към язовир \"Бързина\", съобщава БиТиВи. Екипите на пожарната от Враца, Монтана, Плевен и София отводняват с помпи язовир \"Рогозен 1\" през стената. Работи се в тежки условия, а ако техниката аварира, се налага да бъде теглена с трактор. Спрямо вчера преливането е по-малко, в момента преливат около 6,5 кубика, вчера бяха около 8-9 кубика, реката може да поеме 10 кубика без проблеми за населението\", обясни Емил Димитров, гл. инспектор \"Надзор на язовирните стени и съоръжения\". \"Бедственото положение ще остане, докато сме сигурни, че притокът на язовира е спрял\", съобщи кметът на Хайредин Тодор Алексиев. В момента в язовира постъпва толкова вода, колкото се изпуска и продължава да руши стените на преливника. От община Хайредин не планират евакуация на населението тази нощ, но имат готовност, ако това се наложи. Дават и нощни дежурства. Сподели:", "date": "2018.03.10", "title": "БЕДСТВИЕ! Река Скът наводни дворове и мазета в село Крушовица"}
{"url": "http://pik.bg/%D0%B8%D0%B7%D0%B2%D1%80%D0%B0%D1%82%D0%B5%D0%BD%D1%8F%D0%BA-%D0%BD%D0%B0-%D1%81%D1%8A%D0%B4-%D1%81%D0%BD%D0%B8%D0%BC%D0%B0%D0%BB-%D0%BF%D0%BE%D1%80%D0%BD%D0%BE-%D1%81-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D1%81%D0%B8-news733764.html", "text": "В Плевен ще бъде съден 30-годишен за създаване на порнографски материали, изнасилване и незаконно държане на оръжие, съобщиха от прокуратурата. Обвинението е срещу Гюрсел А. който през периода от 28 юни 2017г. до 11 юли 2017 г. в село Г. Дъбник създал порнографски материал като използвал момиче на 16 години. Събрани са доказателства и за извършено от него изнасилване на непълнолетното момиче. В дома си обвиняемият държал огнестрелно оръжие без разрешение. Гюрсел А. заживеел на съпружески начала с жена, която от предходно съжителство с друг мъж имала дъщеря. Животът на двете бил съпътстван с постоянно домашното насилие - психическо и физическо. За това през периода 2008 г. - 2009 г. жената потърсила помощ от властите. После ескалацията на насилието от страна на обвиняемият върху жената сломили волята й за съпротива и тя не потърсила повече помощ от държавните институции. След като навършила 12-годишна възраст дъщеря й, Гюрсел А. започнал да посяга и на нея, като няколко пъти насилил детето. Заплашил го, че ако разкаже, ще убие майка й. Мъжът създал порнографски снимки с момичето чрез мобилния си телефон. Насилието върху майката и дъщерята продължавало и с побои. По искане на прокуратурата обвиняемият е с взета мярка за неотклонение \"задържане под стража\". Предстои насрочване на делото от съда. Сподели:", "date": "2018.03.10", "title": "Извратеняк на съд, снимал порно с дъщерята на гаджето си"}
{"url": "http://pik.bg/%D0%BC%D0%BE%D0%B4%D0%B5%D1%80%D0%BD%D0%B8-%D0%B2%D1%80%D0%B5%D0%BC%D0%B5%D0%BD%D0%B0-%D0%B4%D0%B6%D0%B5%D0%BD%D0%B4%D1%8A%D1%80%D1%8A%D1%82-%D1%81%D0%BE%D0%BD%D1%8F-%D0%BE%D1%82-%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0-%D1%81-%D0%BC%D0%B0%D0%B9%D0%BA%D0%B0-%D1%81%D0%B8-news733759.html", "text": "18-годишната джендърка Соня Георгиева от Бургас се превърна в сензация за една нощ, след като шашна с външния си вид журито на \"Гласът на България\". Ученичката от Професионалната гимназия по туризъм в морския град се появи облечена като мъж. В социалната мрежа \"Фейсбук\" Соня се е прекръстила на Джак и е обвързана с момиче на име Николета К. Това е нейната интимна приятелка от около година. \"Много често ме бъркат с момче. Аз съм си момиче, но никога не съм носила рокля. Мисля, че сексуалната ми ориентация си личи и не е необходимо да я обсъждам. Досега не съм се сблъсквала с неприемане. Майка ми в момента ме подкрепя и е до мен\", каза Соня в първото си интервю. Преди обаче майка й да свикне с мисълта, че дъщеря й е различна, двете имали огромни проблеми. Соня признала на майка си, че е лесбийка на 13 години. Естествено, родителката реагирала бурно. В знак на протест бургазлийката спряла да ходи на училище, дори я изключили. Затова в момента е в девети клас, самостоятелна форма на обучение, пише седмичник. \"С майка ми наистина имахме жестоки разправии. Сега осъзнавам, че е било глупост това за протестирам като не ходя на училище. Просто това бе моят вик за внимание\", коментира талантливата певица. Сподели:", "date": "2018.03.10", "title": "МОДЕРНИ ВРЕМЕНА! Джендърът Соня от \"Гласът на България\" във война с майка си "}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B3%D0%BE-%D0%B8%D0%BC%D0%B0-%D0%B1%D0%BE%D0%BB%D0%BD%D0%B8%D1%86%D0%B8-%D0%BF%D0%BB%D0%B0%D1%89%D0%B0%D1%82-%D0%BF%D0%BE-2-%D0%BB%D0%B2-%D0%BD%D0%B0-%D0%BB%D0%B5%D0%B3%D0%BB%D0%BE-%D0%B7%D0%B0-%D0%BC%D1%83%D0%B7%D0%B8%D0%BA%D0%B0-news733776.html", "text": "Една на всеки седем болници урежда авторските и сродните на тях права за музиката, която звучи на територията им. Заплащането на отчисления от страна на лечебните заведения като търговски обекти е регламентирано по закон. Въпреки това към момента едва 53 от тях са сключили договори с „Профон“ – сдружението за колективно управление на сродни права. \"През 2017 г. осъществихме мащабна кампания, която имаше за цел да разясни необходимостта от уреждане на правата за звукозаписите, излъчвани посредством телевизионни и радиоприемници в болничните стаи. Към момента в България има регистрирани около 350 болнични заведения, а със старта на кампанията успяхме да регламентираме използването на защитен репертоар в 15% от тях. Кампанията продължава и през настоящата година, а броят на лечебните заведения с уредени права за публично изпълнение се увеличава“, обясниха от организацията \"Профон\" пред „Монитор“. От гледна точка на правата за произведенията лечебните заведения са третирани подобно на хотели, ресторанти и т.н. - т.е. обекти, които използват музиката като добавена стойност. \"Изборът на правилния музикален фон на обществени места кара хората да рестартират емоционално, да се отпуснат, а оттам и да купуват повече, независимо дали са в мола или в любимия си бар. Музиката има доказано терапевтично действие върху човека и в този смисъл може да бъде третирана като най-естествения ускорител на един лечебен процес. Ето защо болничните заведения е необходимо да заплащат на създателите на звукозаписи справедливо възнаграждение. Щом в стаите звучи музика от телевизори, радиостанции, CD плейъри и т.н., то тогава по смисъла на Закона за авторските права и сродните му права на творците се полага заплащане, като критерий за неговия размер е съответният брой легла. Същото се отнася и до общи помещения като фоайета, чакални и т.н.“, допълват още от „Профон“. Сред основните заблуди сред управителите на лечебните центрове е, че имайки сключен договор с кабелен оператор, те са покрили с абонамента си и задълженията си за правата към създателите на музика. Ръководствата на повечето болници в страната дори не са запознати с факта, че дължат заплащане за звучащи авторски произведения в лечебните заведения на двете организации за права в музиката – „Профон“ и „Музикаутор“. Сподели:", "date": "2018.03.10", "title": "И това го има! Болници плащат по 2 лв. на легло за... музика"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%B8%D0%BD%D0%B4%D0%B8%D1%8A%D0%BD-%D1%83%D0%B5%D0%BB%D1%81---%D0%B3%D1%80%D0%B8%D1%88%D0%BE-%D1%81-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-%D0%BD%D0%B0-%D1%81%D1%82%D0%B5%D0%B9%D0%B4%D0%B8%D1%8A%D0%BC-2---%D0%B2-%D0%B7%D0%B4%D1%80%D0%B0%D0%B2%D0%B0-%D0%B1%D0%B8%D1%82%D0%BA%D0%B0---%D0%BD%D0%B0%D1%88%D0%B8%D1%8F%D1%82-%D0%B2%D0%B8%D0%B4%D0%B5%D0%BE-news733812.html", "text": "Гришо Димитров стартира участието си на Мастърс 1000 турнира в Индиън Уелс по не много добър начин. Григор и Хуан Мартин дел Потро (Аржентина) отстъпиха с 0:2 сета на испанците Марк Лопес / Фелисиано Лопес в среща от първия кръг на турнира на двойки. 4:6, 2:6 в отделните части. Кампанията си на единично Димитров ще започне в ранните часове на неделя, около 02:30 часа българско време, в спор с Фернандо Вердаско (Испания). Марк Лопес и Фелисиано Лопес са сред специалистите в надпреварите по двойки и съумяха да надвият Гришо и Делпо, печелейки почти всички най-важни точки в сблъсъка. Григор застана на сервис-линията на старта на мача, безпроблемен гейм на нула за Димитров и Дел Потро. Последва подаване на 15 за двойката Лопес / Лопес. Още един бърз гейм в полза на Гришо и Делпо - 2:1, тотална доминация на сервиращите до първата почивка в двубоя на Стейдиъм 2. Марк и Фелисиано изравниха резултата - 2:2, в този момент се зададоха първите по-сериозни проблеми за сервиращата двойка. Димитров изпита затруднения, не съумявайки да вкара първи сервис, а испанците се възползваха и пробиха на 15. Експресно подаване за Лопес / Лопес и 4:2 в полза на опонентите на Григор Димитров и Дел Потро. Последва серия от геймове за сервиращия тандем като при резултат 5:4 за испанците се стигна до 15:40. Фелисиано и Марк обаче спечелиха 3 поредни точки, с което и сета - 6:4. В самото начало на втората част испанците стигнаха до брейк, при сервиращ Делпо. Така задачата пред Гришо и Хуан стана изключително трудна. Бързо подаване за Лопес / Лопес, затвърждаване на преднината им - 2:0 гейма. Сервис гейм за Димитров / Дел Потро, пасивът им е намален - 1:2. В този момент Марк и Фелисиано изостанаха с 30:40, но отново съумяха да спечелят ключови точки и не позволиха да се стигне до пробив - 3:1. След това - брейк за Лопес / Лопес - 4:1. Испанците запазиха преднината си и триумфират в срещата след 6:2 във втория сет. Така Григор Димитров и Хуан Мартин дел Потро ще насочат усилията си към надпреварата на сингъл. Насладете се на едно от най-красивите отигравания в мача. Гришо показва супер класа, въпреки усилията му и добрите изяви на Делпо, испанският тандем обаче се поздрави с успех, съумявайки в решаващи моменти да не допусне пробив. Сподели:", "date": "2018.03.10", "title": "ИЗВЪНРЕДНО! В Индиън Уелс - Гришо с поражение! На Стейдиъм 2 - в здрава битка - нашият... (ВИДЕО/ОБНОВЕНА)"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D1%83%D1%87%D0%B5%D0%BD%D0%B8-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%BE%D1%80%D1%8A%D0%B6%D0%B8%D0%B5-%D1%81%D1%80%D0%B5%D1%89%D1%83-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0%D1%82%D0%B0-news733749.html", "text": "Как към един контейнер да бъде насочен лазерен лъч и чрез него от разстояние да се установи какво съдържа той и има ли органични вещества вътре - това е един от фокусите на нова разработка на екип от учени в пловдивския филиал на Техническия университет. \"Облъчваме с лазер дадена материя и само по отразената светлина разбираме веществата в нея. Нашето устройство е изключително компактно и лесно преносимо. Ценното е, че дори от разстояние чрез него може да се \"надникне“ в затворени пространства и да се определят веществата, които се съдържат в тях. Методът може да се прилага за контрол на замърсявания, анализ на храни и напитки, в митническия контрол“, обясни ръководителят на разработката проф. Марин Ненчев. Според него устройството, което ще бъде патентовано,  ще предизвика бизнес интерес на българските оптичните фирми, както и на Института по специална оптика в БАН, пише \"Марица\". Екипът спечели финансиране  от Националния фонд за научни изследвания на стойност 120 000 лева. Така вузът ще реализира общо два от одобрените 9 проекта за цялата страна през последната година. С отпуснатите от държавата пари 9 учени, включително и от два института на БАН, ще развият теорията на лазерите и ще създадат продукт, който да бъде патентован. Проектът има сложното название \"Оптични квантово-електронни елементи и устройства на основата на клиновидни интерференчни структури за лазерната и оптоелектронната техника, оптичните комуникации, метрологията и спектроанализа“. В него водеща роля имат четирима учени от ТУ - Пловдив, включително двама докторанти, а партньори са трима учени от Института по електроника на БАН и още петима от Института по оптика и оптични материали на БАН. \"Нашият принос към фундаменталната наука ще се състои в това да създадем нов начин за спектрално управление на лазерите. Това означава да се намесим в светлинния спектър на лазерния лъч, да го накараме да се мени  и в резултат да постигнем  принципно нова база на управление на спектъра на излъчване на лазерите\", каза шефът на екипа проф. д-р Марин Ненчев, който е ръководител на изследователска лаборатория по квантова и оптоелектроника в ТУ - Пловдив. Вторият фокус е върху използването на лазера за различни видове анализ, а третата задача е свързана с формиране на канали в комуникационните системи. Сподели:", "date": "2018.03.10", "title": "Пловдивски учени създадоха оръжие срещу контрабандата"}
{"url": "http://pik.bg/%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%B1%D1%8E%D1%80%D0%BE%D0%BA%D1%80%D0%B0%D1%86%D0%B8%D1%8F%D1%82%D0%B0-%D0%B8%D0%BD%D1%81%D1%82%D1%80%D1%83%D0%BA%D1%82%D0%BE%D1%80%D1%8A%D1%82-%D0%BD%D0%B8-%D0%B2%D0%B0%D0%B4%D0%B8-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B0%D1%82%D0%B0-%D0%BA%D0%BD%D0%B8%D0%B6%D0%BA%D0%B0-news733780.html", "text": "Фирмите за шофьорски курсове да се занимават с изваждането на книжките на бъдещите водачи. Това предложение е част от проекта „Трансформация на модела на административното обслужване“, който беше представен вчера в Министерски съвет. \"При издаването на свидетелство за управление на МПС не е необходими да се посещават служби на КАТ. Записвайки се при фирмата, която обучава лицето, тя разполага с всички необходими документи и може да инициира издаването и на практика да се елиминира ходенето по институциите“, обясни Здравко Сечков от Фондация за реформа в местното самоуправление. Той заяви, че при изготвянето на проекта са взаимствали практики от държави членки на ЕС и други страни. Най-много са разглеждали как работят администрациите в Австрия, Финландия, Португалия и Молдова. Експертите са констатирали, че нотариалната заверка за сключването на договор за покупка на автомобил не се изисква никъде в страните и според тях може да бъде елиминирана и у нас, пише още \"Монитор\". Сподели:", "date": "2018.03.10", "title": "В борбата с бюрокрацията: Инструкторът ни вади шофьорската книжка"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%B8-%D0%B4%D0%B6%D0%B8%D0%B3%D0%B8%D1%82-%D1%81%D0%B5%D0%B4%D0%BD%D0%B0%D0%BB-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D1%81-%D0%B4%D0%B2%D0%B0-%D0%B2%D0%B8%D0%B4%D0%B0-%D0%B4%D1%80%D0%BE%D0%B3%D0%B0-news733751.html", "text": "апочнато е бързо производство по чл. 343б, ал.3 от НК. Заловиха шофьор, взел два вида дрога. Това съобщиха от пресцентъра на ОДМВР-Плевен. Към 10 часа вчера в областния град за проверка бил спрян 26-годишен, шофирал лек автомобил „БМВ“. След като е установено, че е управлявал след употреба и под въздействието на амфетамин и канабис, било предприето претърсване в дома му. Там униформените намерили и иззели 4 плика с около 60 г суха зелена тревиста маса, на вид - марихуана. 26-годишният е задържан за срок до 24 часа. Уведомен е прокурор в РП-Плевен. З Сподели:", "date": "2018.03.10", "title": "Спипаха плевенски джигит, седнал зад волана с два вида дрога"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B8-%D0%B2%D0%BD%D0%BE%D1%81%D0%BA%D0%B0%D1%82%D0%B0-%D1%81%D0%B8-%D0%B2-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%B5%D1%81-news733781.html", "text": "БНТ България е готова да подкрепи увеличаването на вноските на страните членки в бюджета на Европейския съюз, заяви финансовият министър Владислав Горанов, който беше домакин на Конференция на високо ниво в София за следващата многогодишна финансова рамка на Съюза от 2020-2027 година, предаде . Големият дебат за бюджета в ЕС е как ще бъде запълнена финансовата дупка, която ще отвори напускането на Великобритания, от близо 15 млрд. евро годишно и дали да се орежат разходите за кохезионната политика. Само месец, след като България заяви, че не е обсъждала официално дали да даде съгласие за увеличаване на вноската, в крайна сметка финансовият министър Владислав Горанов потвърди тази информация. Страната ни е готова да подкрепи увеличението, което се обсъжда от Еврокомисията, за да не бъдат съкратени кохезионната, селскостопанската политика и други интеграционни инструменти на ЕС. Еврокомисарят по бюджета Гюнтер Йотингер вече посочи, че заради Брекзит и дупката, която се отваря, е необходимо вноските на страните да бъдат вдигнати до малко над 1,1% от БВП на всяка страна, като комисарят остави отворена цифрата на стотиците след втората единица. Спорът сред страните членки, според експерти, по отношение на новата 7-годишна финансова рамка е по две линии: между страните нетни-донори и страните нетни-получатели на средства от ЕС. Първите от години и при всяко изготвяне на бюджетите на Съюза настояват за орязване на разходите и по-разумно харчене на пари, докато вторите традиционно се борят кохезията да остане като политика на ЕС. Вторият проблем е как с по-малко пари ЕС да финансира повече дейности. Приоритетите пред Съюза са вече съвсем различни и акцентът пада върху политиката за сигурност, общата европейска отбрана, управлението на миграционните потоци, дигиталната инфраструктура и реализирането на тези приоритети трябва да намери адекватно отражение в бюджета, без същевременно да бъдат орязвани пари за досегашните европрограми. Много е трудно да се намери баланса между двете. „За нас всички опции да преодолеем новите предизвикателства пред финансовата рамка са отворени. Споделяме позицията, изразена от някои държави, че с оглед запазването на кохезионната политика и общата селскостопанска политика, може да се наложи увеличение на вноските, в този смисъл ние сме готови да подкрепим едно подобно решение. Не сме правили някакви прецизни калкулации, но това, което се коментира като увеличение с около 10%, е постижимо за нашия бюджет на фона на ползите, които получаваме”, заяви финансовият министър Владислав Горанов. „За нас най-важно е да се съхранят политиките на съюза, които до момента дават резултат. Кохезионната политика безспорно е такава. Не само защото България е бенефициент, нетен бенефициент, не защото тя получава много повече, отколкото внася, а защото това е политика, която се е доказала в годините назад и в други държави, освен България”, каза вицепремиерът по европейските фондове и икономиката политика Томислав Дончев. Европейската комисия вече представи три варианта за промяна в бюджета. Според два от тях, се предвижва орязване на парите за кохезионна политика за по-развитите страни членки, така че да останат пари за по-слабо развитите региони като Централна и Югизточна Европа. А третият - запазване на сегашните нива на инвестиции. Ако се приеме последният вариант, логично изниква въпросът откъде ще дойдат парите. Една от идеите на ЕК е да се приложи подход 50:50 - което означава 50% съкращаване на средства при някои програми и 50% привличане на нови. „Ще дам всичко от себе си да убедя страните членки, че трябва да дадат повече за общия бюджет. Да, някои разходи може да се орежат, но след Брекзит възможността за финансиране чрез съкращения на разходите би увредило кохезионната политика, би навредило на селскостопанската политика, би имало негативен ефект особено върху страните-членки. България се справя много добре. България е впечатляваща страна, но ще се нуждае от финансова подкрепа и кохезионни програми поне до края на следващото десетилетие. Това означава до края на 2030 година поне”, коментира еврокомисарят по бюджет и човешки ресурси Гюнтер Йотингер. Официално ЕК ще представи предложението си за новия дългосрочен бюджет в началото на май. След това ще започнат същинските преговори. Сподели:", "date": "2018.03.10", "title": "България може да увеличи вноската си в бюджета на ЕС"}
{"url": "http://pik.bg/%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BA%D0%B0%D1%80%D0%B8%D0%B5%D1%80%D0%B5%D0%BD-%D1%84%D0%BE%D1%80%D1%83%D0%BC-%D0%B2-%D0%BB%D0%BE%D0%BD%D0%B4%D0%BE%D0%BD-news733792.html", "text": "Над 250 специалисти от разнообразни сфери – икономисти, HR експерти, бизнес консултанти, физици, юристи, инженери и т.н., ще присъстват на шестото издание на „Български кариерен форум“ в Лондон днес. Събитието ще се проведе в рамките на целия ден в Посолството на Република България и Българският културен институт в английската столица, а на терен ще присъстват представители на над 20 родни компании и организации. Целта на форума е младежите да се запознаят с възможностите за кариерно развитие у нас. Фирмите, от своя страна, ще могат да привлекат работна ръка с чуждестранен опит, пише \"Монитор\". ”Българският кариерен форум всяка година представя компании от различни сектори. По този начин показваме, че на българския трудов пазар има поле за развитие на хора с разнообразни профили. Ние вярваме, че мечтите и успехите могат да се случват и у нас! Голяма част от нашия екип успешно се развива в България.“, обяснява Ангел Игнатов, председател на организацията. Изложение, презентации и работилница за изработването на успешно CV ще бъдат в акцент по време на събитието в Лондон. След малко повече от месец Българският кариерен форум ще се проведе и в Германия. Датата е 21 април, а мястото - Българския културен институт в Берлин. По данни на организаторите, в германската столица и прилежащата ѝ провинция Бранденбург живеят над 33 000 българи, близо 2 000 от които са студенти. Подобна е статистиката и в Лондон. През годините събитията под щампата на Българския кариерен форум в Лондон, Единбург и Франкфурт са били посещавани от над 2000 студенти и млади професионалисти. В кампанията са участвали и над 100 работодатели, базирани у нас. Според статистиката, форумът помага ежегодно на минимум 30 души започват работа или стаж обратно в страната. Сподели:", "date": "2018.03.10", "title": "Откриват Българския кариерен форум в Лондон"}
{"url": "http://pik.bg/%D0%BD%D0%BE%D0%B2%D0%B0-%D1%82%D0%B5%D1%81%D0%BB%D0%B0-%D0%B1%D1%83%D0%BB%D0%B3%D0%B0%D1%80%D0%B3%D0%B0%D0%B7-%D0%BF%D0%BE%D0%B8%D1%81%D0%BA%D0%B0-5-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D1%86%D0%B5%D0%BD%D0%B0%D1%82%D0%B0-%D0%BE%D1%82-1-%D0%B0%D0%BF%D1%80%D0%B8%D0%BB-news733795.html", "text": "“Булгаргаз“ предложи на Комисията за енергийно и водно регулиране (КЕВР) да утвърди нова цена на газа за второто тримесечие. Изчисленията на компанията сочат, че природния газ трябва да поскъпне с 4,82% до 369,66 лева за 1000 куб. метра или 34,84 лв./MWh от 1 април (без цени за достъп, пренос, акциз и ДДС), уточняват от дружеството. Ако енергийният регулатор потвърди изчисленията на газовото дружество и утвърди исканото повишение, това не би трябвало да се отрази върху цените на електроенергията. При подобна промяна не се налага да бъдат определяни и нови цени на топлоподаването. Сподели:", "date": "2018.03.10", "title": "НОВА ТЕСЛА! Булгаргаз поиска 5% увеличение на цената от 1 април"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%BA%D0%B0%D1%88%D0%BC%D0%B8%D1%80-news733824.html", "text": "Геологическата служба на САЩ (USGS). Земетресение с магнитуд 4,3 по скалата на Рихтер е регистрирано в индийския щат Кашмир, показва справка на интернет страницата на Земетресението е регистрирано на 54 км. от град Шкарду в 5:21 часа българско време на дълбочина от 10 км. Няма данни за жертви и разрушения. Сподели:", "date": "2018.03.10", "title": "Земетресение разтресе Кашмир"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%BF%D1%80%D0%B8%D0%B7%D0%BD%D0%B0-%D0%BE%D1%82%D0%BA%D0%BE%D0%B3%D0%B0-%D0%BF%D0%BE%D0%B7%D0%BD%D0%B0%D0%B2%D0%B0-%D0%B3%D0%B8%D0%BD%D0%BA%D0%B0-%D0%B8-%D0%BA%D0%B0%D0%BA%D0%B2%D0%B8-%D1%81%D0%B0-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D0%B8%D0%BC-news733838.html", "text": "\"Познавам г-жа Въбракова от 20 г. И не само нея, а и семейството й. Те са едни млади интелигентни хора, които не са участвали в бизнес с държавата\", каза в предаването \"Тази събота\" на Би Ти Ви Теменужка Петкова. Гинка завършила лингивстика, а съпругът и - атомна физика. \"Те не се занимаваха с енергетика, а пък аз не предполагах, че ще стана министър. В момента, в който аз разбрах за новината, че стоят зад сделката, реших да подам оставка. За да не се замесва името на премиера\",поясни Петкова. \"Гинка Върбакова е млад, интелигентен, почтен човек. Занимава се с частен бизнес за разлика от мене. Аз никога не съм имала частен бизнес. Много различни сме двете\", уточни Петкова. Тя призна, че Върбакова и съпругът й не са я занимавали, че ще участват в сделката за ЧЕЗ. Бългрската държаа не участва в тайна сделка за ЧЕЗ, отсече Теменужка Петкова. Сподели:", "date": "2018.03.10", "title": "ЕКСКЛУЗИВНО! Теменужка Петкова призна откога познава Гинка и какви са връзките им"}
{"url": "http://pik.bg/%D0%BE%D1%82%D0%BA%D1%8A%D0%B4%D0%B5-%D0%BF%D0%B0%D1%80%D0%B8-%D0%BC%D0%BE%D0%BD%D0%B8%D0%BA%D0%B0-%D0%B2%D0%B0%D0%BB%D0%B5%D1%80%D0%B8%D0%B5%D0%B2%D0%B0-%D0%B1%D1%80%D1%8A%D0%BC%D1%87%D0%B8-%D0%B2-%D0%BF%D0%B0%D1%80%D0%B8%D0%B6-%D1%81-%D1%84%D0%B5%D1%80%D0%B0%D1%80%D0%B8-%D0%B7%D0%B0-$-200-%D1%85%D0%B8%D0%BB-%D1%81%D0%BD%D0%B8%D0%BC%D0%BA%D0%B8-news733700.html", "text": "През последните месеци Моника Валериева рязко вдигна стандарта си на живот. Все по-голяма част от времето си моделката от Дупница прекарва в чужбина, щрака се от най-изисканите ресторанти, ляга си в най-елитните хотели, облича се само с маркови дрехи, а като роден дом станаха Дубай и в Абу Даби, където клюката й приписа връзка с местен милионер. Ако това е така, то арабинът явно е собственик на някой петролен кладенец, тъй като подсигурява на българската си половинка луксозно ежедневие, на което би завидяла дори Николета Лозанова. Преди известно време Моника се зае да продава мигли, но е малко вероятно да печели толкова от аксеоара за съблазняване на мъже, че да може да си позволи да обикаля света. Поредната й спирка се оказа Париж. В столицата на любовта мис Моника акостира навръх женския празник, което е знак, че край Айфеловата кула не е сама, а е придружавата от мистериозният й партньор. В \"Инстаграм\" Валериева се похвали, че бръмчи из Париж с червен кабриолет \"Ферари\", модел Калифорния, видя ПИК в социалните мрежи. Едва ли баровецът от Абу Даби е натоварил в самолета и \"кончето\" си, което струва малко над 200 хил. долара, по-вероятно е спортният автомобил да е под наем. Арендата на ден за този клас коли започва от 600-700 евро на ден. Брюнетката даде да се разбере, че не е сама в Париж, като се пусна и от хотелската си стая, полугола върху кралска спалнпя. Снимката не е селфи, а е щракната от друг човек. Сподели:", "date": "2018.03.10", "title": "ОТКЪДЕ ПАРИ? Моника Валериева бръмчи в Париж с \"Ферари\" за $ 200 хил. (СНИМКИ)"}
{"url": "http://pik.bg/%D0%B1%D0%B5%D0%B7%D1%81%D1%8A%D0%BD%D0%B8%D0%B5%D1%82%D0%BE-%D0%B8-%D0%B4%D0%B5%D0%BF%D1%80%D0%B5%D1%81%D0%B8%D1%8F%D1%82%D0%B0-%D1%81%D0%B0-%D0%B3%D0%B5%D0%BD%D0%B5%D1%82%D0%B8%D1%87%D0%BD%D0%BE-%D1%81%D0%B2%D1%8A%D1%80%D0%B7%D0%B0%D0%BD%D0%B8-news733827.html", "text": "Учени откриха кои гени могат да провокират нарушението на съня, съобщават порталът Eurekalert и РИА Новости, цитирани от Нова телевизия. Специалисти от Калифорнийския университет в Сан Диего са изследвали образци от ДНК на над 33 хиляди американски военни. Те са ги разделили в зависимост от техния европейски, африкански или латиноамерикански произход. Изследването е показало генетичната връзка между безсънието и редица заболявания, като диабет тип 2. При участниците от европейски произход е регистрирана силна генетична връзка между безсънието и депресията. „Генетичната връзка между безсънието и психичните разстройства от типа на депресията, а също така болести като диабет тип 2 предполага обща генетична предразположеност към тези често срещащи се заедно заболявания“, уточни един от авторите на изследването Мюрей Стейн. Сподели:", "date": "2018.03.10", "title": "Безсънието и депресията са генетично свързани"}
{"url": "http://pik.bg/%D0%BF%D1%80%D0%B8%D0%B5%D0%BB%D0%B8-%D0%B3%D0%BE-%D0%BD%D0%B0-28-%D1%84%D0%B5%D0%B2%D1%80%D1%83%D0%B0%D1%80%D0%B8-%D0%B2-%D1%81%D0%B8%D0%BB%D0%B0-%D0%BE%D1%82-6-%D0%BC%D0%B0%D1%80%D1%82-%D1%81%D1%8A%D0%BE%D0%B1%D1%89%D0%B0%D0%B2%D0%B0%D1%82-%D1%82%D1%80%D0%B8-%D0%B4%D0%BD%D0%B8-%D0%BF%D0%BE-%D0%BA%D1%8A%D1%81%D0%BD%D0%BE-%D0%BD%D0%BE%D0%B2%D0%B0-%D1%86%D0%B5%D0%BD%D0%B0-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-news733797.html", "text": "2,115 лв./куб. м е новата цена без ДДС за доставяне на вода на потребителите в област Добрич. Решението е на Комисията за енергийно и водно регулиране и е взето на от 28 февруари тази година. Промяната вече е в сила от 6 март тази година, съобщават на своите абонати от местното ВиК. Цената за услугата отвеждане на отпадъчни води е 0,252 лв./куб. м. Цената за услугата пречистване на отпадъчни води за битови и приравнени към тях обществени, търговски и др. е 0,24 лв./куб. м, за промишлени и други стопански потребители при степен на замърсяване 1 - 0,409 лв./куб. м, при степен на замърсяване 2 - 0,665 лв./куб. м, и при степен на замърсяване 3 - 0,812 лв./куб. м. Сподели:", "date": "2018.03.10", "title": "Приели го на 28 февруари, в сила от 6 март, съобщават три дни по-късно: Нова цена на водата в Добрич"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BE%D1%82%D1%81%D0%B5%D1%87%D0%B5-%D0%BD%D1%8F%D0%BC%D0%B0%D0%BC%D0%B5-%D0%BD%D0%B8%D0%BA%D0%B0%D0%BA%D0%B2%D0%B8-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D1%81%D0%B5-%D0%BC%D0%B5%D1%81%D0%B8%D0%BC-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news733834.html", "text": "Regnum, цитиран от \"Фокус\". Президентът на Русия Владимир Путин заяви, че страната му няма абсолютно никакви причини защо да се меси в американските избори или в тези на другите страни, предава „Не виждам какви цели можем да постигнем с намеса. Няма цел. Дайте да си представим какви могат да са тези цели. За какво? Заради самата намеса?“, заяви руският президент. На въпрос дали Русия поощрява действия, целящи намеса в политическите процеси на други страни Путин отговори отрицателно. „Не поощряваме това и не даваме заповеди за извършване на подобни действия“, отбеляза Путин. Той напомни, че тези лица, които са обвинени в САЩ за намеса в американските избори през 2016 г. не са представители на руското правителство. „И какво от това, че са руснаци? Ние сме 146 милиона и какво?“, отбеляза руският президент. Сподели:", "date": "2018.03.10", "title": "Путин отсече: Нямаме никакви причини да се месим в американските избори"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%BE%D1%82%D1%86%D0%B5%D0%BF%D0%B8-%D0%BF%D1%8A%D1%82%D1%8F-%D0%B7%D0%B0-%D0%BA%D1%80%D0%B8%D0%B2%D0%BE%D0%B4%D0%BE%D0%BB-%D1%81%D0%BD%D0%B8%D0%BC%D0%BA%D0%B0-news733868.html", "text": "Свлачище застрашава да разруши второкласният път за Криводол, съобщава Конкурент. Днес беше констатирано пропадане на част от новоремонтираното трасе. Участък от около 80 метра е поразен от активизирало се свлачище. То е на 2 км преди Криводол в посока от Враца и е известно на строителите. В земните недра под него минава река, чиито приток очевидно се е повишил след обилното снеготопене. Засега преки поражения по трасето няма, но част от мантинелата и банкета вече са отцепени и... са тръгнали надолу по склона. От Областно пътно управление ще настояват за отпускането на пари за възстановяване на трасето, тъй като се очаква то да поеме трафика от Е79, когато стартира ремонта на моста край Краводер. В същото време пътното съоръжение край Краводер продължава да е в предаварийно състояние. По два пъти на ден екипи засипват огромните кратери, които издълбават ТИР-овете, преминаващи през него. Снимка: Конкурент.бг Сподели:", "date": "2018.03.10", "title": "Важно! Свлачище отцепи пътя за Криводол (СНИМКА)"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BF%D0%BE-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8-%D0%B8-%D0%B1%D0%B8%D0%BE%D0%BB%D0%BE%D0%B3%D0%B8%D1%87%D0%BD%D0%B8-%D0%BE%D1%80%D1%8A%D0%B6%D0%B8%D1%8F-%D0%BF%D1%80%D0%BE%D1%83%D1%87%D0%B2%D0%B0%D1%82-%D0%B3%D1%80%D0%BE%D0%B1%D0%BE%D0%B2%D0%B5%D1%82%D0%B5-%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%B8-%D1%81%D0%B8%D0%BD%D0%B0-%D0%BD%D0%B0-%D1%81%D0%BA%D1%80-news733865.html", "text": "Британският министър на вътрешните работи Амбър Ръд свика за днес заседание на специалния отдел за справяне с кризисни ситуации \"Кобра\" във връзка с продължаващото разследване на опита за предумишлено убийство на бившия руския шпионин Сергей Скрипал и дъщеря му Юлия. Те продължават да са в критично състояние в болницата след нападението с нервнопаралитичен газ. Вчера в Солзбъри бяха разположени 180 души военен персонал в помощ на разследването. Специалисти в бели предпазни облекла преместиха внимателно предмети от мястото на инцидента. Полицейската кола, с която първо беше оказана помощ на пострадалите и оттогава остана паркирана пред болницата, също беше увита в специален материал и извозена за допълнителни изследвания. Подобни мерки се вземат и с линейките, участвали в операцията. Особено внимание е отделено на гробовете на съпругата и сина на Скрипал, починали съответно през 2012 и 2017 година. Експерти по химическо и биологично оръжие монтираха върху тях надуваеми палатки. Няма сведения за заплаха на общественото здраве, но от полицията заявиха, че са длъжни да вземат всички предохранителни мерки. Днес британските вестници цитират говорител по руската държавна телевизия да предупреждава предателите и критиците на Кремъл да не се установяват в Англия поради увеличаващия се риск от смърт при загадъчни обстоятелства. Сподели:", "date": "2018.03.10", "title": "Специалисти по химически и биологични оръжия проучват гробовете на съпругата и сина на Скрипал"}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0-%D0%BD%D0%B0-%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0%D1%82%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B0-%D1%81%D0%B8%D0%BD%D0%B0%D0%B3%D0%BE%D0%B3%D0%B0-news733896.html", "text": "Министър-председателят Бойко Борисов ще присъства на церемония в Централната софийска синагога по повод 75-годишнината от уникалния акт на спасение на българските евреи по време на Втората световна война,  съобщиха от правителствената информационна служба. През 1943 г. България записва името си със златни букви в световната история като не изпраща на сигурна смърт в нацистките концентрационни лагери близо 50 000 свои граждани от еврейски произход. Събитието ще се проведе тази вечер от 19:00 часа в Централната софийска синагога, като на него ще присъстват официални лица от България и Държавата Израел, както и представители на ръководствата на световни еврейски организации, сред които Роналд Лаудер, президент на Световния еврейски конгрес, Роберт Сингер, изпълнителен вицепрезидент на Световния еврейски конгрес и д-р Александър Оскар, председател на Организацията на евреите в България “Шалом”. За да отбележат 75-та годишнина от спасяването на българските евреи, специално в страната ни пристига и г-н Ейтан Броши, член на израелския парламент и председател на групата за приятелство между България и Държавата Израел, както и председателите на българските организации в Държавата Израел и равините на всички балкански еврейски общности. Сподели:", "date": "2018.03.10", "title": "Бойко Борисов ще присъства на церемония в Централната софийска синагога"}
{"url": "http://pik.bg/%D0%BA%D0%B0%D0%BD%D0%B0%D0%B4%D0%B0-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B8-%D0%B2%D0%BE%D0%B5%D0%BD%D0%BD%D0%B8%D1%8F-%D1%81%D0%B8-%D0%BA%D0%BE%D0%BD%D1%82%D0%B8%D0%BD%D0%B3%D0%B5%D0%BD%D1%82-%D0%B2-%D0%B8%D1%80%D0%B0%D0%BA-news733844.html", "text": "Ръководителят на военния комитет на НАТО Петър Павел заяви, че Канада е готова и способна да увеличи приноса си в борбата срещу „Ислямска държава“ в Ирак, предава CBC, цитирани от Фокус. „Отава има възможност да направи повече в Ирак, в частност по отношение на обучението на иракските военни – коментира генерал Павел. - Обсъждайки този въпрос с началник-щаба на отбраната на Канада ген. Джонатан Ванс, разбрах, че Канада е готова да поеме повече задължения в тази област“. Генерал Павел уточни, че въпросът е повдигнат на скорошната среща на министрите на отбраната на страните членки на НАТО в Брюксел. Канада се присъедини в борбата срещу „Ислямска държава“ през 2014 г. През февруари 2016 г. по решение на канадския министър-председател Джъстин Трюдо Военновъздушните сили на страната прекратиха бомбардировките над ислямистите в Сирия и в Ирак. Сподели:", "date": "2018.03.10", "title": "Канада готова да увеличи военния си контингент в Ирак"}
{"url": "http://pik.bg/%D0%B2%D0%BE%D0%BB%D0%B5%D0%BD%D0%B5-%D0%BC%D0%B0%D0%B9-%D1%82%D0%B8-%D0%B5-%D0%B2%D1%80%D0%B5%D0%BC%D0%B5-%D0%B7%D0%B0-%D0%BF%D0%B5%D0%BD%D1%81%D0%B8%D1%8F-news733905.html", "text": "Вдигна ли си цената лидерът на „Атака”, или се подчини на Цецо Цветанов На лидера на „Атака” Волен Сидеров май му е време за пенсия. Странни, да не кажа комични, са тия дни политическите му превъплъщения. Първо, скочи на колегата си патриот от НФСБ и вицепремиер Валери Симеонов. Предлагал му да се разменят, ако му тежи службата. Те, Патриотите, не били влезли във властта заради пързалки, лифтове и бараки. Трябвало да се мисли за доходите на хората, да се инвестира сериозно в икономически зони. Не беше подминат откъм нападки и другият патриотичен вице и военен министър – войводата Красимир Каракачанов. И след това Сидеров не се спря и продължи да ораторства. Най-много обичал бивши комунисти от МВР да говорят срещу комунизма. Тези остри думи бяха по адрес на Цветан Цветанов. Сидеров упрекна втория човек в ГЕРБ, че прави каквото си иска и принуждава парламента да се занимава с незначителни неща като оставката на Валери Жаблянов и вечната тема за комунизма. Само ден по-късно обаче в коалицията поникнаха цветя и рози. Категорично бе заявено, че скандали няма. ГЕРБ и \"Обединени патриоти\" продължават заедно напред. Ура! И всичкото това - след срещата на Цветан Цветанов, Волен Сидеров и Валери Симеонов. Те изпили по едно кафе и се прегърнаха за пред камерите. Е, защо го направи целия тоя цирк Волен, да ми каже някой, ако може. Мисля си, че има две възможности – или е искал да си вдигне цената, или наистина се е замислил за пенсия и да си гледа семейството. Сподели:", "date": "2018.03.10", "title": "Волене, май ти е време за пенсия"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BF%D1%80%D0%B8%D0%B7%D0%BD%D0%B0-%D1%87%D0%B5-%D1%80%D1%83%D1%81%D0%B8%D1%8F-%D0%BD%D0%B5-%D1%80%D0%B0%D0%BF%D0%BE%D0%BB%D0%B0%D0%B3%D0%B0-%D1%81-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B7%D0%B0-%D0%BA%D0%B8%D0%B1%D0%B5%D1%80%D0%B0%D1%82%D0%B0%D0%BA%D0%B8-news733820.html", "text": "Президентът на Русия Владимир Путин призна, че Москва не разполага с възможностите на Вашингтон за атаки в киберпространството. Руският лидер разкри това в интервю за американския канал NBC , цитирано от ТАСС и Фокус. „Не разполагаме с такива средства, с каквито разполагате вие (б.р американците) – заяви Путин. - Нямаме глобални средства за масова информация, с които разполагате вие, ние имаме само Russia Today“. В същото време Путин говори за постоянното вмешателство във вътрешните работи на Руската федерация от страна на САЩ. „Ние им казваме на много високо ниво :“Вие постоянно се месите в нашия вътрешнополитически живот“. Вие може ли да си представите това? А те даже не отричат“, продължава руският президент. „Русия не се меси в работите на САЩ – категоричен бе Путин. - И нямаме такива намерения. Това е невъзможно да се направи. Преди всичко ние имаме собствени принципи, които не допускат намеса в нашите вътрешни работи, а ние не се месим в работите на другите. Това са нашите принципи“. Сподели:", "date": "2018.03.10", "title": "Владимир Путин призна, че Русия не раполага с възможностите на САЩ за кибератаки"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%BB%D0%B5%D0%B2%D0%B8%D1%86%D0%B0%D1%82%D0%B0-%D0%B7%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D1%87%D0%B5%D0%B7-%D0%B5%D0%BB%D0%B5%D0%BA%D1%82%D1%80%D0%BE%D1%80%D0%B0%D0%B7%D0%BF%D1%80%D0%B5%D0%B4%D0%B5%D0%BB%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%B4%D1%80%D1%83%D0%B6%D0%B5%D1%81%D1%82%D0%B2%D0%B0-%D1%81%D0%B0-%D1%87%D0%B0%D1%81%D1%82-%D0%BE%D1%82-%D0%BD%D0%B0%D1%86%D0%B8%D0%BE%D0%BD-news733848.html", "text": "Държавата трябва да придобие ЧЕЗ, защото ще се саботира делото пред Арбитражния съд и ще трябва да платим голяма неустойка на новите собственици. Това заяви депутатът от БСП Николай Тишев, цитиран от Флагман. Тишев се срещна със симпатизанти в Бургас. „Електроразпределителните дружества са част от националната сигурност на България и там собственост трябва да има държавата – заяви Тишев. - Нашата позиция е ясна – ЧЕЗ да бъде изцяло под контрола на държавата. Тя трябва да влезе сама в сделката, на 100 %“. Депутатът от левицата посочи, че ако държавата влезе в сделката и стане собственик на ЕРП-то, тогава тя може да прекрати арбитражното дело срещу себе си. „По този начин ще си спестим едни 500 млн. евро – анализира Николай Тишев. -  Там е тънкият момент, но явно не е това целта. Явно умишлено държавата иска да загуби това дело, защото тези пари ще ги извадят от бюджета да ги платят, ще влязат едни готови пари в ЧЕЗ, а след това как ще бъдат разпределени, е друг въпрос“. Народният представител коментира още оставката, която министърът на енергетиката Теменужка Петкова подаде. „Никой не ѝ я искаше. Според мен това още един път показва, че зад тази сделка стоят други сили. Идеята на тази оставка беше да се отпуши напрежението“, коментира той и добави, че ГЕРБ влизат от скандал в скандал. „В един момент Бойко Борисов беше най-изненаданият човек в държавата, който заяви, че нищо не знае за сделката и че няма нищо общо. Типично за него. За три дни си смени три пъти мнението“ – каза още Николай Тишев. Снимка: Флагман.бг Сподели:", "date": "2018.03.10", "title": "Депутат от левицата за сделката с ЧЕЗ: Електроразпределителните дружества са част от националната сигурност на България"}
{"url": "http://pik.bg/%D0%BA%D0%B0%D0%B7%D1%83%D1%81-%D1%81%D0%BB%D1%83%D1%87%D0%B0%D1%8F%D1%82-%D1%81-%D0%B4-%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%BB%D1%8A%D1%85%D0%B0-%D0%B2%D0%BB%D0%B5%D0%B7%D0%B5-%D0%B2-%D1%87%D0%B0%D1%81-%D0%BF%D0%BE-%D0%BF%D1%80%D0%B0%D0%B2%D0%BE-news733852.html", "text": "Случаят с пловдивският лекар д-р Димитров и убийството на Плъха влезе в час по Право, съобщава Трафикнюз. Ученици от 10 „а“ клас поставиха въпроса: Трябва ли да бъде осъден човек, отнел живот в защита на семейството си? Те отправиха питането си към съдия Румен Йосифов от Административен съд – Бургас по време на открития урок по право в  Гимназията за изучаване на романски езици. Гимназистите насочиха разговора към  нашумелия случай с пловдивския лекар, който застреля крадец в дома си. Те се позоваха на информацията от медиите и попитаха съдия Йосифов как би приключил подобен казус. Магистратът посочи, че съдът е този, който ще реши дали е виновен медикът и какво да е наказанието му. Обществото получава информация от медиите, но за да бъде произнесено съдебно решение е необходимо време, доказателства и факти, които съдът да изследва и анализира, разясни съдия Йосифов на учениците. Той цитира текстовете от Конституцията, според които всяко посегателството върху човешкия живот се наказва като най-тежко престъпление, а обвиняемият се смята за невинен до установяване на противното с влязла в сила присъда. Всеки случай трябва да се разглежда много внимателно и прецизно, за да се установи истината, подчерта лекторът. Плъха влезе в къщата на лекаря заедно със свой съучастник. Собственкът ги чул и излязъл да види какво става, тъй като в съседните стаи спели съпругата и децата му. Тогава Плъха го нападнал с нож и го е ранил в крака. Другият крадец побягнал, а лекарят стрелял няколко пъти. Бандитът издъхнал навън от рана в гърдите. Лекарят твърди, че оръжието не е било негово, а е изхвърлено от другия съучастник. Пистолетът е самоделка. Приятелите описват д-р Димитров като емоционален, но много възпитан мъж. Тренирал редовно и бил в много добра физическа форма. Крадецът, известен с прозвището Плъха, е стар познайник на полицията. Основната версия на полицията, че някой е засякъл крадеца на местопрестъплението и го е застрелял, най-вероятно ще се  окаже резонна. До трупа на Джевизов е открит нож, който е негов, а по острието е намерена кръв, която съвпада с тази на лекаря. Сподели:", "date": "2018.03.10", "title": "Казус! Случаят с д-р Димитров и убийството на Плъха влезе в час по Право"}
{"url": "http://pik.bg/%D0%BD%D0%B0%D0%B4-25-%D0%B5%D0%BA%D0%B8%D0%BF%D0%B0-%D0%B8%D0%B7%D0%B2%D1%8A%D1%80%D1%88%D0%B2%D0%B0%D1%82-%D0%BF%D1%8A%D1%82%D0%BD%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D1%82%D0%BE%D0%B7%D0%B8-%D1%83%D0%B8%D0%BA%D0%B5%D0%BD%D0%B4-news733908.html", "text": "В София текущите ремонтни работи започнаха със затопляне на времето, съобщкават от пресцентъра на Общината. Извършва се фрезоване и ремонт на неравности по пътните платна на улици и булеварди. Според информацията,  над 25 екипа изпълняват текущ ремонт на територията на Столична община. Строителните екипи работят приоритетно по трасетата, по които се движи градски транспорт и основни улици в районите. Текущи ремонти се извършват в участъци по бул. ”Христо Ботев”, бул. ”Сливница”, ул. ”Кракра”, ул. ”Димитър Пешев”, ул. ”Суходолска”, бул. ”Данаил Николаев”, ул. ”Гюешево”, ул. ”Цар Симеон” и др. Дейностите ще продължат и в утрешния ден. ”Поетапно започваме и работа по вътрешно-квартални улици”, разясни заместник-кметът на София Евгени Крусев. Той уточни, че районните кметове имат задача да определят улици и да следят работата в съответните райони. Сподели:", "date": "2018.03.10", "title": "Над 25 екипа извършват пътни ремонти на територията на Столична община този уикенд"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BE%D0%B1%D1%8F%D0%B2%D0%B8-%D1%87%D0%B5-%D0%BD%D1%8F%D0%BA%D0%BE%D0%B8-%D0%BE%D1%82-%D0%BD%D0%BE%D0%B2%D0%B8%D1%82%D0%B5-%D0%BE%D1%80%D1%8A%D0%B6%D0%B5%D0%B9%D0%BD%D0%B8-%D1%81%D0%B8%D1%81%D1%82%D0%B5%D0%BC%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%B2%D0%B5%D1%87%D0%B5-%D1%81%D0%B0-%D0%BD%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8%D0%B5-news733853.html", "text": "Президентът на Русия Владимир Путин разясни, че всяка система, за която е говорил по време на изявлението си от 1 март пред Федералното събрание, лесно преодолява всяка система за противоракетна отбрана. Според него всички изпитания са преминали „много добре“, съобщава Интерфакс, цитирани от Фокус. „Някои от системите подлежат на допълнителна работа – уточниу руският лидер. - Някои вече са на въоръжение. По отношение на някои вече е започнало и промишленото производство. Те вече излизат серийно“. Владимир Путин отбеляза, че Русия с ядреното оръжие, което има, може да преодолее противоракетните системи на САЩ. Руският президент заяви още, че големите страни не трябва да се заплашват взаимно, а да обединят усилие в борбата срещу тероризма. „За да се защитят от ударите на терористите, големите държави не трябва да представляват заплаха една за друга, а да се обединят срещу него“, заяви Путин по време на интервю пред западни медии. Сподели:", "date": "2018.03.10", "title": "Владимир Путин обяви, че някои от новите оръжейни системи на Русия вече са на въоръжение"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%BE-%D1%89%D0%B0%D1%81%D1%82%D0%B8%D0%B5-%D0%B7%D0%B0-%D0%BC%D0%B5%D1%81%D0%B8-news733948.html", "text": "Футболният маестро Лионел Меси потвърди раждането на третото си дете. Аржентинският лидер на Барселона публикува снимка в популярна социална мрежа с ръчичката на най-новия член на семейство Меси. \"Добре дошъл, Сиро. Благодаря на Бог, всичко беше перфектно. Мама и той са добре. Супер щастливи сме\", написа Лео. Меси и Антонела вече имат три момченца - Тиаго, Матео и мъничкия Сиро, акцентира \"Спортал\". Сподели:", "date": "2018.03.10", "title": "Огромно щастие за Меси"}
{"url": "http://pik.bg/%D0%BC%D0%BE%D0%B6%D0%B5%D0%BC-%D0%B4%D0%B0-%D0%BF%D1%80%D0%B0%D1%89%D0%B0%D0%BC%D0%B5-%D0%B8%D0%BC%D0%B5%D1%82%D0%BE-%D1%81%D0%B8-%D0%B4%D0%BE-%D1%81%D0%BB%D1%8A%D0%BD%D1%86%D0%B5%D1%82%D0%BE-%D1%87%D1%80%D0%B5%D0%B7-%D0%BD%D0%B0%D1%81%D0%B0-news733919.html", "text": "НАСА подготвя нова мисия, която включва изпращане на сонда до Слънцето. Мисията ще има и една особеност - космическата агенция ще добави микрочип с имената на хора, които са се записали в нейната програма Hot Ticket, съобщава самата агенция. Сондата се казва Parker и това ще е първата човешка мисия, която цели да се доближи максимално до повърхността на Слънцето. Тъй като това е историческо събитие за астрономията, НАСА иска да го сподели с почитателите на тази наука. Тя е направила специален сайт, в който желаещите да изпратят името си до Слънцето могат да се запишат. Нужни са име и имейл адрес за потвърждение. записалите се получават и символичен виртуален сертификат, който могат да си запазят за спомен. Срокът за записване е до 27-ми април т.г. Самата сонда ще отлети към Слънцето на 31-ви юли т.г. След това тя ще прекара няколко години в орбита между Венера и Слънцето, като ще навлиза все по-навътре в атмосферата на звездата. Така Parker ще даде най-близкият поглед на човечеството върху звезда досега. НАСА изчислява, че Parker, която ще е с приблизителните размери на малък автомобил, ще се доближи до 6.4 млн. км. от повърхността на Слънцето - повече от 7 пъти по-близо от които и да е друг човешки апарат досега. През това време сондата ще е подложена на екстремни температури и слънчева радиация. Температурата ще достигне до близо 1377 градуса по Целзий, като сондата ще е защитавана от дебел 11.43 см. щит. Parker ще събере много информация за Слънцето. Една от основните задачи за мисията ще бъде да изучи движението на енергията и топлината в короната на Слънцето. Слънчевият вятър също ще бъде анализиран. Очакванията на учените към Parker са огромни. Мисията ще е историческа и затова НАСА я споделя с възможно най-много хора чрез символичното пращане на имената им в космоса. Сподели:", "date": "2018.03.10", "title": "Можем да пращаме името си до Слънцето чрез НАСА"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BF%D0%B8%D0%BA-tv-%D0%BB%D1%8E%D0%B1%D0%B5%D0%BD-%D0%B4%D0%B8%D0%BB%D0%BE%D0%B2-%D1%81%D0%B8%D0%BD-%D0%B2-%D0%B0%D1%84%D0%B5%D1%80%D0%B0-%D1%81-%D0%BC%D0%B0%D0%BB%D0%BA%D0%BE%D1%82%D0%BE-%D0%BA%D0%BE%D1%82%D0%B5--%D1%89%D0%B5-%D0%B8%D0%B7%D0%B2%D0%B0%D0%B4%D0%B8-%D0%BB%D0%B8-%D0%BF%D0%BB%D0%B5%D0%B9%D0%B1%D0%BE%D0%B9-100-%D0%B1%D0%BE%D0%BD%D0%B0-%D0%B7%D0%B0-news733732.html", "text": "Светата троица за родните плеймейтки - Христо Сираков, Любен Дилов-син и Борис Гълъбов, които организираха последните конкурси \"Мис Плеймейт\", нагазиха още по-надълбоко в империята на Хю Хефнър. Занапред въздесъщото трио ще участва в издаването на мъжката библия \"Плейбой\", а първият брой с гост-главен редактор Дилов-син и секс бомбата Гери Райчевска на корица, вече е почти готов. \"От 3 години с Христо и Борис правим събитията \"Плейбой\". Идеята ни е да ги доближим максимално до знаменитите плейбой партита в Америка. Предстои да направим за пръв път в България прословутото пижамено парти. Така се стигна и до необходимостта да променим малко списанието. Говорихме с лицензодържателите и те нямаха нищо против, още повече, че самото американско списание вече е доста променено. Ще направим няколко специални броя, интересни и много различни, като всеки един брой ще бъде съпроводен с голямо парти\", разкрива пред светското предаване на ПИК TV Дилов-син. Той опроверга слуховете, че Деси Банова е отказала 100 хиляди лева от издателите, за да се покаже така, както я вижда само Росен Плевнелиев. \"Да разсея слуховете - не съм чувал за такова предложение, поне ние не сме правили. Моите адмирации за Деси, тя е изключително симпачитно момиче, но не струва 100 хил. лева. Ако обещае да се омъжи за президента - може би...\", коментира загадъчно Любен Дилов-син. Какви са рисковете на професията \"Плеймейтка\", ще смени ли Дилов Ники Кънчев на стола на \"Стани богат\", както и какво се случва, когато остава насаме във вилата на Христо Сираков заедно с плеймейтката Бояна Генова, известна като Малкото Коте на Валери Божинов? Сподели:", "date": "2018.03.10", "title": "СЕНЗАЦИЯ В ПИК TV! Любен Дилов-син в афера с Малкото Коте + Ще извади ли \"Плейбой\" 100 бона за голата Деси Банова - само в \"Жълтите новини\""}
