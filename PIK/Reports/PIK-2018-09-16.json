{"url": "https://pik.bg/%D0%BD%D0%B0%D0%B7%D0%B4%D1%80%D0%B0%D0%B2%D0%B5-%D0%B7%D0%B0-%D1%80%D0%B0%D0%BA%D0%B8%D1%8F%D1%82%D0%B0---%D0%BF%D0%BE%D0%BB%D1%81%D0%BA%D0%B8%D1%82%D0%B5-%D0%B4%D0%BE%D0%BC%D0%B0%D1%82%D0%B8-%D0%BF%D0%B0%D0%B4%D0%BD%D0%B0%D1%85%D0%B0-%D0%BD%D0%B0-%D0%B5%D0%B4%D1%80%D0%BE-%D1%81-26-news781331.html", "text": "Доматите от открити площи поевтиняха тази седмица със 25,7 на сто и се продаваха по 1,32 лева за килограм на едро, сочат данните на Държавната комисия по стоковите борси и тържищата (ДКСБТ), цитирани от БТА. Градинските краставици обаче поскъпнаха с 26,2% до 1,30 лева. Картофите се търгуваха по 0,60 лева за килограм на едро, а цената на зелените чушки се повиши с 5,3 на сто до 1,20 лева. Червените чушки поскъпнаха с 10,2 на сто до 1,40 лева за килограм. Корнишоните се продаваха по 1,32 лв. /кг. Ябълките поевтиняха с 3,6 на сто и се продават по 1,06 лв./кг. Прасковите поскъпнаха с 19,6 на сто до 1,71 лв./кг. Цената на дините скочиха с 22,4 до 0,60 лева за килограм, а пъпешите поскъпнаха с 7,6 на сто и се продаваха по 1,27 лв./кг. Гроздето поскъпва със 12,7 на сто до 1,32 лв./кг. Кравето сирене се търгуваше по 5,87 лв./кг; кашкавалът, тип \"Витоша\", се купува по борсите по 9,97 лв./кг, а олиото поевтиня с 0,5 на сто до 1,96 лева за литър. Каймата поскъпва с 1,3 на сто и се търгува по 4,71 лева за килограм. Пакетче краве масло от 125 грама се търгуваше на едро за 2,32 лева. Пилешкото замразено месо поскъпна с 2,5 на сто до 4,05 лева за килограм на едро в края на седмицата. Захарта се търгуваше по 1,04 лв./кг, а брашното тип \"500\" се продаваше по 0,80 лева. Яйцата вървях по 0,21 лева за брой. Сподели:", "date": "2018.09.16", "title": "Наздраве за ракията - полските домати паднаха на едро с 26%"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D0%BD%D0%B5%D0%B4%D0%B5%D0%BB%D1%8F-%D0%B7%D0%B0%D0%B3%D0%B8%D0%BD%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D1%80%D0%BE%D1%85%D0%BE%D0%B4%D0%B0-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-news781297.html", "text": "43-годишен моторист загина при катастрофа в Прохода на Републиката, съобщиха от Областна дирекция на МВР – Велико Търново. Произшествието е станало около 12,00 часа. По първоначална информация мотоциклет се е ударил в товарен автомобил. Мотористът е загинал на място. Екипи на \"Пътна полиция\" регулират движението в района на инцидента. Причините са в процес на изясняване. Започнато е досъдебно производство. Сподели:", "date": "2018.09.16", "title": "КЪРВАВА НЕДЕЛЯ! Загина още един моторист, при катастрофа в Прохода на Републиката"}
{"url": "https://pik.bg/%D0%BF%D1%8A%D0%BB%D0%B5%D0%BD-%D1%81%D0%BC%D1%8F%D1%85-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D0%B3%D0%BE%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D1%81-%D1%82%D0%BE%D0%BF%D0%BB%D0%B0-%D0%B1%D0%B8%D1%80%D0%B0-news781308.html", "text": "Ана Мария Чизини е от партията „Лига“ на вицепремиера и министър на външните работи Матео Салвини, който стана световно известен с безпощадната си гонка на имигранти. Въпреки че политическите противници на кметицата се опитаха да я направят на посмещище заради забраната на студената бира, привържениците й твърдо вярват, че тя ще успее и в поредното си начинание да научи чужденците на ред. Преди известно време те бивакувли вечер край пейките на централния площад на Монфалконе, но под предлог, че те не се вписват в пейзажа, Ана Мария ги демонтирала и освободила „сърцето“ на града от нежеланото присъствие. Другата емблематична мярка на кметицата в бората й срещу мигрантите е измисленият от нея праг от 45 на сто на местата за децата им в детските ясли и градини на населеното място. Тя се прочу в цяла Италия и със забраната в града й да бъде създаден голям просветен ислямски център. Не по-малко известна е и пожеланата от нея забрана на всякакви протестните демонстрации и сборища, които не се вписват в културно-историчекия контекст на Монфалконе или иначе казано – организирани са от чужденци. Заради смелите и безкомпромисни действия срещу имигрантите феновете й от Монфалконе я наричат с уважение \" шерифката“, докато за противниците й тя е просто \"лудата“. Кметицата на пристанищния град Монфалконе Ана Мария Чизини смята да разтури вечерните импровизирани биваци на мигрантите в центъра на населеното място с... топла бира! За целта общинският съвет гласува резолюция, която забранява продажбата на студени напитки в пешеходната зона и около нея след 19:30 часа. Сподели:", "date": "2018.09.16", "title": "ПЪЛЕН СМЯХ! Италианска кметица гони мигрантите с топла бира"}
{"url": "https://pik.bg/%D0%BD%D0%B0%D0%B3%D0%BB%D0%BE-%D0%B0%D0%BF%D0%B0%D1%88-%D0%B7%D0%B0%D0%B4%D0%B8%D0%B3%D0%BD%D0%B0-%D1%82%D0%B8%D1%85%D0%BE%D0%BC%D1%8A%D0%BB%D0%BA%D0%BE%D0%BC-2-%D0%B1%D0%BE%D0%BD%D0%B0-%D0%BE%D1%82-%D0%B4%D1%8F%D0%B4%D0%BE-news781311.html", "text": "Полицията издирва апаш, задигнал голяма сума пари от дома на 88-годишен дядо в село Златия. Обирът е станал в петък вечерта между 21,30 и 22 часа. Бандитът проникнал в дома на възрастния човек през незаключената му входна врата и отнесъл от една от стаите 2150 лева. После изчезнал тихо. Според криминалистите нищо в къщата не е било разбутано. Полицаите предполагат, че крадецът е знаел за парите и къде са скътани. Влязъл е задигнал ги е и е изчезнал без много шум. По случая тече разследване. Сподели:", "date": "2018.09.16", "title": "НАГЛО! Апаш задигна тихомълком 2 бона от дядо"}
{"url": "https://pik.bg/%D0%BB%D0%BE%D0%B2%D0%BA%D0%B8-%D1%80%D1%8A%D1%86%D0%B5-%D1%81%D1%82%D0%BE%D1%8F%D0%BD-%D0%BE%D1%82-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D0%B2%D1%8A%D1%80%D1%88%D0%B5%D0%B5-%D0%B8%D0%B7-%D0%B3%D1%80%D0%B0%D0%B4%D0%B0---%D0%BE%D0%B1%D0%B8%D1%80%D0%B0-%D0%B4%D0%B5%D1%82%D1%81%D0%BA%D0%B8-%D0%B8%D0%B3%D1%80%D0%B0%D1%87%D0%BA%D0%B8-%D0%BD%D0%B0%D1%80%D0%B5%D0%B4-news781305.html", "text": "Осъждан 11 пъти за кражби казанлъчанин остава зад решетките по искане на прокуратурата. Според нея има доказателства, че мъжът е задигнал монети от 4 детски площадки с монтирани на тях игри от типа \"клатушки“. 32-годишният Стоян С. в съучастие с две непълнолетни момчета от Града на розите обрал 934 лв от монетниците на играчките за времето от 1 до 8. Обвиняемият Стоян  разбивал с отвертка заключващия механизъм на монетника и отнемал събраната сума.Единият от съучастниците му го подпомагал в разбиването, а другият \"отцепвал“ района и осигурявал безпрепятствено извършване на кражбата, уточняват от прокуратурата механизма на престъпното деяние, предава \"Монитор\". По образуваното производство, под ръководството на Районна прокуратура-Казанлък, до момента са извършени разпити на свидетели, техническа експертиза, събрани са писмени доказателства, обвиняемите лица са привлечени към наказателна отговорност и производството ще приключи в най-кратки срокове. Престъплението е тежко умишлено, осъществено е в условията на специален рецидив и законът предвижда наказание от 1 до 10 години затвор. Сподели:", "date": "2018.09.16", "title": "ЛОВКИ РЪЦЕ! Стоян от Казанлък вършее из града - обира детски играчки наред"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD-%D0%BE%D1%82-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BC%D0%B0%D0%BD%D0%BE%D0%BB%D0%B5%D0%B2-%D0%B4%D0%B0-%D1%81%D0%B5-%D0%BE%D1%82%D1%82%D0%B5%D0%B3%D0%BB%D0%B8-%D0%BE%D1%82-%D0%BF%D0%BE%D1%81%D1%82%D0%B0--news781303.html", "text": "Нямам думи, за да опиша разочарованието си от решението на Александър Манолев да се оттегли от поста министър на транспорта! Не мога да повярвам, че един човек с толкова качества и ясен професионален път може да бъде очернен с една статия! Това заяви пред „Струма.ком“ кметът на Сандански Кирил Котев. „Всеки, който познава Манолев, знае, че той е доказан професионалист не само в България, но и в чужбина – добави Котев. -  Човек с позиция, която отстоява. Не бива да допускаме личности като Александър Манолев – образовани и с неоспорими успехи, да бъдат компрометирани. Твърдя, че ние в Сандански познаваме кой е Александър Манолев! Аз и още близо 7 хил. човека, които са гласували с преференция за него! Познаваме го ние, а не тези, които пишат по негов адрес и ровят несъществуващи скандали! Разбирам, че правилата на голямата политика са такива и че тя е несправедлива. Но ме боли! Боли я и цялата организация на партията и всички, които познават какъв човек е Александър Манолев. Аз и структурата на ГЕРБ – Сандански заставаме зад него“. Александър Манолев оттегли кандидатурата си след разговор с премиера Бойко Борисов, мотивите му бяха, че не желае да поема министерството, тъй като още преди да започне някои се опитват да опорочават работата му. Манолев имаше предвид публикации, в които името му бе замесено в нечисти афери с лица, които той дори не познавал. Сподели:", "date": "2018.09.16", "title": "Кметът на Сандански разочарован от решението на Александър Манолев да се оттегли от поста министър на транспорта"}
{"url": "https://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BF%D1%8A%D1%80%D0%B2%D0%B8%D1%8F%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D1%81%D1%83%D0%BC%D0%BE-news781363.html", "text": "Българският спорт загуби един от големите си шампиони, активни спортни деятели и общественици. Музаффер Мустан е починал на 55 години , съобщиха негови близки, съобщава \"Дарик\". Той е носител на медали от европейско и световно първенство по борба . През 1997 г. става първият български европейски шампион по сумо. Съосновател на Българската федерация по сумо, както и съдия по борба. В региона на Разград е известен и с политическата си кариера като общински лидер на ДПС-Разград и общински съветник. Хората от Разградско ще го помнят с добрия му характер и чувство за хумор. Печелил е много битки на спортния терен, но днес изгуби битката с коварна болест. Поклонението е в понеделник, от 11:00 ч. в Разград в джамията „Ахмед бей”, а погребението – в 12:00 ч. – в Гробищния парк. Сподели:", "date": "2018.09.16", "title": "Тъжна вест! Почина първият български шампион по сумо"}
{"url": "https://pik.bg/%D0%BB%D0%BE%D0%BD%D0%B4%D0%BE%D0%BD-%D0%B8%D0%B7%D0%B4%D0%B8%D1%80%D0%B2%D0%B0-%D0%B4%D0%B2%D0%B0%D0%BC%D0%B0-%D0%BD%D0%BE%D0%B2%D0%B8-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8-%D0%B7%D0%B0-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D0%BA%D1%80%D0%B8%D0%BF%D0%B0%D0%BB-news781313.html", "text": "Спецслужбите на Великобритания издирват двама нови заподозрени за отравянето в Солсбъри на бившия полковник от Главно разузнавателно управление на Русия (ГРУ) Сергей Скрипал и дъщеря му Юлия, съобщава Sunday Mirror. Според изданието, заподозрените за отравянето Александър Петров и Руслан Боширов е възможно да са се срещнали с още двама заподозрени след настаняването си в хотел в Лондон. Срещата вероятно е била с представител на посолството и лекар. \"Смята се, че те са се срещнали с посредник, който работи в посолството и с лекар, който вероятно е контролирал всичко, за да се убеди, че те не рискуват да провалят операцията или да отровят самите себе си\", съобщава източник на изданието. Според версиите на британските спецслужби, баща и дъщеря Скрипал са били подложени на въздействието на нервно-паралитично вещество, нанесено върху дръжката на вратата на дома им. Сподели:", "date": "2018.09.16", "title": "Лондон издирва двама нови заподозрени за отравянето на Скрипал"}
{"url": "https://pik.bg/%D0%BF%D1%80%D0%B0%D0%B2%D1%8F%D1%82-%D0%B8%D0%BD%D0%B2%D0%B5%D0%BD%D1%82%D0%B0%D1%80%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BF%D1%8A%D1%82%D0%B8%D1%89%D0%B0-news781324.html", "text": "Извършва се инвентаризация на републиканската пътна инфраструктура, която е 20 000 км, съобщава пресцентърът на агенцията \"Пътна инфраструктура\". Проверката е по разпореждане на министъра на регионалното развитие и благоустройството в оставка Николай Нанков, се припомня в съобщението. Отбелязва се, че и нформацията трябва да бъде обобщена от АПИ до средата на октомври 2018 г. , като се определят п ътищата, за които трябва да се предприемат незабавни мерки. Докладът ще включва данни за състоянието на настилката, канавките и банкетите, мантинелите, вертикалната и хоризонталната маркировка. Ще бъдат посочени последните р емонти на пътните отсечки, както и кой ги е изпълнявал . За всяка пътна отсечка ще бъдат посочени сигналите, които са подавани, както и какви мерки са взети по тях . За всеки път трябва да се предложат мерки, за да бъде приведен в нормално експлоатационно състояние, както и срокове, в които могат да бъдат изпълнени, посочват от АПИ. Сподели:", "date": "2018.09.16", "title": "Правят инвентаризация на републиканските пътища"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4-175-%D0%BF%D0%BE%D0%B2%D0%B5%D1%87%D0%B5-%D0%BF%D0%B0%D1%80%D0%B8-%D0%B2-%D1%85%D0%B0%D0%B7%D0%BD%D0%B0%D1%82%D0%B0-%D0%BD%D0%B0-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%BE%D1%82-%D0%B3%D0%BB%D0%BE%D0%B1%D0%B8-news781314.html", "text": "Рекордни 175% повече пари в хазната на Кърджали от глоби и наказателни лихви отчете местната власт. Най-голям ръст на приходите в Община Кърджали има при събраните средства от глоби, санкции и наказателни лихви, сочат обобщените данни за 2017 година, предава \"Родопи24\". Постъпленията от санкции възлизат на 857 849 лева, което от 175,6% спрямо плана. За миналата година бюджетът на Кърджали беше в размер на 58 339 417 лева. Събраните средства от глоби, санкции и наказателни лихви за периода януари-юни 2018 година пък възлизат на 150 303 лева. Сподели:", "date": "2018.09.16", "title": "РЕКОРД! 175% повече пари в хазната на Кърджали от глоби"}
{"url": "https://pik.bg/%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-%D1%81%D0%B8%D1%80%D0%B8%D0%B9%D1%86%D0%B8%D1%82%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%BD%D0%B0-%D0%BC%D0%B5%D1%81%D1%82%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news781318.html", "text": "В контролираните от режима на Башар Асад райони на Сирия започна гласуването на първите местни избори от 2011 г., предаде Франс прес, позовавайки се на държавната агенция САНА. Сподели:", "date": "2018.09.16", "title": "ДЕМОКРАЦИЯ! Сирийците гласуват на местни избори"}
{"url": "https://pik.bg/%D1%81%D1%82%D0%B0%D1%80-%D0%B2%D0%BE%D0%B5%D0%BD%D0%B5%D0%BD-%D0%BA%D0%BE%D1%80%D0%B0%D0%B1-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%81%D0%BF%D0%BE%D1%80-%D0%BC%D0%B5%D0%B6%D0%B4%D1%83-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B8-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news781317.html", "text": "85-годишният кораб „Ядран“, построен за нуждите на флота на Кралство Югославия, предизвиква спор между Хърватия и Черна гора, предава македонската електронна медия „Курир“, цитирана от „Фокус“ Корабът понастоящем е част от черногорския флот и се намира в пристанище Тиват, но Хърватия настоява „той да се върне“. Властите в Подгорица отхвърлят искането. В периода на някогашната Югославия, базата на 60-метровия кораб е пристанището в Сплит, но през 1990 г. той е изпратен на ремонт в Черна гора, където и остава след началото на войните, довели до разпада на страната. Хърватия твърди, че корабът е бил „незаконно“, взет от пристанище в Сплит, където той „винаги е бил базиран“ и поради това отправя молба към Черна гора да го върне. Подгорица, от своя страна смята, че с Договора за наследството на бивша Югославия на нея принадлежат всички обекти, оръжия и оборудване, което по време на разпадането на държавата са се намирали на нейна територия. Сподели:", "date": "2018.09.16", "title": "Стар военен кораб предизвика спор между Хърватия и Черна гора"}
{"url": "https://pik.bg/50-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D0%BA%D1%8A%D1%81%D0%BD%D0%BE---%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D1%81%D0%B5-%D1%81%D0%B4%D0%BE%D0%B1%D0%B8-%D1%81-%D1%86%D1%8A%D1%80%D0%BA%D0%B2%D0%B0-news781279.html", "text": "След почти половинвековно отсъствие на черковна служба сливенското село Драгоданово се сдоби с православен храм, а лично владиката Йоаникий освети църквата \"Свети Йоан Рилски“, която е издигната на мястото на съборения през далечната 1971-а параклис на името на светията. Параклисчето било срутено някога защото „пречело“ на бъдещия селски културен дом и магазини, припомня кметът Станчо Станчев. Близо 100 000 лв струвал строежът и обзавеждането на черквата, първата копка била направена през 2005 г., решението било взето на общоселско събрание пет години преди това, а и било избрано и църковното настоятелство, разказва \"Монитор\". Със средства през десетилетията помогнали от дирекция \"Вероизповедания“ при МС, но повечето утвар била закупена от дарители. Поне засега службата ще води свещенникът от Сливен отец Павел Янков. По традиция след освещаването бе раздаден курбан за всички дошли на празника. Сред тях бяха сливенският губернатор Чавдар Божурски и кметът на Сливен Стефан Радев, които подариха икони. Около 540 са постоянните жители на Драгоданово, но доста от хората са по чужбина, без работа останали десетина жени и мъже, след като в началото на годината хлопнал врати интернатът за деца с противообществени прояви. Огромната материална база на интерната е под ключ, на два пъти пробвали да я отдадат под наем на мераклии да направят там хоспис, но в последния момент нещата се обърквали, коментира кметът. Сподели:", "date": "2018.09.16", "title": "50 години по-късно - сливенско село се сдоби с църква"}
{"url": "https://pik.bg/%D0%B2%D0%B8%D0%B6%D1%82%D0%B5-%D0%B0%D0%BA%D1%82%D0%B8%D0%B2%D0%B8%D1%81%D1%82-%D0%BE%D1%82-%D0%B4%D0%BD%D0%B5%D1%88%D0%BD%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82-%D0%BA%D0%BE%D0%B9%D1%82%D0%BE-%D1%80%D0%B5%D0%BF%D0%B5%D1%82%D0%B8%D1%80%D0%B0-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F-%D0%B3%D0%B5%D0%B9-%D0%BF%D0%B0%D1%80%D0%B0%D0%B4-news781364.html", "text": "Тази снимка документира активен участник в днешния \"протест\" срещу правителството, организиран от неколцина лумпени с мутроподобен вид и селски диалект. Очевидно протестърът репетира за следващия гейпарад, но въпросът е трябва ли да му позволяваме да се гаври с националния трибагреник? Сподели:", "date": "2018.09.16", "title": "ВИЖТЕ АКТИВИСТ ОТ ДНЕШНИЯ \"ПРОТЕСТ\", КОЙТО РЕПЕТИРА ЗА СЛЕДВАЩИЯ ГЕЙ ПАРАД!"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B6%D0%B5%D0%BD%D0%B0-%D0%BF%D0%B0%D0%B4%D0%BD%D0%B0-%D1%81-%D0%B4%D0%B5%D1%82%D0%B5%D1%82%D0%BE-%D1%81%D0%B8-%D0%BE%D1%82-3-%D1%8F-%D0%B5%D1%82%D0%B0%D0%B6-%D1%81%D0%BF%D0%B0%D1%81%D1%8F%D0%B2%D0%B0%D0%B9%D0%BA%D0%B8-%D1%81%D0%B5-%D0%BE%D1%82-%D0%BC%D1%8A%D0%B6-%D1%82%D0%B8%D1%80%D0%B0%D0%BD%D0%B8%D0%BD-news781284.html", "text": "Жена и малолетното й момиченце опитаха да избягат от мъж тиранин. Клетата жена направила въже от навързани чаршафи и започнала да се спуска по него с детето. Но на нивото на третия етаж загубила равновесие и двете полетели надолу. Инцидентът е станал в Орехово-Зуевски район на Москва. Майката и детето са откарани в болница с различни травми, съобщават от Следствения комитет на Русия. По предварителни данни, жената се опитала да се спаси от тиранина си съпруг, който изпаднал в поредния алкохолен делириум. По случая е образувано досъдебно производство. Сподели:", "date": "2018.09.16", "title": "СТРАШНО! Жена падна с детето си от 3-я етаж, спасявайки се от мъж тиранин"}
{"url": "https://pik.bg/%D0%B4%D0%B0%D1%80%D1%8F%D0%B2%D0%B0%D1%82-%D0%B1%D0%B8%D0%BE%D1%8F%D0%B1%D1%8A%D0%BB%D0%BA%D0%B8-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F-%D0%B2-%D0%BE%D0%B1%D1%89%D0%B8%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news781282.html", "text": "Ортодоксалният ордена на Хоспиталиерите организира поредната огромна дарителска кампания в подкрепа на хора в неравностойно положение. По идея на президента доц. д-р Невен Енчев ще бъдат предоставени 10 тона биоябълки на социални заведения и на хора в нужда на територията на община Пловдив, които получават топла храна. Акцията се осъществява със съдействието на Веселина Ботева, директор на дирекция „Социална политика“ в община Пловдив и на зам.-кмета Георги Титюков. Плодовете ще бъдат разпределени на всички центрове и домове, които подкрепят деца и възрастни в нужда, заяви Ботева. \"Ортодоксалният орден винаги помага на нуждаещи се в цялата страна, като осигурява не само храни и медицинска помощ, но и книги. Най-значимата акция е „Топъл обяд“, която се реализира повече от 5 години. Вярвам, че с моя екип ще имаме възможността да я провеждаме дълго време занапред, защото хората, които идват всеки петък се надяват на нас и винаги питат: „Другата седмица ще има ли храна?“, разказа пред \"Марица\" той. \"Най-успешните благотворителни акции са тези, когато се правят с подкрепата на местната власт“, посочи доц. Енчев. Сподели:", "date": "2018.09.16", "title": "Даряват биоябълки на социалните заведения в Община Пловдив"}
{"url": "https://pik.bg/%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%87%D0%B0%D1%81%D1%82%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news781288.html", "text": "Двама души са загинали, след като частен лекомоторен самолет се е разбил в покрайнините на Ванджу, провинция Чола-Пукто в западната част на Южна Корея, съобщава агенция „Ренхап“, цитирана от РИА Новости. Агенцията се позовава на информация от сътрудници на противопожарните служби. Съобщава се, че издирвателно-спасителните работи са започнали, след като в полицията са били получени няколко сигнала за самолетна катастрофа. Посочва се, че инцидентът е станал в 15:30 часа местно време (б.р. 09:30 часа българско време). Причините за инцидента се установяват. Сподели:", "date": "2018.09.16", "title": "Двама загинали, след като частен самолет се разби в Южна Корея"}
{"url": "https://pik.bg/%D0%B2-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D1%81%D0%BB%D0%B0%D0%B2%D0%B8%D1%8F-%D0%B8-%D0%B1%D0%BE%D1%82%D0%B5%D0%B2-%D0%BD%D0%B5-%D1%81%D0%B5-%D0%BF%D0%BE%D0%B1%D0%B5%D0%B4%D0%B8%D1%85%D0%B0-news781356.html", "text": "Славия и Ботев (Пловдив) изиграха един от най-скучните мачове от началото на сезона в Първа лига, а срещата завърши при нулево равенство на стадион \"Васил Левски\" в столицата. За липсата на динамика в мача говори фактът, че първият точен във вратата дойде в... 52-ата минута. Началото бе за домакините, които започнаха с повече амбиция от своя съперник, държаха повече топката, но трудно достигаха до вратата на Даниел Кайзер. В 14-ата минута столичани поискаха дузпа за нарушение срещу новото македонско попълнение Ашковски, но Никола Попов прецени, че фаул на Кристиан Димитров няма. Постепенно гостите успяха да изнесат играта в центъра на терена, като в един момент грешките при подаванията и в двата отбора зачестиха. Все пак \"канарчетата\" първи можеха да открият резултата, но Диого на метри от голлинията не успя да порази целта при остро подаване по земя на Густаво. При 0:0 двата отбора се оттеглиха на почивка, без точен удар в очертанията на вратите. Зрителите на трибуните и пред екраните трябваше да чакат чак до 70-ата минута, за да видят нещо по-любопитно! Милчо Ангелов получи топката на линията на наказателното поле и с хубав удар нацели напречната греда... До края на срещата и двата отбора заложиха на сигурността, показвайки, че една точка е по-добре от нищо. В крайна сметка Славия - Ботев 0:0, скучен мач, противно на логиката и статистиката, обикновено съпътстващи този сблъсък, акцентират от \"Топспорт\". Сподели:", "date": "2018.09.16", "title": "В първенството! Славия и Ботев не се победиха"}
{"url": "https://pik.bg/%D0%BB%D0%BE%D0%BA%D0%BE-%D1%88%D0%BE%D0%BA%D0%B8%D1%80%D0%B0-%D0%BB%D0%B5%D0%B2%D1%81%D0%BA%D0%B8-%D0%BD%D0%B0-%D0%BB%D0%B0%D1%83%D1%82%D0%B0-news781354.html", "text": "Левски приключи серията си от 5 поредни победи и допусна поражение за първи път от началото на сезона, след като загуби от Локомотив Пловдив с 0:1 в двубой от 8-ия кръг на Първа лига, игран на стадион \"Локомотив\". С оглед на предишните мачове футболистите на треньора Славиша Стоянович бяха абсолютно неузнаваеми през първото полувреме, в което допуснаха гол на Анте Аралица (14), като \"сините\" не регистрираха нито един удар към вратата на Мартин Луков. Ситуацията на терена не се промени и през втората част, въпреки отчаяните опити на софиянци да стигнат до нещо повече в мача. Така Левски вече има равен брой точки с ЦСКА (19) на върха в класирането, след като вчера \"червените\" победиха Черно море с 3:1. Локомотив Пловдив пък е на 5-о място с 13 пункта. Двубоят започна с минута мълчание в памет на трагично загиналите четирима футболисти на Павликени преди няколко дни. Двата отбора си размениха по една опасност в първите минути. Удар на Янко Ангелов от далечна дистанция мина покрай вратата на Мартин Полачек, а малко след това Сержиу Буш стреля лошо с глава. В 13-ата минута локомотивци имаха претенции за дузпа, след като Анте Аралица отправи изстрел от границата на наказателното поле и топката рикошира в прибраната ръка на Холмар Ейолфсон. Секунди след това домакините успяха да поведат в резултата. Парвиз Умарбаев центрира в пеналтерията, където Анте Аралица надскочи Хали Тиам и с глава прати топката във вратата - 1:0. В следващите минути футболистите на Локомотив типично в стила си напоследък се бетонираха в задни позиции, а твърдата игра в средата на терена преобладаваше, с което се повишиха и нервите. В 41-ата минута Давиде Мариани опита да изненада Мартин Луков от пряк свободен удар, но вратарят на домакините се справи и изби топката. Така първото полувреме завърши без повече голове. Ситуацията на терена не се промени и през втората част. В 53-ата минута Иван Горанов намери Буш в наказателното поле, а нападателят отново стреля слабо с глава покрай вратата. В 68-ата минута Богдан Вашчук намери с хубав пас Габриел Обертан в наказателното поле. Французинът нанесе силен удар, но Милош Петрович се хвърли геройски на пътя на топката. В 81-ата минута Сержиу буш отново разочарова с поредното си не добро отиграване. Румънският нападател отправи изстрел след центриране от корнер. Топката обаче мина над вратата, акцентира \"Гол\". В добавеното време на двубоя Обертан центрира от пряк свободен удар в наказателното поле, където Буш се озова на отлична позиция, но Луков излезе и успя да избие кълбото. Локомотив Пловдив - Левски 1:0 Голмайстор: Анте Аралица (14) Луков, Петрович, Георгиев, Езе, Томашевич, Банович (Илиев 24'), Ангелов (Посинкович 88'), Умарбаев (Елитон 61'), Буна, Карагерен, Аралица Треньор: Бруно Акрапович Полачек, Цветкович, Ейолфсон, Белаид, Горанов, Белмонт (Вашчук 67'), Тиам, Кабрал (Костов 80'), Мариани (Паулиньо 46'), Обертан, Буш Треньор: Славиша Стоянович Пловдив, стадион \"Локомотив\" Съдия: Станислав Тодоров Сподели:", "date": "2018.09.16", "title": "Локо шокира Левски на \"Лаута\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BB%D0%B8%D1%87%D0%BD%D0%BE-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%B2%D1%81%D0%B5-%D1%82%D0%B0%D0%BA%D0%B0-%D0%B4%D0%B0-%D1%80%D0%B0%D0%B4%D0%B2%D0%B0%D1%82%D0%B5-%D0%B2%D1%81%D0%B8%D1%87%D0%BA%D0%B8--news781365.html", "text": "Премиерът Бойко Борисов поздрави лично \"Златните момичета\" за огромния им успех на Световното първенство по гимнастика. \"Едно голямо браво на Илияна Раева, Мария Петрова, всички треньори и състезателки. Да сте живи и здрави и все така да радвате всички в България\", заяви министър-председателят по време на официалния прием художествената гимнастика. Борисов им пожела пожелах още много първи места, купи и медали. \"Това нямаше да се случи без подкрепата на Бойко Борисов, поканих го тук, за да засвидетелстваме благодарността си\", заяви от своя страна председателят на Илияна Раева. \"Неслучайно станахме домакини на Световно, благодаря ви от името на всички за огромната ви подкрепа през всички тези години. Борисов винаги се е интересувал от нашите нужди, построиха и Арена Армеец, за да можем да бъдем домакини на този грандиозен форум\", допълни ое Раева. Българската федерация по художествена гимнастика Сподели:", "date": "2018.09.16", "title": "ПЪРВО В ПИК! Премиерът Борисов поздрави лично \"Златните момичета\": Все така да радвате всички в България (СНИМКИ)"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D0%BD%D0%BE%D0%B2%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-news781358.html", "text": "Националите на България записаха трети успех на Световното първенство по волейбол, на което страната ни е съдомакин. Състезателите на Пламен Константинов се наложиха категорично над Куба с 3:0 (25:22, 25:16, 25:18) в четвърти двубой от група D на надпреварата, изигран пред над 5000 души в зала \"Конгресна\" във Варна. Мачът бе наблюдаван на живо от президента на ФИВБ Ари Граса, президента на ЦЕВ Александър Боричич, президента на БФВ Данчо Лазаров и вицепрезидента на федерацията Любомир Ганев. Светослав Гоцев, Николай Учиков, Георги Сеганов, Валентин Братоев, Виктор Йосифов, Николай Пенчев, Теодор Салпаров - либеро. Мигел Кастро, Роами Арсе, Ливан Осориа, Адриан Аредондо, Осниел Мелгарехо, Мигел Суарес, Йондер Алварес - либеро. Двата тима започнаха равностойно, като се догонваха в резултата. При 10:7 нашите натрупаха добра преднина, но позволиха на кубинците да я стопят. Впоследствие \"островитяните\" отново изравниха, но \"лъвовете\" се мобилизираха и дръпнаха.  При 21:17 селекционерът Пламен Константинов поиска видео повторение, което промени резултата в наша полза. Тодор Скримов влезе на мястото на Валентин Братоев. В ключовите моменти кубинците влязоха в серия от 5 точки, но българският тим успя да спре кубинската атака и да затвори частта при 25:22. Вторият гейм стартира идентично. При първото техническо прекъсване \"трикольорите\" поведоха с добра разлика. Волейболистите на Николас Бибес опитаха да се върнат в играта, но не успяха. Сервисът на Николай Пенчев буквално обезсили съперника, което предначерта и изходът на гейма. В третата част нашите момчета отново доминираха и оставиха без шанс кубинските волейболисти. \"Лъвовете\" бяха по-класният отбор и това личеше до самия край. Така националите бетонираха третата си позиция и ще продължат участието си в столичната \"Арена Армеец\". Във вторник (18 септември) момчетата на Пламен Констнтинов играят срещу Полша от 20:30 часа, акцентира \"БГволейбол\". Сподели:", "date": "2018.09.16", "title": "БРАВО! \"Лъвовете\" с нова победа на Световното"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D1%82%D0%B0%D1%80%D1%82%D0%B0-%D0%BD%D0%B0-%D1%83%D1%87%D0%B5%D0%B1%D0%BD%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news781291.html", "text": "Маршрутни и часови промени в обслужването на тролейбусния и автобусен транспорт във Варна влизат в сила от утре във връзка с началото на учебната година. Това съобщи радио „Фокус-Варна“, като се позовава на информация от фирмата обществен превозвач „Градски транспорт“. Промените ще засегнат автобусни линии с номера 36 и 37, които ще възстановят обслужването на спирка „Джанавара“ в квартал „Аспарухово“. В маршрута на линия 12 се възстановява обслужването до спирка „Сокол“ с курс от „Бриз“ в 07:02 часа в делничен ден. Автобусна линии 14А възстановява обслужването на курсове в 06:35 и 12:20 часа от „Владиславово“ в посока към „Почивка“. Тролейбусите с номера 86 и 88 ще се движат от квартал „Владиславово“ до спирка „Джанавара“ в „Аспарухово“ и обратно. Сподели:", "date": "2018.09.16", "title": "Важно! Промени в градския транспорт във Варна заради старта на учебната година"}
{"url": "https://pik.bg/%D0%BA%D1%80%D0%B0%D0%B9%D0%BD%D0%B8-%D0%BC%D0%B5%D1%80%D0%BA%D0%B8-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BF%D1%83%D0%B1%D0%BB%D0%B8%D1%87%D0%B5%D0%BD-%D0%B4%D0%BE%D0%BC-%D1%81%D1%8A%D1%81-%D1%81%D0%B5%D0%BA%D1%81-%D0%BA%D1%83%D0%BA%D0%BB%D0%B8-%D0%B2-%D0%B8%D1%82%D0%B0%D0%BB%D0%B8%D1%8F-news781290.html", "text": "причина, довела до спускането на кепенците, била, че локалът бил регистриран като магазин за наемане на секс-кукли, а всъщност действал като хотел, където ползването за половин час на стая с „дама“ или „господин“ в нея струвало 80 евро. Накрая срещу публичния дом започнали да протестират живеещите в района торинчани, тъй като като напливът от мераклии да гушнат знойните кукли с плът почти като човешка станал не само неудържим, но и денонощен, разказва за случката \"Монитор\". Само десет дни просъществува първият в Италия публичен дом със секс-кукли. Той бе открит в Торино на 3 септември в съседство с административната сграда на автомобилния колос ФИАТ и бързо стана популярен сред секс-манияците в милионния град. Вчера обаче в локала нахлуха ченгета от местната общинска полиция и принудиха съдържателите му незабавно да спуснат кепенците. Сподели:", "date": "2018.09.16", "title": "КРАЙНИ МЕРКИ! Затвориха публичен дом със секс кукли в Италия"}
{"url": "https://pik.bg/%D1%81%D1%80%D0%B0%D0%BC-%D0%B8-%D0%BF%D0%BE%D0%B7%D0%BE%D1%80-%D0%B7%D1%83%D0%B5%D0%BA%D0%B0-%D0%B7%D0%B0%D1%80%D0%BE%D0%B1%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D1%81-%D0%BA%D1%80%D0%B5%D0%B4%D0%B8%D1%82%D0%B8---%D0%BF%D0%B5%D1%87%D0%B5%D0%BB%D0%B8-%D1%8F%D0%BA%D0%B8-%D0%BF%D0%B0%D1%87%D0%BA%D0%B8-%D0%B0-%D0%BF%D0%BE%D0%B4%D1%85%D0%B2%D1%8A%D1%80%D0%BB%D1%8F-%D0%BC%D0%B8%D0%BB%D0%BE%D1%81%D1%82%D0%B8%D0%BD%D1%8F-%D0%BD%D0%B0--news781036.html", "text": "Дъщерята на превърналия се в халтураджия актьор Васил Василев-Зуека - Девина направи един от най-важните си избори. Талантливото момиче заминава да учи драматургия и режисура във Великобритания. В този решителен момент обаче до нея не застанал баща й. Вместо да плати на детето си половината семестър, който е 9000 паунда, той заявил, че ще й дава по 490 паунда на месец,  научи ПИК от източници от театралните среди. Пред колеги обаче се хвалел, че всичко плаща той. Зуека, който е фрашкан с пари от постоянните си участия в шоута, реклами и халтурни програмки, се стиснал и не подкрепил Девина. Момичето кандидатствало за студентски кредит, но малко не му достигнало. Успяло да събере първоначалната сума и пак ще кандидатства. Но за съжаление получава поредното разочарование от собствения си баща. Девина бе в ранна тийнейджърска възраст, когато той се увлече по нова жена. В крайна сметка той заряза дъщеря си и съпругата си заради новата си изгора Ани Вичева. През април 2014 г. тя му роди син Стефан, а през януари 2017 г. двамата вдигнаха сватба, на която кумуваха Димитър Рачков и Мария Игнатова. Майката на Девина - актрисата и режисьор Нина Димитрова обаче е безкрайно горда с любимата си дъщеря. Двете са изключително близки приятелки, а часове, преди Девина да отлети за Острова, Нина Димитрова написа във Фейсбук: \"Never land, Devina! Успешен път в изкуството! Пожелавам ти родината на Шекспир да стане родина на душата ти! Желая ти трите години в Queen Mary University London да бъдат за теб щастливи, ползотворни и много успешни и един чудесен старт към света! Обичам те!\" Сподели:", "date": "2018.09.16", "title": "СРАМ И ПОЗОР: Зуека зароби дъщеря си с кредити - печели яки пачки, а подхвърля милостиня на Девина"}
{"url": "https://pik.bg/%D0%BA%D0%BB%D0%B0%D1%81%D0%B8%D0%BA%D0%B0-%D0%BF%D0%BE%D0%B4-%D1%82%D0%B5%D0%BF%D0%B5%D1%82%D0%B0%D1%82%D0%B0-%D0%BF%D0%B0%D1%80%D0%B0%D0%B4-%D0%BD%D0%B0-%D1%80%D0%B5%D1%82%D1%80%D0%BE-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B8-%D0%BA%D0%B8%D0%BD%D0%BE-%D0%BF%D1%80%D0%BE%D0%B6%D0%B5%D0%BA%D1%86%D0%B8%D0%B8-%D0%B2-%D1%81%D1%82%D0%B0%D1%80%D0%B8%D1%8F-%D0%B3%D1%80%D0%B0%D0%B4-%D0%B8%D0%B4%D0%BD%D0%B0%D1%82%D0%B0-%D1%81%D0%B5%D0%B4%D0%BC%D0%B8-news781296.html", "text": "Празниците на Старинен Пловдив тази година ще домакинстват второто издание на \"Вкусът на Пловдив\" и \"Капана фест\". Във \"Вкусът на Пловдив\" активно се включват пловдивски ресторанти. Тези, които са в Стария град ще отворят широко врати, за да покажат най-доброто, при това с много настроение. Това заяви Енчо Енев, председател на Сдружение на ресторантьорите и хотелиерите \"Тракия\". Фестът ще се проведе в петък, събота и неделя (21, 22 и 23 септември) от 10 до 23 часа. Отвън на шатрите, ресторантьори ще демонстрират своите умения пред публиката. Ще има кулинарни викторини, забавни игри, награди, лакомства за децата, кулинарни изкушения за родителите, напитки и всичко необходимо за доброто настроение на гостите на Стария град. В Празниците на Стария град ще има парад на ретро автомобили, интересна кино програма с прожекции на независимо българско кино, много и разнообразни концерти, изложби и работилници, весели занимания за деца, батут, катерене на стена и много други. Соул Сити – Капана Фест също са подготвили  изключително силна програма на специалната сцена на Небет тепе. Разбира се, музиката е подбрана така, че да отговаря на духа на това свещено за Пловдив място. В зоната над тунела, където сега има пейки и е надписът Пловдив, ще са кино прожекциите, предава още \"Пловдив24\". Сподели:", "date": "2018.09.16", "title": "КЛАСИКА ПОД ТЕПЕТАТА! Парад на ретро автомобили и кино прожекции в Стария град идната седмица"}
{"url": "https://pik.bg/20-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%BE%D0%B2%D0%BE-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D1%85%D0%B5%D0%BC%D1%83%D1%81-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B5-%D0%B0%D0%B4-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news781355.html", "text": "Близо 20-километрово задръстване се е образувало на АМ „Хемус“ преди входа на София. Водачите могат да избегнат част от трафика като минат по стария път през Горни и Долни Богров. При излизане от магистралата движението се нормализира, съобщава \"Фокус\". На магистрала \"Тракия\" положението не е по-различно. Читатели на ПИК сигнализираха, че около Пазарджик се стои на едно място минимум 50 минути. Преди малко е дошъл и патрулен екип, но трафикът е ужасяващ. Сподели:", "date": "2018.09.16", "title": "20-километрово задръстване на \"Хемус\", на \"Тракия\" е ад (ОБНОВЕНА)"}
{"url": "https://pik.bg/%D0%B3%D0%BE%D0%BB%D1%8F%D0%BC%D0%B0-%D0%BF%D0%BE%D0%B1%D0%B5%D0%B4%D0%B0-%D0%B0%D0%BD%D1%81%D0%B0%D0%BC%D0%B1%D1%8A%D0%BB%D1%8A%D1%82-%D0%B5-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%88%D0%B0%D0%BC%D0%BF%D0%B8%D0%BE%D0%BD-%D0%BD%D0%B0-%D0%BE%D0%B1%D1%80%D1%8A%D1%87%D0%B8-news781327.html", "text": "Ансамбълът на България по художествена гимнастика спечели златен медал за изпълнението си на пет обръча на световното първенство в София. Отборът ни в състав Симона Дянкова, Елена Бинева, Лаура Траатс, Мадлен Радуканова и Стефани Кирякова изигра прекрасно трудната си композиция, за която получи най-висока оценка - 23.300. Втори се нареди тимът на Япония с 22.800, а трети е съставът на Италия с 22.550. Ансамбълът на Русия направи няколко груби грешки и остана на четвърта позиция. Сподели:", "date": "2018.09.16", "title": "ГОЛЯМА ПОБЕДА! Ансамбълът е световен шампион на обръчи"}
{"url": "https://pik.bg/%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D1%82-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BE%D0%B1%D0%B8%D0%BB%D0%BD%D0%BE%D1%81%D1%82%D1%82%D0%B0-%D1%81-%D0%B4%D0%B5%D0%BD-%D0%B1%D0%B5%D0%B7-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-news781248.html", "text": "В Брюксел и региона днес е ден без автомобили, съобщава БНР. До 19:00 часа в белгийската столица в движение са само такситата, и градският транспорт, както и линейките, полицейските коли и автомобилите със специален пропуск. Общественият транспорт пък е безплатен. Денят без автомобили е в рамките на Седмицата на мобилността. Предвидени са тържества и различни прояви в целия град. И Париж днес се обяви за свободен от автомобили град, заради което улиците на френската столица бяха завладени от пешеходци. Сподели:", "date": "2018.09.16", "title": "В Брюксел отбелязват Седмицата на мобилността с ден без автомобили"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%80%D0%BE%D0%B1%D1%8A%D1%80-%D0%BC%D1%8A%D0%BB%D1%8A%D1%80-%D1%80%D0%B5%D0%B9%D1%82%D0%B8%D0%BD%D0%B3%D1%8A%D1%82-%D0%BC%D0%B8-%D1%89%D0%B5%D1%88%D0%B5-%D0%B4%D0%B0-%D0%B5-%D0%BF%D0%BE-%D0%B2%D0%B8%D1%81%D0%BE%D0%BA-%D0%B0%D0%BA%D0%BE--news781244.html", "text": "Президентът на САЩ Доналд Тръмп обвини специалния прокурор Робърт Мълър, че снижава неговия и на кандидатите от Републиканската партия рейтинг преди изборите за Конгрес през ноември, съобщава The Hill, цитирани от „Фокус“. Американският лидер отново сравни  разследването на Мълър  за предполагаемата руска намеса с „лов на вещици“. „Макар и рейтингът ми на одобрение да е добър заради икономиката в най-доброто си състояние, ако не бе подлият руски лов на вещици, той щеше да е с най-малко 25% по-висок – изригна Тръмп. - Мълър и 17-те му гневни демократи използват несъществуващия проблем, за да ни навредят по време на изборите за Конгрес“. Републиканската партия се надява да спре „синята вълна“ на демократите на изборите през ноември и да не им позволи да си върнат контрола над Камарата на представителите. Те се надяват да постигнат добри резултати, посочвайки на избирателите добрата икономическа обстановка през последните две години. Сподели:", "date": "2018.09.16", "title": "Доналд Тръмп скочи на специалния прокурор Робър Мълър: Рейтингът ми щеше да е по-висок, ако не бе той"}
{"url": "https://pik.bg/%D0%BD%D0%B0%D0%B9-%D0%BD%D0%B0%D0%BA%D1%80%D0%B0%D1%8F-%D0%BF%D1%83%D1%81%D0%BA%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BA%D1%80%D0%B0%D0%B9-%D1%81%D1%80%D1%83%D1%82%D0%B8%D1%89%D0%B5%D1%82%D0%BE-%D0%BF%D1%80%D0%B8-%D1%82%D0%B8%D0%BA%D0%B0%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D1%81%D0%BC%D0%BE%D0%BB%D1%8F%D0%BD-%D0%BC%D0%B0%D0%B4%D0%B0%D0%BD-news781263.html", "text": "Днес в една лента ще бъде пуснато движението край срутището при Тикале на пътя Смолян-Мадан, съобщават от Агенция \"Пътна инфраструктура\" (АПИ). Това ще стане в 16 часа. Движението в участъка ще се регулира със светофарна уредба, а скоростта ще е ограничена до 20 км/ч. Трафикът ще се пропуска в най-натоварените часове от 6:30 ч. до 9:00 ч., от 12:00 ч. до 13:00 ч. и от 16:30 ч. до 18:30 ч. В останалото време от денонощието превозните средства ще продължат да преминават по обходните маршрути, тъй като в района на срутището продължават укрепителните дейности на откоса със стоманени профили и изграждането на анкерната система. При пропускането на превозните средства в определените часове строителни дейности няма да се извършват. Сподели:", "date": "2018.09.16", "title": "НАЙ-НАКРАЯ! Пускат движението край срутището при Тикале на пътя Смолян-Мадан"}
{"url": "https://pik.bg/%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D0%B3%D0%B0%D0%BD%D0%B5%D0%B2-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D1%8F%D0%BC%D0%B0-%D0%BA%D0%BE%D0%BD%D0%BA%D1%80%D0%B5%D1%82%D0%B8%D0%BA%D0%B0-%D0%B2-%D0%B8%D1%81%D0%BA%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D1%82%D0%B5%D0%B7%D0%B8-%D1%85-news781283.html", "text": "Икономистът Георги Ганев бе категоричен пред ПИК, че няма какво да коментира около протеста  пред парламента, тъй като не е чул нищо конкретно като искания, свързано с икономиката. „Честно казано, за случващото се чух от познати – заяви Ганев пред ПИК. – Аз съм икономист, а не политик. Бих могъл да коментирам, ако има конкретни икономически искания, но като не се чуват такива, няма и какво да се коментира от моя страна. Едни може да искат намаляване на данъците, други – увеличение. Не се е чуло обаче нищо конкретно“. Както ПИК TV показа на живо през целия ден на обявения за общонационален протест всъщност не се събраха и 1000 души, а организаторите са едва 50-ина. Не се осъществиха и намеренията им да щурмуват парламента, което опитаха след като скочиха да бият журналистите и ги изгониха. Полицията предовтрати и опитите им да влязат в Народното събрание и след като стана ясно, че провокаторите нито имат конкретни искания, нито знаят за какво са извикали хората пред парламента, мнозинството от присъстващите се разотиде час след началото на протеста. \"Разочаровани сме, все се обявява за месия, а накрая се оказва безработен, който си търси лесен начин да припечели, като подмамва хората да протестират срещу някой лев\", коментираха столичани по повод организаторите, след като лъсна пълното фиаско на мероприятието. Сподели:", "date": "2018.09.16", "title": "Икономистът Георги Ганев за протеста пред парламента: Няма конкретика в исканията на тези хора"}
{"url": "https://pik.bg/%D0%BD%D0%BE%D0%B2%D0%B0%D1%82%D0%B0-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B8-%D1%81-%D0%B5%D0%B2%D0%B0-%D0%B1%D0%B0%D0%BD%D0%BA%D0%BE%D0%B2%D0%B0-news781289.html", "text": "Актрисата Анa Пападопулу е категорична, че нито една роля в кариерата ѝ не е била компромисно решение. \"Всяка стъпка ме е надграждала като актьор и ме е довела до днешните ми роли“, разказа тя в откровен разговор с Мон Дьо за \"Откраднат живот: Анатомия на гнева\". „Когато Евтим Милошев ми се обади да ме покани за ролята на Ева в „Откраднат живот: Анатомия на гнева“, ме попита дали осъзнавам колко трудна и чакана роля е тя. Не крия, че се притеснявах – колкото по-натоварен е един образ с биография предварително, толкова по-отговорна е задачата“, допълни Пападопулу, която този сезон се присъедини към каста на най-успешния български медицински сериал. Споделяйки впечатленията от продукцията и превплъщението в събудилата се от кома съпруга на доцент Банков, Ани акцентира на подкрепата на Юлиан Вергов, с когото си партнират за пореден път. Актрисата, която оставя следа в историята на българското кино с филми като „Писмо до Америка“, „Светът е голям и спасение дебне от всякъде“, Маймуна“ и други успешни заглавия, призна, че образът на Ева има връзка с реалния й живот. Раздяла ще бележи новите епизоди на „Откраднат живот: Анатомия на гнева“. Една от двойките в МБАЛ „Св. Кирил“ ще се изправи пред необратимото, а събитията в спешното отделение ще ескалират емоциите в личните отношения. Тони ще се намеси в неизяснените отношения на Албена и доцент Захариев. Христо Карагьозов ще получи странно телефонно обаждане, което ще го провокира да научи повече за Кая и проблемите в личния й живот. Доцент Банков ще отведе Ева от болницата, а уединението им ще бъде предпоставка за откровен разговор с премълчани до момента въпроси. Сподели:", "date": "2018.09.16", "title": "Новата в \"Откраднат живот\"! Какво ще се случи с Ева Банкова"}
{"url": "https://pik.bg/%D1%82%D1%80%D0%B8%D0%BB%D1%8A%D1%80-%D0%B2-%D0%B3%D1%8A%D1%80%D1%86%D0%B8%D1%8F-%D0%B6%D0%B5%D0%BD%D0%B0-%D1%81%D0%B8-%D1%83%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0-%D1%81-%D0%BC%D1%8A%D0%B6-%D0%BF%D0%BE-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%82%D0%BE%D0%B9-%D1%8F-%D0%BE%D1%82%D0%B2%D0%BB%D0%B5%D1%87%D0%B5-news781246.html", "text": "Невероятен трилър като по филмите се разигра в гръция град Ламия - влюбена жена от Франция, откачен местен мъж, отвличане, полицейска акция и арест, втрещиха жителите на столицата на ном Фтиотида, предава местната \"ТВСтар\". Всичко започнало, когато 40-годишният грък и млада французойка завъртели интернет любов. Нещата стигнали дотам, че жената решила да отиде на крака при виртуалния си любовник, но всичко приключило със страшен ужас. Гъркът посрещнал своята приятелка, но вместо в хотел, той я отвлякъл и заключил в избата на дома си. Пленът продължил няколко дни, когато отвлечената французойка успяла да се обади на баща си. Последвала светкавична полицейска акция в дома на похитителя, който се барикадирал в къщата и оказал яростна съпротива на униформените. Той е задържан, а похитената жена е откарана в местна болница за лечение. Сподели:", "date": "2018.09.16", "title": "ТРИЛЪР В ГЪРЦИЯ! Жена си уреди среща с мъж по интернет, той я отвлече"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B8%D0%B7%D0%B4%D1%8A%D1%85%D0%BD%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news781260.html", "text": "Преди минути в Спешното отделение на врачанската болница е починал мотористът, който се размаза при зверска катастрофа по-рано днес, съобщава \"БулНюз\". Въпреки усилията на медиците в линейката, както и на лекарите в Спешното отделение на МБАЛ „Христо Ботев\", 30-годишният мъж не е успял да се пребори за живота си и е издъхнал преди минути. При катастрофата, станала по-рано днес, шофьор на лека кола, при опит за ляв завой, блъсна моториста и го отпрати по гръб на асфалта. Няма данни все още за алкохолните проби на шофьора. Сподели:", "date": "2018.09.16", "title": "ТРАГЕДИЯ! Моторист издъхна след зверска катастрофа във Враца"}
{"url": "https://pik.bg/213-%D0%BF%D1%8A%D1%80%D0%B2%D0%BE%D0%BB%D0%B0%D1%86%D0%B8-%D1%89%D0%B5-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%82-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-%D0%B2-%D0%BE%D0%B1%D1%89%D0%B8%D0%BD%D0%B0-%D0%BA%D0%B0%D1%80%D0%BD%D0%BE%D0%B1%D0%B0%D1%82-news781261.html", "text": "213 ще бъдат първокласниците, които ще започнат новата учебна година в Община Карнобат. За всеки един от първолаците е подготвен малък подарък - книжка със стихотворения, посветени на България. На 17 септември общо седем училища ще отворят вратите си за точно 2844 деца от цялата община. Във всички учебни заведения текущите ремонти са приключили. През месец май проливните дъждове и градушката бяха нанесли щети върху двете училища „Христо Ботев“ и „Христо Смирненски“, но пораженията са напълно отстранени, предава \"Флагман\". В първия учебен ден изцяло обновена ще посрещне своите 367 възпитаници и Професионалната гимназия по селско стопанство и лека промишленост. В ремонта на основната сграда, помощните постройки, стола за хранене и в медицинския кабинет през изминалите десет месеца бяха инвестирани 1.3 млн. лв. От Общината бяха осигурени и допълнителни средства за реновиране на училищния двор. Във всички училища вече са доставени учебни помагала и учебници. Освен с успешно приключилите ремонти на материалната база и осигуряването на много добри условия за учениците кметът Георги Димитров и екипът му са доволни и от това, че навсякъде учебните заведения разполагат с  необходимите учители, т.е няма незаети позиции в преподавателския състав. Няма и нито едно училище с финансови проблеми. Новата учебна година започва и в седемте детски градини в община Карнобат. Пет от тях се намират в общинския център и две в съставни селища. Ремонтите и в тях са напълно приключени. Обучението си ще провеждат 726 деца ,от които 290 деца са на пет или шест годишна възраст, т.е задължително трябва да бъдат обхванати в предучилищна възраст. Сподели:", "date": "2018.09.16", "title": "213 първолаци ще посрещнат училищата в община Карнобат"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-20-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B2%D0%BB%D0%B0%D0%BA-%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-news781252.html", "text": "Най-малко 20 души са ранени, след като влак, движещ се по маршрут между пакистанските градове Карачи и Пешавар е излязъл от релси, съобщи РИА Новости. Инцидентът се е случил между градовете Аток и Иманвали. Според представители на железопътната компания, от релси са излезли осем вагона. На мястото на произшествието се провежда спасителна операция. Причините за аварията се изясняват. Сподели:", "date": "2018.09.16", "title": "Най-малко 20 ранени след като влак дерайлира в Пакистан"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-12-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B2%D0%BB%D0%B0%D0%BA%D0%BE%D0%B2%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-news781259.html", "text": "Най-малко 12 души са пострадали, след като пътнически влак е излязъл от релсите в Египет, съобщава египетската ТВ, цитирана от РИА Новости. Медията се позовава на изявление на представителя на министерството на здравеопазването на страната Халед Мугахид. По думите му, инцидентът е станал в района на гара Шабейн ел Ком ел Гедид. На мястото веднага са пристигнали над 15 автомобила на спешна помощ. Пострадалите са били транспортирани до най-близките болници. Причините за инцидента не се съобщават. Сподели:", "date": "2018.09.16", "title": "Най-малко 12 пострадали при влакова катастрофа в Египет"}
{"url": "https://pik.bg/%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B2%D0%BC%D1%80%D0%BE-%D1%89%D0%B5-%D0%B7%D0%B0%D1%89%D0%B8%D1%82%D0%B0%D0%B2%D0%B0-%D0%B4%D0%BE%D0%BA%D1%80%D0%B0%D0%B9-%D0%B2%D0%BE%D0%B4%D0%B5%D1%89%D0%B0%D1%82%D0%B0-%D1%80%D0%BE%D0%BB%D1%8F-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B8%D0%B4%D0%B5%D0%BD%D1%82%D0%B8%D1%87%D0%BD%D0%BE%D1%81%D1%82-%D0%BD%D0%B0-%D1%81%D1%82%D1%80%D0%B0%D0%BD%D0%B8%D1%82%D0%B5-%D1%87%D0%BB-news781336.html", "text": "Припомняме, че именно Джамбазки, като представител на ВМРО в Европейския парламент още в понеделник реагира остро и застана в защита на Виктор Орбан и Унгария. Веднага след скандалното решение на ЕП отново той, от трибуната в Страсбург, определи ЕС като наследник на  СССР заради отнетия глас на Унгария в Общността. Представителят в Европейския парламент и зам.-председател на ВМРО -  Българско национално движение Ангел Джамбазки обиколи Разлог, Петрич, Сандански и региона. Той заедно с депутата от „Обединени патриоти“ от квотата на ВМРО и зам.-председател на партията Атанас Стоянов,  направиха среща с граждани, както и с местните организации. На сбирките те коментираха и проблемите в общината, необходимите мерки за подобряване на живота на гражданите, както и актуалните теми около борбата срещу двойните стандарти в ЕС. Джамбазки посети региона по случай честванията на Кръстовденското въстание. Заедно с привърженици на ВМРО и активисти двамата заместник-председатели на партията почетоха паметта на  героите от епичното историческо събитие. Те се преклониха пред геройския подвиг на Радон Тодев и четата му. В чест на воеводата група ентусиасти и членове на ВМРО - Банско и района направиха поход до лобното му място. Джамбазки за пореден път подчерта, че България, в лицето на Народното събрание и Министерски съвет, трябва да вземе пример от работата на евродепутатите от ГЕРБ и ВМРО, в и да застанат на твърдата позиция в подкрепа на Унгария и Виктор Орбан. В отговор на запитване на граждани, зам.-председателят на ВМРО – БНД беше категоричен, че ЕС има бъдеще само, ако зачита националната идентичност на страните-членки на Общността и се противопостави категорично и еднозначно срещу двойните стандарти в храните и заплащането. С това той отново отвори друга тема, по която работи – кампанията, именно с депутати от унгарския парламент от близката като възгледи до ВМРО партия Йоббик  - „Равно заплащане за равен труд“. Сподели:", "date": "2018.09.16", "title": "Джамбазки: ВМРО ще защитава докрай водещата роля на националната идентичност на страните-членки в ЕС"}
{"url": "https://pik.bg/%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D0%B4%D1%80%D0%B0%D0%BC%D0%B0%D1%82%D0%B8%D1%87%D0%BD%D0%B0-%D0%B7%D0%B0%D0%B3%D1%83%D0%B1%D0%B0-%D0%BE%D1%82-%D1%80%D1%83%D1%81%D0%B8%D1%8F-news781357.html", "text": "Българският национален отбор по баскетбол беше на прага на втора сензация в Световните квалификации. Момчетата на Любомир Минчев бяха равностойни на силния отбор на Русия, но отстъпиха като гости със 73-77 (20-30, 20-17, 20-15, 13-15). Мачът започна отлично за българите, които поведоха със 7-2. При следващата атака на домакините изпуснахме контра и бяхме наказани от асът Алексей Швед с 4 точки след тройка и наказателен удар. В края на първата четвърт домакините успяха да дръпнат с 30-20. До почивката играта беше равностойна и дори успяхме да намалим на 40-47. Третата четвърт беше изцяло за българите. Секунди преди края ѝ Везенков с великолепна тройка изравни за 60-60. За съжаление липсата на концентрация доведе до кош за домакините в последната секунда. В последната част нервите надделяха. Руснаците, подпомогнати от някои дребни съдийски аванти успяха да натрупат разлика. Българите спряха да вкарват и се доближиха само при 65-66. Домакините дръпнаха с осем точки, но тройка на Станимир Маринов 54 секунди преди сирената намали резултата на 72-74. В последните атаки имаше много грешки, които бяха от полза за руснаците, пише \"Топспорт\". Слабата стрелба от линията за наказателни хвърляния е може би основната причина за загубата. Нашите вкараха 16 пъти от 29 опита. За сравнение руснаците реализираха 22 от 27 пъти. Над всички беше Александър Везенков с 22 точки. Павел Маринов вкара 14 точки, Димитър Димитров 12 точки. Дий Бост остана само със 7 точки, но дирижираше прекрасно играта. Така България има 3 победи и 5 загуби в група \"К\". Руснаците са с 4 победи и 4 загуби и се върнаха в играта. Франция и Чехия изглеждат сигурни участници на Мондиал 2019. Нашите шансове минават през 4 победи - 2 срещу Босна и Херцеговина, у дома срещу Русия и като гост срещу Франция. Последното може да не е утопия, защо до този двубой \"петлите\" трябва да са си осигурили квота за Китай. Сподели:", "date": "2018.09.16", "title": "\"Лъвовете\" с драматична загуба от Русия"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B3%D0%B8%D0%BC%D0%BD%D0%B0%D1%81%D1%82%D0%B8%D1%87%D0%BA%D0%B8%D1%82%D0%B5-%D0%B7%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B8%D1%8F-%D0%B8%D0%BC-%D1%83%D1%81%D0%BF%D0%B5%D1%85-news781333.html", "text": "Премиерът Бойко Борисов поздрави златните ни момичета по от ансамбъла по художествена гимнастика за успеха им от последния ден на Световното първенство в най-грациозния спорт, на който София е домакин. По-рано днес момичетата на Весела Димитрова завоюваха златния медал за изпълнението си на пет обръча. Сподели:", "date": "2018.09.16", "title": "ПЪРВО В ПИК! Борисов поздрави гимнастичките за уникалния им успех"}
{"url": "https://pik.bg/%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0---%D0%B3%D0%BB%D0%B0%D0%B4%D0%BD%D0%B0-%D0%BA%D0%BE%D0%BA%D0%BE%D1%88%D0%BA%D0%B0-%D0%BF%D1%80%D0%BE%D1%81%D0%BE-%D1%81%D1%8A%D0%BD%D1%83%D0%B2%D0%B0-news781250.html", "text": "Репликата й, че ГЕРБ си отиват, ми прилича на призива на \"Да, България\" Борисов в никакъв случай да не назначава Младен Маринов за министър. Погледът на Елена Йончева става все по-налудничав. Посланията й - също. Днес обявила, че ГЕРБ си отиват. Щяла да преброи кражбите им. Първо да преброи кражбите на правителството на бившия си Сергей Станишев, когато Доган раздаваше порциите. Елена, която винаги съм уважавал като борбена журналистка, стана депутат с реномето на луксозна храненица на Станишев и фаворизирана тв водеща от времето на Тройната коалиция. Сега, уви, е напълно неадекватна в политиката. Кой да бъде министър, решава премиерът, излъчен от управляващата партия. А тя управлява след демократични избори, избрана от народния вот. Когато \"Да, България\" спечели изборите, ще има правото да решава кой да оглави МВР. Засега обаче не е сигурно, че изобщо някога ще попаднат в парламента. Дали ГЕРБ си отива, решава пак народът и ще го реши на редовните парламентарните избори през 2021 г. Дотогава Елена може само да си мечтае. Ако съдим по актуалните социологически данни, въпреки гафовете на ГЕРБ, електоратът не припознава БСП за лидер, още по-малко \"Да, България\". Сподели:", "date": "2018.09.16", "title": "Елена Йончева - гладна кокошка просо сънува"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BC%D0%B0%D0%BD%D0%B4%D0%B6%D0%B8-%D0%BF%D0%BE-%D0%BB%D0%B5%D0%BA%D0%BE%D0%B2%D0%B8%D1%82%D0%B8-%D0%BE%D1%82-%D1%85%D0%B0%D0%BF%D1%87%D0%B5%D1%82%D0%B0-%D0%BB%D1%8E%D1%82%D0%B5%D0%BD%D0%B8%D1%86%D0%B0%D1%82%D0%B0-%D0%B5-%D0%B2%D0%B0%D0%BA%D1%81%D0%B8%D0%BD%D0%B0-%D1%81%D1%80%D0%B5%D1%89%D1%83-%D1%81%D0%BA%D0%BB%D0%B5%D1%80%D0%BE%D0%B7%D0%B0-%D0%B3%D1%8E%D0%B2%D0%B5%D1%87%D1%8A%D1%82-%D1%83%D0%BA%D1%80%D0%B5-news781139.html", "text": "Напоследък често хвалим френската кухня, виенските сладкиши, американската бърза храна, а на българските ястия гледаме като на нещо обичайно и  даже безинтересно. Това е грешка! С много изследвания сме доказали, че през цялата година, и особено в сезоните на пресните плодове и зеленчуци, балканският начин на хранене укрепва организма. Наричаме го балкански, защото ястията, които броим за типично български, са част от националната кухня на всичките ни съседи. Общият за нашия регион подход към храните, практикуван още през миналия век, много се доближава до принципите на средиземноморската диета. А за нея се знае, че подпомага организма в борбата срещу хипертонията, атеросклерозата, диабета, затлъстяването. Изключително здравословни са балканските ястия:  супа от лапад или коприва, чорба от боб или леща, яхния от бамя, които се консумират с пълнозърнест хляб. Типичните за нас храни се отличават с богатото си съдържание на биологично активни съставки. Отдавна е известна връзката между дълголетието и редовната употреба на нискомаслено кисело мляко. Силните защитни сили на организма пък се свързват с  консумацията на мед. Същото се отнася за обилно включваните в менюто ни домати, краставици, чушки, чесън, лук (бял, зелен и червен). Освен популярната шопска салата, здравословна е лютеницата, приготвена от домати, червена капия и камби. С лютеницата приемаме голямо количество от веществото ликопен, известно със своята антисклеротична и противоракова активност. Тези храни, съчетани с много движение, могат да стимулират тонуса на човек и да го улеснят в борбата с излишните килограми. Значение има и начинът на приготвянето им. У нас например е възприето лукът да се удря по масата и това помага да се разкъсат неговите клетъчни мембрани. Така се активират специфични вещества, които лесно се усвояват  от организма. Гювечът, характерен за балканската трапеза, е друго идеално средство за укрепване. Ползата от него се дължи на това, че месото се задушава на бавен огън с около 16 зеленчука. Ако се приготвя и в пръстен съд, съставките му стават по-усвоими от организма.  Много важни са катехините – вещества, намиращи се в гроздето, ябълките, сливите, виното. Ролята им за нормалното функциониране на сърцето и кръвоносните съдове отдавна е доказана. Доказателството, че ракията също е полезна за здравето, дойде от учени от БАН и медицинския университет в София, съвместно с учени от Копенхаген и Берн. Те са изследвали напитката и са открили, че в състава ѝ има редица полезни съставки. Те се отразяват изключително благотворно на здравето и лекуват  болести и неразположения. Преди да прибегнете към самолечение с ракия, е нужно да знаете едно – подобно на всяко друго лекарство, така и с ракията не трябва да се прекалява. Дневната доза е 100 г. Когато в единия ден прекалите, то на следващия не трябва да пиете от нея. Тя помага при бавен метаболизъм, киселини в стомаха, простудни заболявания и тежки бронхити. Сподели:", "date": "2018.09.16", "title": "Българските манджи по-лековити от хапчета: Лютеницата е ваксина срещу склероза, гювечът укрепва имунитета"}
{"url": "https://pik.bg/%D0%B1%D1%83%D1%80%D1%8F%D1%82%D0%B0-%E2%80%9E%D1%84%D0%BB%D0%BE%D1%80%D1%8A%D0%BD%D1%81%E2%80%9C-%D0%B5-%D0%BE%D1%82%D1%81%D0%BB%D0%B0%D0%B1%D0%BD%D0%B0%D0%BB%D0%B0-%D0%B4%D0%BE-%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0-%D0%B4%D0%B5%D0%BF%D1%80%D0%B5%D1%81%D0%B8%D1%8F-news781270.html", "text": "Националният център за предупреждение за урагани на САЩ съобщи, че бурята „Флорънс“ е отслабнала до тропическа депресия, предава ABC News, цитирани от „Фокус“. „Флорънс“ отслабна до депресия, но се запазва опасността от проливни дъждове и наводнение в резултат на излизане на реките от коритата на територията на щатите Северна и Южна Каролина“, се посочва в съобщение на Центъра. Ураганът „Флорънс“ се стовари над атлантическото крайбрежие на САЩ в петък, но по-късно статутът му бе понижен на буря. До момента в резултат от бедствието са загинали 14 души. Сподели:", "date": "2018.09.16", "title": "Бурята „Флорънс“ е отслабнала до тропическа депресия"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0-%D0%B7%D0%B0-%D0%BD%D0%BE%D0%B2-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news781218.html", "text": "Кметът на Лондон Садик Хан по членството на Великобритания в ЕС, предаде Би Би Си. Той отправи критики срещу , което според него при преговорите за Брекзит. Припомняме, Хан е член на опозиционната Лейбъристка партия. \"Изправени сме пред истински И двата варианта биха причинили големи щети на Лондон и Обединеното кралство.\" - написа в Хан в профила си в Туитър. В своя статия, публикувана във в. \"The Observer\" кметът на Лондон също говори за рисковете пред страната. \"Не вярвам, че Мей има за това да излага така грубо на риск икономиката и източниците на доходи за хората.\" - посочи кметът на британската столица. По-рано премиерът Тереза Мей изключи възможността за провеждане на повторно допитване за Брекзит. Според нея, това би било злоупотреба с демокрацията. призова за повторен референдум правителството на Тереза Мей се проваля риск - лоша сделка или липса на сделка. пълномощия Сподели:", "date": "2018.09.16", "title": "Кметът на Лондон призовава за нов референдум за Брекзит"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B0%D0%BA%D1%83%D0%BB%D0%B0-%D1%83%D0%B1%D0%B8-%D0%BC%D1%8A%D0%B6-%D0%B2-%D0%BC%D0%B0%D1%81%D0%B0%D1%87%D1%83%D0%B7%D0%B5%D1%82%D1%81-news781216.html", "text": "Според местни медии мъжът на възраст около 25 години пренебрегнал предупредителните табели по брега на град Уелфлийт. Спасители го извадили от водата, оказали му първа помощ, но по-късно той починал в болница от раните си. По данни от уебсайта sharkattackdata.com това е първото от 1936 г. смъртоносно нападение на акула в океана край Пенсилвания. Експерт по акулите заявил, че по всяка вероятност човекът е бил атакуван от бяла акула, която го взела за тюлен. Уелфлийт е на Кейп Код, където идват много туристи. Един човек почина вчера, след като бе нападнат от акула по крайбрежието на американския щат Масачузетс, предадоха Ройтерс и ДПА. Сподели:", "date": "2018.09.16", "title": "ТРАГЕДИЯ! Акула уби мъж в Масачузетс"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BD%D1%8F%D1%82-%D1%85---%D0%BF%D1%80%D0%BE%D0%B2%D0%BE%D0%BA%D0%B0%D1%82%D0%BE%D1%80%D0%B8-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%B8-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B5%D0%BA%D0%B8-news781243.html", "text": "Готвеният за днес протест вече стартира, видя репортер на ПИК TV. Пред сградата на Народното събрание на старта около 12 часа се събраха 50-ина души от организаторите, които приканват минаващи по улицата хора да се присъединят, за да има повече масовка. В началния час на протеста обаче те все пак не наброяваха повече от 100-150 души, сред които мнозина и любопитни туристи и минувачи, които спират за минути да послушат исканията. Агресията е и срещу други медии, които протестиращите обявиха за подкупни и не допуснаха камерите на всички телевизии, включително държавната БНТ. Операторът на националната телевизия също съобщи пред камерата ни, че е бил ударен по-рано. Затова колегите са решили да излъчват отдалече провокаторската сбирка, за да защитят не само здравето си, но и скъпата телевизионна техника. Единствената медия, допусната от провокаторите, която не нападаха бе \"Евроком\", която явно е приближена на протестиращите. Повечето от събралите се, които към 12,30 ч. бяха вече около 500 души, носеха руски знамена, тениски и шапки с напдис \"Русия\". Наложи се пристигането на отряд от жандармеристи, за да подсилят кордона около парламента. Поредната фалшива новина с, която организаторите на протеста се опитват да облъчват хората, е че евреите искат да завземат България, защото нямали вода и ще напуснат собствената си родина, за да дойдат да живеят у нас. Едни от разгорещените организатори и участници в протеста започнаха агитация в социалните мрежи, тъй като дори и гледанията им на живо секнака. В началото хората, които искаха да видят протеста във Фейсбук бяха около 4 хиляди, само час и половина след началото са намалели на 2 хиляди души. Основен оратор пък е човек с торбичка на чужда верига магазини, който всъщност не е наясно какво точно иска. По лицата на хората се вижда, че вече губят интерес и дори и да са искали да участват, след чутото вече се разотиват. Поради отлива на хора от протеста, провокаторите тръгнаха отново да нападат полицията с нецензурни думи и да внушават на хората, че искат да ги избият. На протеста пристигна и Кольо Босия, който бе изгонен и освиркан от останалата рехава тълпа на площада. Както ПИК TV показа на живо през целия ден на обявения за общонационален протест всъщност не се събраха и 1000 души, а организаторите са едва 50-ина. Не се осъществиха и намеренията им да щурмуват парламента, което опитаха след като скочиха да бият журналистите и ги изгониха. Полицията предовтрати и опитите им да влязат в Народното събрание и след като стана ясно, че провокаторите нито имат конкретни искания, нито знаят за какво са извикали хората пред парламента, мнозинството от присъстващите се разотиде час след началото на протеста. \"Разочаровани сме, все се обявява за месия, а накрая се оказва безработен, който си търси лесен начин да припечели, като подмамва хората да протестират срещу някой лев\", коментираха столичани по повод организаторите, след като лъсна пълното фиаско на мероприятието. Към 15,30 ч. на протеста бяха останали отново едва 50-ина души, които са организаторите и стартираха и в началото. Дори поканите към преминаващите туристи да се присъединят към комичната масовка, бяха безплодни и клоунадата оредя съвсем. До 16,30 ч. протестиращите останаха дузина и сами осъзнаха смехотворния си брой, заради което се отдръпнаха от \"Цар Освободител\" и освободиха движението по булеварда. Въпреки това организаторите продължават да упорстват, сякаш имат определен час, до който да стоят, и не дават на малобройните си другари да се разотидат. Полицаите възпряха нападението над ПИК Ето тези мъже нападнаха екипа на медията ни Организатор е издателят на имигрантския сайт „Будилник” Емил Русанов, който скача всички български медии, като ги обвинява, че не са отразили достатъчно протеста им. Въпросният Русанов пък натрупа пачки от организиране на чалга концерти в Лондон и най-вече от тези на Слави Трифонов. Същият Русанов бе организатор и на широко прокламирания протест преди дни в Лондон, който се срина с гръм и трясък тъй като се събраха едва 30 души. Според запознати пък финансирането на протеста е от банкера-беглец Цветан Василев, с който бе сниман и е близък един от организаторите Георги Георгиев от \"Боец\". Полицейското присъствие е засилено от рано сутринта, за да пазят събралите се не повече от 50 души пред сградата на Народното събрание (ВИЖТЕ В ОЩЕ ПО ТЕМАТА). Протестиращите грубо нападнаха с ругатни екипа на ПИК TV и започнаха да обиждат колегите ни, отразяващи на живо протеста. С мегафон в ръка Русанов започна да крещи срещу камерата и да бута оператора ни Любен Младенов и водещата Ива Николова. \"ПИК мафия, медиите са мафия\", скандираха 50-ината провокатори, опитвайки да изгонят екипа ни. Само намесата на полицаите ги възпря от по-опасни действия спрямо колегите. Няколко обаче замеряха с бутилки с вода оператора ни, а други го наплюха. Видно е, че както първо ПИК съобщи, на мероприятието има провокатори, които целят кървав метеж и опитват да предизвикат агресивни ситуации. Мъжете са облечени в черно и с дебели ланци и получават инструкции директно от организатори Русанов, видя още екипът на ПИК. Част от провокаторите се опитаха да нахлуят преди минути в Народното събрание, но плътен кордон от полицаи не позволиха нарушаване на обществения ред. Йоло Денев се измъкна от кордона и легна на стълбите пред парламента, но бе прибран от униформените зад кордона. Всички протестиращи като под команда напуснаха зоната около паметника и се насочиха към Народното събрание, блокирайки движението по \"Цар Освободител\", където полицаите не допуснаха щурм. Екипът на ПИК TV научи, че организаторът Русанов има в миналото си няколко криминални регистрации за кражби. Междувременно във фейсбук провокаторите разпространяват лъжата, че премиерът и кабинета не са в България - само преди минути ПИК показа на живо среща на премиера Борисов с руския спортен министър в Министерски съвет, където двамата обсъждаха кандидатурата на София за провеждане на зимни олимпийски игри. Агресия се проявява, макар и само словесно, срещу униформените. Дясната ръка на Русанов в протеста умишлено търси провокация с полицията и докато униформените изпълняват своите задължения, въпросният господин им завира в лицата телефона си, излъчва ги на живо във фейсбук и ги пита дали биха използвали оръжията, които те са длъжни да носят всеки ден, докато са на служба. Полицаите обаче запазват спокойствие и не отвръщат на скандалните провокации, видя камерата на ПИК TV. Само след един час пред Народното събрание, хората започнаха да губят интерес, а организатора Русанов реши да ги прикани да бъдат малко по-шумни. Сподели:", "date": "2018.09.16", "title": "ИЗВЪНРЕДНО В ПИК TV! Денят \"Х\" - провокатори на Цветан Василев и Слави Трифонов нападнаха екипа на ПИК, опитаха щурм в Народното събрание и обиждат полицаите (ОБНОВЕНА/СНИМКИ)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D1%80%D1%83%D0%BC%D1%8A%D0%BD%D0%B8%D1%8F---%D0%B2%D1%80%D0%B0%D0%BD%D1%87%D0%B0-%D0%BF%D0%B0%D0%BA-%D1%81%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%BA%D0%B0%D1%80%D1%82%D0%B0-news781265.html", "text": "Земетресение с магнитуд 3,2 по скалата на Рихтер е регистрирано в румънската област Вранча, съобщава Европейският средиземноморски сеизмологичен център. Земетресението е регистрирано в 9:19 часа местно време на 131 км. северно от столицата Букурещ. Дълбочината му е била 111 км. Няма данни за жертви и разрушения, предават румънските медии. Сподели:", "date": "2018.09.16", "title": "ИЗВЪНРЕДНО! Земетресение в Румъния - Вранча пак се разлюля (КАРТА)"}
{"url": "https://pik.bg/%D0%BC%D0%B0%D0%B3%D0%B8%D1%87%D0%B5%D1%81%D0%BA%D0%B8-%D0%BA%D1%83%D1%80%D0%B1%D0%B0%D0%BD-%D0%B8%D0%B7%D0%B3%D0%BE%D0%BD%D0%B8-%D0%BA%D1%80%D0%B0%D0%B4%D1%86%D0%B8%D1%82%D0%B5-%D0%BE%D1%82-%D1%81%D0%B0%D0%BC%D0%BE%D0%BA%D0%BE%D0%B2%D1%81%D0%BA%D0%BE-%D1%81%D0%B5%D0%BB%D0%BE-news781219.html", "text": "Магически курбан сготвиха жителите на самоковското село Драгушиново, за да прогонят сполетелите ги беди и най-вече набезите на крадците. В жертвоприношение принесли 23 овце и 2 крави, които били сготвени с около 700 килограма зеленчуци - над 200 кг домати и още толкова лук, около 130 кг моркови и 100 връзки магданоз. Били сложени и много подправки. Колосалното количество било сготвено в 27 казана, а на миряните са били раздадени 350 порции. Над 50 души са се включили в кулинарния процес, който продължил близо три дни. Ритуалът се случил в последната събота на август, навръх Голяма Богородица по стар стил. „Курбанът е и да ни пази от проблемите, които се увеличиха за селото. Много сметища се появиха, всеки хвърля боклуци където му падне. И се носи смрад денонощно. Друг голям проблем са ни циганските махали на Самоков, които са много близо до нас. Големи проблеми имаме с набезите. Затова се молим да намалеят бедите и да живеем по-спокойно”, разказват миряните. Най-голяма е тревогата на възрастните хора, които живеели сами. Вечерно време те заключвали и портите, и вратите на къщите си. За по-голяма сигурност слагали и по една брадва до леглото си, за да могат да се предпазят, ако нежелан човек нахлуе в домовете им. Според една от легендите името на селото идвало от името на стар шивач. Той се е казвал Драго и всеки път, когато го виждали на пътя, хората казвали: „Драго, ший ни ново“. Сподели:", "date": "2018.09.16", "title": "Магически курбан изгони крадците от самоковско село"}
{"url": "https://pik.bg/%D1%88%D0%B0%D1%88%D0%BC%D0%B0-%D0%BC%D0%B5%D0%BD%D1%82%D0%B5-%D0%B2%D1%80%D0%B0%D1%87%D0%BA%D0%B8-%D0%BD%D0%B8-%D0%BF%D1%80%D0%B0%D0%B2%D1%8F%D1%82-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B8-%D0%B7%D0%B0-90-%D0%BB%D0%B5%D0%B2%D0%B0-news781222.html", "text": "Онлайн ясновидци предлагат да ни направят милионери срещу скромната сума от 85-90 лева. Мошениците продават амулети, които според тях помагат „парите да завалят над главата ви“. Продажбите се осъществяват от профил на „сляпата баба Гинка“, чиято снимка е на руска астроложка. Описанието в сайта пък е неграмотно, но въпреки това - достатъчно подробно за всяка зодия. Като бонус желаещите могат да си свалят снимка на продаваните амулети, които докато седят на компютрите им, ще им носят пари. Ако искат обаче да стигнат до милионите, то те трябва да си го закупят. За по-голяма тежест под статиите в сайта има нереални коментари от уж доволни хора, които само за седмица са натрупали пачките. Сподели:", "date": "2018.09.16", "title": "ШАШМА! Менте врачки ни правят милионери за 90 лева"}
{"url": "https://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%82%D0%B0%D0%B9%D1%84%D1%83%D0%BD%D0%B0-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0-49-%D0%B4%D1%83%D1%88%D0%B8-news781278.html", "text": "Броят на загиналите във Филипините при преминаването на тайфуна „Мангкут“ се е увеличил до 49 души, след като властите са открили нови жертви на свлачищата, предава „Франс Прес“, цитирана от „Фокус“ По-рано се съобщаваше за 28 загинали. В момента тайфунът се приближава към южните брегове на Китай. Сподели:", "date": "2018.09.16", "title": "Броят на жертвите на тайфуна във Филипините достигна 49 души"}
{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%80%D0%B5%D0%B1%D1%80%D0%BE%D1%8F%D0%B2%D0%B0%D0%BD%D0%B5-%D0%BD%D0%B0-%D1%84%D0%B5%D1%80%D0%BC%D0%B8%D1%82%D0%B5-news781220.html", "text": "Министерството на земеделието, храните и горите ще проведе ново преброяване на земеделските стопанства в България през 2020 г. Правилата за провеждането ще бъдат уредени със специален закон. Преброяването на фермите и стопанисваните от тях земи ще се извърши в целия ЕС. По правилата на Съюза това трябва да се прави веднъж на десет години. Сподели:", "date": "2018.09.16", "title": "Започна преброяване на фермите"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%E2%80%9E%D1%88%D0%B0%D0%BD%D0%B7-%D0%B5%D0%BB%D0%B8%D0%B7%D0%B5%E2%80%9C-%D0%B2-%D0%BF%D0%B0%D1%80%D0%B8%D0%B6-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%BE%D0%B7%D1%80%D0%B8%D1%82%D0%B5%D0%BB%D0%BD%D0%B0-%D0%BA%D0%BE%D0%BB%D0%B0-%D1%81%D0%BD%D0%B8%D0%BC%D0%BA%D0%B8-news781328.html", "text": "Френската полиция затвори част от емблематичния булевард „Шанз-Елизе“ в столицата Париж заради подозрителен автомобил, съобщава \"Ройтерс\". В акцията е задействан екип от сапьори, които са използвали обучени кучета и специален робот, за да установят дали превозното средство представлява заплаха за сигурността. По-късно говорител на правоохранителните органи увери, че разследването е приключило и не е констатиран проблем с автомобила. Уточнява се, че всяка неделя улиците на френската столица биват затваряни за движение от 11:00 часа сутринта местно време (12:00 часа българско време). Фотограф на агенцията поясни, че полицията е затворила алеята близо до Триумфалната арка. Със своите луксозни бутици и терасовидни кафенета, „Шанз-Елизе“ е основна точка за туристите, посещаващи Париж. Именно на този булевард миналата година бяха извършени две атаки срещу френските сили за сигурност. През юни 2017 г. мъж вряза кола, заредена с оръжия и взривни вещества, в полицейски ван, докато караше в конвой по булеварда. Два месеца по-рано същата година „Ислямска държава“ пое отговорност за нападение срещу полицейски служител. Сподели:", "date": "2018.09.16", "title": "ИЗВЪНРЕДНО! Затвориха „Шанз-Елизе“  в Париж заради подозрителна кола (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B4%D0%B0-%D1%81%D0%B8-%D1%81%D0%B2%D1%8A-news781237.html", "text": "София е под блокада заради готвения кървав протест. Вече има сигнали затова, че определени лица ще се опитат да внесат оръжие в президентството в деня на отворените врати да внесат оръжие, с което да предизвикат Румен Радев да обяви извънредно положение и по този начин да свалят легитимно избраното правителство. Агенция ПИК се свърза с политическия анализатор проф. Михаил Константинов за готвения пуч днес и дали е възможно да станем свидетели на преврат. \"Това са преувеличени слухове. България е демократична държава, всеки протест който се провежда с демократични средства е добре дошъл. Всяко използване на сила е недопустимо! Правоохранителните органи трябва да си вършат работата, да са спокойни и решителни\", заяви пред репортер на ПИК проф. Михаил Константинов и препоръча на всички да запазят спокойствие. На въпрос за жестоките закани, които се отправят и във Фейсбук, проф. Константинов заяви, че няма никакво значение, кой какво дращи в интернет. Има закони в България, действащи и съгласувани с европейското законодателство и всеки трябва да спазва законите. Сподели:", "date": "2018.09.16", "title": "САМО В ПИК! Проф. Михаил Константинов с ексклузивен коментар за протеста: Полицията да си свърши работата!"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B8%D0%BD%D1%81%D1%83%D0%BB%D1%82-%D0%BF%D0%BE%D0%B2%D0%B0%D0%BB%D1%8F-10-000-%D0%B1%D1%8A%D0%BB%D0%B3%D0%B0%D1%80%D0%B8-news781221.html", "text": "Инсулт поваля близо 10 000 българи всяка година. Тревожните данни обяви проф. Иво Петров, национален консултант по инвазивна кардиология. Статистиката показва, че смъртността от мозъчен удар у нас е по-висока от тази при инфарктите. Причината не е в липсата на качествено лечение, а в слабата организация по транспортирането на пациентите, което губи ценно време за техния живот, и неприлагане на модерните инвазивни методики. Сподели:", "date": "2018.09.16", "title": "УЖАСЯВАЩА СТАТИСТИКА! Инсулт поваля 10 000 българи"}
{"url": "https://pik.bg/%D0%B2%D1%80%D0%B0%D1%87%D0%B0%D0%BD%D0%B8%D0%BD-%D0%B1%D0%B5-%D0%BF%D1%80%D0%B8%D0%B5%D1%82-%D0%B2-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BF%D0%BE%D0%B1%D0%BE%D0%B9-news781226.html", "text": "36-годишен врачанин е бил приет в болнизца в тежко състояние, след което транспортиран до лечебно заведение в столицата, след като е бил пребит от двама – непълнолетен и 22-годишен, и двамата от село Нефела, съобщават от полицията във Враца, цитирани от „Конкурент“. Инцидентът е станал в събота около 06:10 часа пред денонощна закусвалня в града под Околчица. Според информация на „Конкурент“, скандалът е избухнал след словесни закачки между две компании, в които двамата от Нефела са били предизвикани и нападнати от голяма групичка, в която най-предизвикателно се държало младо момиче. След като отнесли няколко тупаника, двете селянчета отговорили подобаващо. Потърпевш в раздаването на юмручно право се оказал 36-годишен врачанин, който той е получил фрактура на лицеви и черепни кости. Бил е закаран в МБАЛ „Христо Ботев“ във Враца с опасност за живота, след което е транспортиран към „София Мед“. Полицията задържала двама – непълнолетен и Р.В., на 22 г., и двамата от Нефела. Те са задържани за срок до 24 часа, а към този час вече са освободени. По случая е образувано досъдебно производство. Сподели:", "date": "2018.09.16", "title": "Врачанин бе приет в тежко състояние в болница след побой"}
{"url": "https://pik.bg/%D0%B2-%D0%BF%D0%BB%D0%B0%D0%BD%D0%B8%D0%BD%D0%B0%D1%82%D0%B0-%D1%81%D0%BF%D0%B0%D1%81%D0%B8%D1%85%D0%B0-%D1%82%D1%80%D0%B8-%D0%B7%D0%B0%D0%BA%D1%8A%D1%81%D0%B0%D0%BB%D0%B8-%D1%82%D1%83%D1%80%D0%B8%D1%81%D1%82%D0%BA%D0%B8-%D0%B2-%D0%BF%D0%B8%D1%80%D0%B8%D0%BD-%D0%B8-%D0%B2%D0%B8%D1%82%D0%BE%D1%88%D0%B0-news781228.html", "text": "Екипи на ПСС са оказали помощ на три пострадали жени в Пирин и Витош а. Това съобщи Фокус, като се позова на Планинската спасителна служба (ПСС) при БЧК. В последните 24 часа е имало 5 случая на инциденти с туристи. От ПСС са оказали помощ в три от тях. При първия жена е получила травма на главата. Произшествието се е случило в Пирин в района на Муратово езеро. Там са се включили 6 души от отряда в Банско. Вторият инцидент е с танал в района на хижа „Безбо г“, където жена е с чупила крака си при падане. 4 планински спасители са оказали помощ. Третото произшествие се е случило в района на хижа „Момина скала“ във Витоша. Там жена на 48 години е получила травма на крак а. Шестима спасители са ѝ оказали помощ. Сподели:", "date": "2018.09.16", "title": "В ПЛАНИНАТА: Спасиха три закъсали туристки в Пирин и Витоша"}
{"url": "https://pik.bg/%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B8%D1%82%D0%B5-%D0%BF%D1%80%D0%B5%D0%B2%D0%BE%D0%B7%D0%B8-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2%D0%B8%D1%82%D0%B5-%D0%B5%D0%BA%D0%BE%D1%82%D0%B0%D0%BA%D1%81%D0%B8-news781224.html", "text": "Новите екотакси, въведени от екоминистерството, ще оскъпят билетите за междуградски превози с 5%, предупредиха представители на транспортния бизнес в \"Събуди се\". Става дума за наредба на Министерство на околната среда и водите, според която колкото е по-старо превозното средство, толкова повече ще се плаща при регистрация. Превозвачи вече изразиха недоволство и от намеренията за задължителни колани при превозите на разстояние повече от 30 километра. Аргументът за на управляващите е, че така въздухът ще стане по-чист. „Тази екотакса за нас е много притеснителна. Това всъщност е продуктова такса, с която автобусът трябва да бъде рециклиран. Тя няма нищо общо със замърсяването на въздуха”, коментира в ефира на \"Събуди се\"  представителят от Конфедерацията на автобусните превозвачи Магдалена Милтенова. Според нея обновяването на автобусите няма да стане чрез тези такси. Тя допълни, че това може да стане само и единствено с комплексни мерки. Милтенова е категорична, че при всички случаи цената на билета ще се увеличи. Стана ясно, че превозвачите ще потърсят премиера и ще поискат лична среща с него през следващата седмица. Сподели:", "date": "2018.09.16", "title": "Автобусните превози поскъпват заради новите екотакси"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%83%D0%B6%D0%B0%D1%81-%D0%BD%D0%B0-%D0%BF%D1%8A%D1%82%D1%8F-%D0%BF%D0%B5%D1%82%D0%B8%D0%BC%D0%B0-%D1%82%D0%B5%D0%B6%D0%BA%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D0%BE%D0%B4%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D1%8A%D1%82-news781294.html", "text": "Петима са в болница след тежка катастрофа на Подбалканския път, съобщава \"Булнюз\". Инцидентът е затапил Подбалкаският път. Лека кола и камион са се сблъскали при челен удар. Катастрофата е станала в участъка при \"Горни Богров\" преди моста на с. Яна. На място са се отзовали няколко екипа на полицията и са отцепили движението. Извикана е и пожарна. Петима души са тежко пострадали и са закарани в болници. Сподели:", "date": "2018.09.16", "title": "Пореден ужас на пътя! Петима тежко пострадали след катастрофа на Подбалканския път"}
{"url": "https://pik.bg/%D1%87%D1%83%D0%B4%D0%BE-%D0%BA%D0%BE%D0%BB%D0%B5%D0%BB%D0%BE-%D0%B8%D0%B7%D0%B4%D1%8A%D1%80%D0%B6%D0%B0-%D1%83%D1%82%D0%B8-%D0%B1%D1%8A%D1%87%D0%B2%D0%B0%D1%80%D0%BE%D0%B2---%D0%B3%D0%BE%D1%82%D0%B2%D0%B0%D1%87%D1%8A%D1%82-%D0%B2%D1%8A%D1%80%D1%82%D0%B8-%D0%BF%D0%B5%D0%B4%D0%B0%D0%BB%D0%B8%D1%82%D0%B5-%D0%B8%D0%B7-%D1%86%D0%B0%D1%80%D0%B5%D0%B2%D0%BE-news781281.html", "text": "Ути Бъчваров се втали драстично покрай обгрижването на едногодишните си близначки и вече не му е никакъв проблем да кара колело. До раждането на Ружа и Далия главният готвач на БНТ тежеше с няколко десетки килограма повече и нямаше велосипед, който да го издържи. Пък и самият водещ не гореше от желание да върти педалите, тъй като големите физически усилия го караха да се задъхва. Преди няколко дни чаровният и винаги позитивен топ кулинар бе засечен от папараците да прекосява Царево с бял бегач. Ути се носеше като стрела из ваканционното градче, но намаляваше скоростта, щом на пътя му се появяха пешеходци. Премененият с моряшки фланела, капа и бермуди тв готвач се придвижи с велосипеда до уютен хотел, в който се беше настанил със свой колега и приятел -теглещият тотото в ефир Део. Звездата на \"Вкусно\" и блондинът от Би Ти Ви бяха в бившия Мичурин заради провеждащия се там традиционен рибен фест. Сподели:", "date": "2018.09.16", "title": "ЧУДО! Колело издържа Ути Бъчваров - готвачът върти педалите из Царево"}
{"url": "https://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0-%D0%BA%D1%80%D0%B0%D0%BD%D1%87%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-news781223.html", "text": "ул. \"Поп Грую\" от ул. \"Константин Фотинов\" до ул. \"Княгиня Тамара\". Това съобщиха от отдел \"Комуникации\" на дружеството. При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Константин Фотинов\" на ъгъла с ул. \"Поп Грую\". Водата ще бъде спряна от 09:00 до 16:00 часа и на живеещите в района на ул. \"Стефан Витков\" от ул. \"Захари Попов\" до ул. \"Васил Левски\" по същата причина. При продължителност на строително-ремонтните дейности над 12 часа водоноска ще има на адрес: ул. \"Захари Попов\" на ъгъла с ул. \"Стефан Витков\". Във връзка с изграждане на сградно водопроводно отклонение на ул. \"Бурел\", жк. \"Иван Вазов\", се налага спиране на водоподаването от 10:00 до 17:00 часа на клиентите живеещи на ул. \"Бурел\" от ул. \"Янко Забунов\" до ул. \"Забърде\" и ул. \"Забърде\". При продължителност на ремонта над 12 часа водоноска ще има на ул. \"Бурел\" на ъгъла с ул. \"Забърде\". На 17 септември 2018 г. (понеделник), във връзка с подмяна на сградно водопроводно отклонение на ул. \"Поп Грую\", кв. \"Васил Левски\", се налага спиране на водоподаването от 09:00 до 19:00 часа на клиентите на \"Софийска вода\", живеещи в района на: Сподели:", "date": "2018.09.16", "title": "Ето къде спира кранчето в София"}
{"url": "https://pik.bg/%D0%BA%D0%B0%D1%82%D0%BE-%D0%B4%D0%B2%D0%B5-%D0%BA%D0%B0%D0%BF%D0%BA%D0%B8-%D0%B2%D0%BE%D0%B4%D0%B0-%D1%81%D1%80%D0%B0%D0%B2%D0%BD%D0%B8%D1%85%D0%B0-%D0%B0%D0%B7%D0%B8%D1%81-%D1%81-%D0%B3%D0%B5%D1%80%D0%BE%D0%B9-%D0%BE%D1%82-%D1%80%D0%BE%D0%BC%D0%B0%D0%BD%D0%B8%D1%82%D0%B5-%D0%BD%D0%B0-%D0%B0%D0%B3%D0%B0%D1%82%D0%B0-%D0%BA%D1%80%D0%B8%D1%81%D1%82%D0%B8-%D1%81%D0%BD%D0%B8%D0%BC%D0%BA%D0%B0-news781280.html", "text": "С новата си визия фолк певецът Азис е заприличал на измисления от Агата Кристи белгийски детектив Еркюл Поаро. На старта на новия сезон на \"ВИП брадър\" изпълнителят на \"Хабиби\" се появи със засукан като на хайдутин мустак. Фенове на сеирджийското риалити бяха сащисани от стайлинга на Азис и веднага намериха прилика между фолк краля и един от най-популярните герои на кралицата на крими романите, пише ежедневник. В продължение на 2 месеца Азис и Алекс Сърчаджиева ще водят заедно 3 пъти в седмицата и ще правят съпричастни хората към случващото се в Къщата. Сподели:", "date": "2018.09.16", "title": "КАТО ДВЕ КАПКИ ВОДА! Сравниха Азис с герой от романите на Агата Кристи (СНИМКА)"}
{"url": "https://pik.bg/%D0%BC%D0%B8%D1%80%D0%BE%D1%82%D0%B2%D0%BE%D1%80%D0%BD%D0%B8%D1%8F%D1%82-%D0%BF%D0%BB%D0%B0%D0%BD-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-%D0%B5-%D0%BD%D0%B0-%D1%84%D0%B8%D0%BD%D0%B0%D0%BB%D0%BD%D0%B0%D1%82%D0%B0-%D0%BF%D1%80%D0%B0%D0%B2%D0%B0-news781169.html", "text": "Най-висшестоящите дипломати на президента на САЩ Доналд Тръмп подготвят сцената за представянето на неговия миротворен план за Близкия изток – със или без участието на палестинската автономия, твърдят висшестоящи представители на президентската администрация на САЩ пред израелския вестник The Jerusalem Post. Близкоизточният миротворен екип, воден от зетя на Тръмп, Джаред Къшнър, и Джейсън Грийнблат, неговият специален представител за международни преговори, все още завършва икономическата част от плана, който се разработва от близо 19 месеца. „Ние сме в „подготвителния“ етап на плана и все още трябва да направим довършителните работи, въпреки че това може да се случи много бързо“, заяви един от висшестоящите представители. „И, в един идеален свят, бихме искали да представим плана в подходящо време, което да му даде най-добри възможности за успех“. Но миротворният екип признава, че възможността може и да не дойде, и е възможно в крайна сметка да бъде представена препоръка към президента за продължаване без палестинско сътрудничество, тъй като вече месеци минават без да има помиряване. Напротив, отношенията между Рамала и Вашингтон само се влошават през последните седмици. Докато Тръмп подготвя почвата за предстоящия план, Белият дом същевременно удари палестинската автономия с няколко наказателни мерки, включително закриването на офисите на Палестинската освободителна организация (ПОО) във Вашингтон и прекратяване на финансовата помощ за Западния бряг и Газа, както и за болниците в Източен Ерусалим и Агенцията за палестински бежанци към ООН. Представителите на администрацията са заявили пред израелския вестник, че разбират, че последните действия може и да окажат влияние върху миротворните усилия. Но те настояха, че съкращенията не са част от дипломатическа стратегия за започване на преговори – нито пък са индикатор за съдържанието на плана. „Тези решения трябва да бъдат направени независимо, но разбираме че те, както и решението за Ерусалим, може да окажат някакво влияние върху миротворните усилия“, заяви един от представителите. Но „това не е политическа стратегия“, според него. „САЩ трябва да вземат решения относно определени проблеми постоянно. Президентът пожела всичката чуждестранна помощ да бъде преразгледана. Това включваше и помощта към палестинците. И докато в предишните администрации, финансовата помощ към палестинците се разглеждаше в контекста на мирния процес, ние не гледаме тези решения през тези очила. Гледаме ги през това как САЩ се възползват от използването на тези пари“. „Това, което ще доведе двете страни до масата за преговори е самият план“, уверен е другият представител на президентската администрация. Сподели:", "date": "2018.09.16", "title": "Миротворният план на Доналд Тръмп за Близкия изток е на финалната права"}
{"url": "https://pik.bg/%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BF%D1%8A%D1%82%D0%BD%D0%B8%D1%82%D0%B5-%D1%82%D0%B0%D0%BA%D1%81%D0%B8-%D0%B7%D0%B0-%D0%BA%D0%BE%D0%BB%D0%B8-%D1%81-%D1%87%D1%83%D0%B6%D0%B4%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F-%D0%B2-%D1%81%D1%8A%D1%80%D0%B1%D0%B8%D1%8F-news781176.html", "text": "Например, таксата за автомобил от Белград до Ниш, която досега е била 6,5 евро, от днес става 7 евро. Новите цени за чуждестранни коли се въвеждат с цел съгласуване на тарифите с курса на еврото. При изработването на старата тарифа цените са били изчислени по курс 1 евро за 120,3918 динара от 13 ноември 2014 г., а новите цени са съобразени с курса от 10 септември 2018 г. - 1 евро за 118,2951 динара. Според новото решение цените в евро ще се закръглят, както следва: от 0,01 до 0,49 евро се закръгля на 0,50 евро, а от 0,51 до 0,99 - на 1 евро. В Сърбия от днес се въвеждат по-високи пътни такси за автомобили с чуждестранна регистрация, предаде местната агенция Танюг. Сподели:", "date": "2018.09.16", "title": "Вдигнаха пътните такси за коли с чужда регистрация в Сърбия"}
{"url": "https://pik.bg/%D1%81%D0%B2%D0%B5%D1%82%D1%8A%D0%BB-%D0%BF%D1%80%D0%B0%D0%B7%D0%BD%D0%B8%D0%BA-%D0%B8%D0%BC%D0%B5%D0%BD-%D0%B4%D0%BD%D0%B5%D1%81-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D1%82%D1%80%D0%B8-%D0%BA%D1%80%D0%B0%D1%81%D0%B8%D0%B2%D0%B8-%D0%B8%D0%BC%D0%B5%D0%BD%D0%B0-%D0%BA%D0%BE%D0%B8%D1%82%D0%BE-%D0%BE%D0%B1%D0%B8%D1%87%D0%B0%D1%82-%D1%85%D0%BE%D1%80%D0%B0%D1%82%D0%B0-news781158.html", "text": "Властта поел Вячеслав, внукът на света Людмила. Но майка му възненавидяла свекърва си и всячески се стараела да я погуби. Като научила за това, света Людмила се оттеглила в град Течин. Снаха й подучила двама боляри и ги изпратила в Течин да убият блажената Людмила. Когато отишли там, злодеите събрали и много други подобни на тях зли хора. Една вечер те обкръжили двора и двореца, където се намирала блажената Людмила, разбили вратите и влезли вътре. Те хванали светата княгиня, хвърлили въже върху шията й и я удушили. Така блажената Людмила угодила на Бога и пострадала мъченически. Това се случило в събота, в първия час на нощта. Тогава светата била на шестдесет и една години. Бог прославил с много чудеса мястото на нейното погребение. Тя не била погребана в църква, а под градската стена. Всяка нощ над това място се появявали горящи свещи, а един слепец прогледнал, когато се докоснал до пръстта на гроба й. Като научил за тези чудни знамения, нейният внук Вячеслав пренесъл мощите й в град Прага и ги положил в църквата на свети Георги, където и днес те явяват много знамения и чудеса. Св. Киприян Цамблак Чудотворец, митрополит Киевски, Литовски, Московски и на цяла Русия Св. великомъченица Евфимия Всехвална - Блажената Людмила била родом от Сърбия, дъщеря на сръбския княз. Омъжили я за чешкия княз Боривой. По това време чешкият народ още не бил кръстен, а самият Боривой и неговата млада съпруга били езичници. След женитбата си те повярвали в Христа и се кръстили в името на Отца и Сина и Светия Дух, построили църкви и поставили в тях свещеници. Те имали трима сина и една дъщеря. На тридесет и шест годишна възраст Боривой починал. Блажената Людмила понасяла своята мъка с пълна преданост на Божията воля и раздавала на бедните цялото си имущество. Синът й Братислав наследил престола на своя баща и след като управлявал народа си тридесет и три години, също починал. Сподели:", "date": "2018.09.16", "title": "СВЕТЪЛ ПРАЗНИК! Имен днес празнуват три красиви имена, които обичат хората!"}
{"url": "https://pik.bg/%D0%B2%D0%BE%D0%B4%D0%B0%D1%87%D1%8A%D1%82-%D0%BD%D0%B0-%D0%B1%D1%83%D0%BD%D1%82%D0%B0---%D0%B5%D0%BC%D0%B8%D0%BB-%D1%80%D1%83%D1%81%D0%B0%D0%BD%D0%BE%D0%B2-%D1%81-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%B8-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D0%B8-%D0%B7%D0%B0-%D0%BA%D1%80%D0%B0%D0%B6%D0%B1%D0%B8-news781274.html", "text": "Водачът на бутафорния бунт пред парламента Емил Русанов, собственик на чалга кръчма в Лондон, е с няколко криминални регистрации за кражби в Плевен. Това предаде ексклузивно репортерката на ПИК Ива Николова, която излъчва на живо от протеста, събрал около 300 души пред Народното събрание. Русанов е с доказано криминално минало. На протеста е и скандалната съдийка Румяна Ченалова, обявена за \"гнила ябълка\" в съдебната система от бившия френски посланик у нас. Тя е уволнена с решение на ВСС. Сред лидерите е и бившият агент на ДАНС Росен Миленов, за когото се предполага, че е изнесъл от службите флашките със записи, известни като \"Ало, Ваньо\". По-рано протестиращите, платени според медийни публикации от банкера Цветан Василев, опитаха да нападнат физически екипа на ПИК. Полицията се намеси адекватно и предотврати мелето. Сподели:", "date": "2018.09.16", "title": "Водачът на \"бунта\" - Емил Русанов, с криминални регистрации за кражби"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D0%B2%D0%BE%D0%B9%D0%BD%D0%B0%D1%82%D0%B0-%D0%B2-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-news781178.html", "text": "Министърът на отбраната на Германия Урсула фон дер Лайфен заяви в събота, че не може да отхвърли варианта за дългосрочно разполагане на германски сили в Близкия изток, предава \"Ройтерс\". Тя говори по време на посещение във въздушната база Азрак в Йордания, където около 300 германски военнослужещи поддържат самолет за зареждане на гориво и четири бойни самолета „Торнадо“, които участват в разузнавателни мисии, като част от операциите на водената от САЩ коалиция срещу „Ислямска държава“ в Ирак и Сирия. Запитана дали Германия се нуждае от стратегическа база в Близкия изток, Фон дер Лайен заяви, „Първо, трябва да завършим настоящата си операция успешно. Нека да го кажа така, не искам да отхвърлям подобна възможност“. Сподели:", "date": "2018.09.16", "title": "Германия може да се откаже от войната в Близкия изток"}
{"url": "https://pik.bg/%D1%81%D0%BB%D1%83%D0%B6%D0%B5%D0%B1%D0%BD%D0%B0-%D0%BA%D0%BE%D0%BB%D0%B0-%D0%BF%D0%BE%D0%BB%D0%B5%D1%82%D1%8F-%D0%B2-%D1%80%D0%B5%D0%BA%D0%B0-%D0%BC%D0%B0%D1%80%D0%B8%D1%86%D0%B0-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA-%D1%81%D0%BD%D0%B8%D0%BC%D0%BA%D0%B8-news781192.html", "text": "Служебен автомобил е паднал в коритото на река Марица снощи. Колата е излязла от пътя, минала е през тревните площи, ударила е предпазния парапет на реката и е паднала в коритото. Инцидентът е станал в тъмните часове. Шофьорът на брандирания автомобил е с наранявания, порезни рани на краката и е откаран в болница. До инцидента се е стигнало след удар между две коли, варненско БМВ и служебната кола. БМВ-то е се е движело по булевард \"Марица\" от моста на Адата в посока Водната палата. Водачът на немското возило е подал светлинен сигнал, за да завие наляво и да влезе в паркинга на големия супермаркет в района. В същото време обаче малка брандирана кола с висока скорост го изпреварва и го удря отляво. От удара служебната кола губи управление, криволичи по булеварда и накрая изхвърча отдясно на пътя. След което преминава през велоалея и тревни площи и се катурва в пропастта. В момента точно този участък, на който е станал инцидентът все още преградната стена към реката е в ремонт, съобщава \"Трафик Нюз\". Кръвните проби на водачите са отрицателни. В БМВ-то са пътували жената и детето на водача. В момента полицаи обработват ПТП-то. Веднага след инцидента са се отзовали полиция, пожарна, линека и Граждаска защита. Сподели:", "date": "2018.09.16", "title": "Служебна кола полетя в река Марица след сблъсък (СНИМКИ)"}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%81%D0%B5-%D1%82%D1%80%D0%B5%D1%81%D0%B5-%D1%89%D0%B5-%D0%B8%D0%BC%D0%B0-%D0%BB%D0%B8-%D0%BA%D1%8A%D1%80%D0%B2%D0%B0%D0%B2-%D0%BF%D1%80%D0%B5%D0%B2%D1%80%D0%B0%D1%82-%D0%B2-%D1%81%D0%BE%D1%84%D0%B8%D1%8F-%D0%B4%D0%BD%D0%B5%D1%81-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B5-%D0%BD%D0%B0-%D0%BA%D1%80%D0%B0%D0%BA-%D0%BE%D1%87%D0%B0%D0%BA%D0%B2%D0%B0%D1%82-%D1%81%D0%B5-%D1%81%D1%82-news781201.html", "text": "Въоръжени провокации и опит за преврат се чакат в София днес по време на тъй наречените \"отворени врати в президентството\". Сигнали за това са получени в МВР и ДАНС, съобщи ексклузивно преди всички вчера ПИК Според зловещия сценарий група граждани ще нахлуе в президентството и ще поиска от Румен Радев да обяви извънредно положение. След това тълпата ще опита да нахлуе в сградата на Министерския съвет, трошейки и палейки всичко по пътя си. Метежът съвпада с отдавна обявение протест на \"българи от чужбина\", които настояват за оставка на Борисов и съставяне на ново правителство в рамките на този парламент. Както ПИК вече писа, зад въпросния протест прозират парите на избягалия банкер Цветан Василев, както и странна сбирщина от бивши ченгета и мутри, предвождани от собственика на чалга кръчма в Лондон Емил Русанов и бившия агент на ДАНС Росен Миленов. В организацията, по оперативни данни, ще се включат и няколко русофилски организации на бивши военни. В София са засечени и представители на рокерите от клуба \"Нощни вълни на Путин\", за които се предполага, че ще са в авангарда на провокациите и физическите сблъсъци с полицията. Цели се румънски сценарий - хаос, побоища, кървави кадри, които да покажат, че народът не иска сегашното правителство, обобщават източниците на ПИК. По-рано вчера главният секретар на МВР Младен Маринов потвърди пред медията ни за получените сигнали. Днес цялата полиция и жандармерия в София са на крак. Тежко въоръжени ще има буквално на всеки метър в идеалния център на града. Униформените съветват гражданите да избягват периметъра около парламента и президентството, както и да не извеждат децата си на разходка. Възможни са провокации. Сподели:", "date": "2018.09.16", "title": "ДЪРЖАВАТА СЕ ТРЕСЕ: Ще има ли кървав преврат в София днес? Полицията е на крак, очакват се стрелби и провокации"}
{"url": "https://pik.bg/%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D0%B8-%D0%BF%D0%BE%D1%87%D0%B8%D0%BD%D0%B0-%D0%B2-%D1%81%D0%BF%D0%B0-%D0%BB%D1%83%D0%BA%D1%81%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%81%D0%B5-%D1%80%D0%B0%D0%B7%D0%BC%D0%B5%D1%87%D1%82%D0%B0-%D0%BD%D1%8F%D0%BC%D0%B0-%D0%B2%D1%80%D0%B5%D0%BC%D0%B5-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D1%81%D0%BA%D1%80%D0%BE%D0%BC%D0%BD-news781212.html", "text": "ГЕРБ си отива. И това не е желание на опозицията - парламентарна или извънпарламентарна. ГЕРБ си отива, независимо от социологическите изследвания. Хората започват да стават гневни. Това заяви с апломб пред Нова телевизия говорителят на ПГ на БСП Елена Йончева. На въпрос дали ако утре ще има избори БСП ще бъде първа политическа сила, тя отклони отговора и пак подкара: \"Българите са неграмотни, остават без работа... Хората започват да стават гневни. Това показва и катастрофата с автобуса. Разговорът е кой ще извади България от това дъно... Цялата държава се тресе. Съдебната система не работи или работи бавно. Хората бягат навън\". Запитана дали след СПА почивката БСП е готова да бъде алтернатива на ГЕРБ, Йончева отговори: \"Няма време за политическа скромност... Затова ние излизаме от парламента - за да стигнем до всяка община и започнем разговор какво трябва да се случва оттук нататък\". \"Обаче си гласувате с \"групировката\", както вие я наричате, \"Белене\", когато трябва да си изберете ВСС\", попита я водещата Мира Иванова. Съвсем ни в клин, ни в ръкав, Йончева отговори на въпроса с думите: \"Защо след трагедията край Своге трябваше да се искат оставките на трима министри?... Това, което се случи с катастрофата с автобуса и оставките на тримата министри, е опит да се тушира гнева на хората. Ние плащаме данък \"Живот\", когато пътуваме по магистралите. Един голям процент от стойността и качеството на магистралата отива нагоре към висшите етажи на властта. И това се казва в доклад на Държавния департамент на САЩ. Ние сме в разговор с европейски лаборатории и искаме да се вземат проби от \"Тракия\", \"Люлин\", \"Струма\" и да се види какво е изпълнено, какво е откраднато. Защото не бива да си позволяват да ни карат да плащаме този кръвен данък\". Сподели:", "date": "2018.09.16", "title": "След като си почина в СПА лукса, Елена Йончева се размечта: Няма време за политическа скромност"}
{"url": "https://pik.bg/%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%BC%D0%BE%D0%B6%D0%B5-%D0%B4%D0%B0-%D1%80%D0%B0%D0%B7%D0%BC%D0%B8%D1%81%D0%BB%D0%B8-%D0%B7%D0%B0-%D0%B5%D1%81-%D0%B0%D0%BA%D0%BE-%D1%81%D0%B5-%D0%BE%D1%82%D0%BB%D0%BE%D0%B6%D0%B8-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D0%BD%D0%B5%D1%82%D0%BE-news781184.html", "text": "Черна гора ще преразгледа отношенията си с Европейския съюз, ако Брюксел реши да отложи разширяването, заяви черногорският президент Мило Джуканович, цитиран от портала Виести. Джуканович отхвърли обвиненията на част от обществеността, че е евроскептик, и каза, че възприема ЕС като привилегирован партньор. Президентът обаче подчерта, че партньорството трябва да се доказва двустранно. Черна гора ще позволява на Брюксел да й казва какво трябва да прави, докато е жива политиката на разширяване, но когато започнат обсъждания за отлагане на присъединяването й, ще преразгледа отношенията си със съюза, заяви Джуканович. Страната стана членка на НАТО след сериозно напрежение, което, според Подгорица, е резултат от руски действия. Все още има неизяснени въпроси и в отношенията с друга бивша югославска територия, запътила се към ЕС – Косово. Сподели:", "date": "2018.09.16", "title": "Черна гора може да размисли за ЕС, ако се отложи разширяването"}
{"url": "https://pik.bg/%D0%BC%D0%B0%D1%81%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D1%81%D1%80%D0%B5%D1%89%D1%83-%D0%BB%D0%BE%D1%88%D0%B8%D1%82%D0%B5-%D1%83%D1%81%D0%BB%D0%BE%D0%B2%D0%B8%D1%8F-%D0%BD%D0%B0-%D1%82%D1%80%D1%83%D0%B4-news781189.html", "text": "Хиляди работници, които участват в строителството на новото летище на Истанбул, протестираха срещу лошите условия на труд, съобщи БНР, като се позовава на „Франс Прес“. Демонстрацията е разпръсната от полицията със сълзотворен газ. Десетки са били арестувани от полицията след демонстрацията в подкрепа на 400 работници на третото летище, които бяха задържани в петък. Сред задържаните за кратко от полицията е бил и фоторепортер на агенция \"Франс Прес\" и други четирима журналисти, които впоследствие са били освободени. Жандармерията арестува над 400 работници на летището в петък, след като избухна техен масов протест. Поводът беше инцидент с преобърнал се минибус, превозващ работници, при което бяха ранени 17 души. Основните искания на трудещите се са подобряване на лошите жилищни и работни условия и качеството на храната, изплащане на забавените възнаграждения, предоставяне на работно облекло, решаване на проблемите с транспорта им в огромния строителен обект. Работнически представители заявиха, че има самоубийства и слухове за загинали над 100 души при работни инциденти. Официалните данни на властите сочат, че от 2015 г. насам при строежа на летището 27 души са загубили живота си. На строежа на третото летище в Истанбул се трудят над 30 000 души. По план съоръжението трябва да бъде тържествено открито на националния празник на Турция – 29 октомври и амбициите са то да се превърне в едно от най-големите летища в света. Според синдикатите са необходими поне още два месеца работа. Сподели:", "date": "2018.09.16", "title": "Масови арести в Истанбул на протестиращи срещу лошите условия на труд"}
{"url": "https://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D0%BE%D1%86%D0%B5%D0%BD%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%B8%D1%82%D0%B5-%D1%89%D0%B5%D1%82%D0%B8-%D0%BE%D1%82-%E2%80%9E%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2%E2%80%9C-news781180.html", "text": "Директорът на „Нафтогаз Украйна“ Андрей Кобелев заяви, че реализацията на проекта „Северен поток 2“ ще бъде тежък удар за икономиката на страната, предава . „Ако говорим за обема, това са три милиарда долара на година. Към момента това са доходите, които получаваме за транзитния газ през Украйна. Ако „Северен поток 2“ започне сега, например, то след две години проектът може да бъде завършен и когато това се случи, всички изчисления показват, че няма да има преминаващ газ през Украйна“, заяви Кобелев. Той поясни, че тези щети ще съставляват приблизително три процента от БВП на страната. „За нас това ще бъде огромна загуба“, добави той. По думите на Кобелев, след завършването на газопровода, част от транзита на синьото гориво ще се осъществява през „Турски поток“, а останалата част ще бъде през „Северен поток 2“. Сподели:", "date": "2018.09.16", "title": "Украйна оцени възможните щети от „Северен поток 2“"}
{"url": "https://pik.bg/%D0%BE%D1%82-%D0%B1%D1%81%D0%BF-%D1%89%D0%B5-%D1%87%D0%B8%D1%81%D1%82%D1%8F%D1%82-%D1%81%D0%B2%D0%B0%D1%81%D1%82%D0%B8%D0%BA%D0%B8-%D0%B2-%D1%81%D0%BE%D1%84%D0%B8%D1%8F-news781209.html", "text": "Столичната организация на БСП се присъединява към инициативата на Организацията на евреите в България \"Шалом\" - \"Да изчистим омразата от улиците на София\". Това съобщиха от пресцентъра на Градския съвет на БСП - София. Почистването на свастики ще се проведе на 16 септември, неделя, от 12.00 часа, а началната точка ще бъде храм Света София. В инициативата по почистването на нацистките символи в центъра на града ще се включат общинските съветници Иван Таков и Борис Цветков, както и членове на БСП - София. Така всички те ще се противопоставят на езика на омразата и дискриминацията. Освен това ще дадат личен пример с действията си и ще покажат, че преодоляването на негативните предразсъдъци и превенцията на агресивното поведение и насилието, е дълг на всеки гражданин. Сподели:", "date": "2018.09.16", "title": "От БСП ще чистят свастики в София"}
{"url": "https://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%BD%D1%81%D0%BE-%D0%B3%D0%B5%D0%BD-%D0%B4%D0%B8%D0%BC%D0%B8%D1%82%D1%8A%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B7%D0%B0-%D0%B4%D0%B5%D0%BD%D1%8F-%D1%85-%D0%B8-%D1%80%D0%B5%D1%81%D1%83%D1%80%D1%81%D0%B8%D1%82%D0%B5-%D0%BD%D0%B0-%D0%BF%D1%80%D0%B5%D0%B2%D1%80%D0%B0%D1%82%D0%B0%D0%B4%D0%B6%D0%B8%D0%B8%D1%82%D0%B5-news781245.html", "text": "ПИК потърси за коментар бившя шеф на НСО ген. Димитър Димитров. - Аз ви благодаря за обаждането, но съм се зарекъл, че като не нося отговорност, такива работи не коментирам. Извинявам се за което, но не ми се иска да се бъркам в такива теми. Тези, които носят отговорност, нека те си поемат отговорност и да коментират. - Предполагам, че службите са направили необходимото. Още повече, че излезе предварителна информация, която до известна степен ги улеснява при взимането на мерки. Така че не се съмнявам, че ще се справят. - Едва ли. Смятам, че е несериозно. - Ресурс има от страна на държавата. От другата страна силно се съмнявам да има такъв ресурс. - Абсолютно, абсолютно. Няма такава опасност. Сподели:", "date": "2018.09.16", "title": "Бившият шеф на НСО ген. Димитър Димитров за Деня \"Х\" и \"ресурсите\" на превратаджиите"}
{"url": "https://pik.bg/%D0%B2-%D1%81%D0%B5%D0%BB%D0%BE-%D0%B8%D0%B2%D0%B0%D0%BD%D1%87%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D1%81-%D0%B4%D0%B5%D1%81%D0%B5%D1%82%D1%82%D0%B5-%D0%B1%D0%BE%D0%B6%D0%B8-%D0%B7%D0%B0%D0%BF%D0%BE%D0%B2%D0%B5%D0%B4%D0%B8-news781177.html", "text": "Във великотърновското село Иванча по инициатива на местните хора беше направен паметник на Десетте Божи заповеди, а на гърба му са изписани десетте правила от хартата на селището. \"На празника на ореха, тиквата и меда да съчетаем трудолюбието на хората с християнските ценности\", обясни кметът на селото Димитър Димитров. Селото се сдоби и с музейна експозиция, в която за половин година от дарения от целия свят са събрани близо 100 Библии. Инициатор е бившият треньор по бойни изкуства Красен Кирилов. \"Тази музейна експозиция трябва да прерасне в духовен музей на християнските ценности. Имаме Библия, която е летяла в Космоса\", похвали се той пред БНР. Сподели:", "date": "2018.09.16", "title": "В село Иванча откриха паметник с Десетте Божи заповеди"}
{"url": "https://pik.bg/%D0%B0%D0%B1%D0%B2-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%82-%D0%B4%D0%B0-%D1%81%D0%B5-%D0%B4%D0%B5%D1%84%D0%B8%D0%BD%D0%B8%D1%80%D0%B0-%D0%BE%D0%B1%D1%89%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%B2-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news781170.html", "text": "От АБВ настояват да се дефинира ясно в договора за добросъседство с Македония понятието \"обща история\". Това заяви председателят на партията Румен Петков по време на дискусия за развитието на отношенията между България и Македония. Румен Петков изрази за пореден път безпокойство от мълчанието на българските институции. Особено когато грубо се погазва историческата истина. Така според Петков след време македонските институции можели да кажат, че страната ни ги е подкрепила в борбата за техни каузи. \"Основното настояване, което ние като политическа сила имаме пред българските институции, е ясно да се дефинира в продължение на договора между България и Македония, ясно да се дефинира понятието \"обща история\". Да се дефинира от гледна точка на науката, да се дефинира от гледна точка на истинността в развитието на взаимоотношенията ни от Средновековието до наши дни\", заяви председателят на АБВ Румен Петков. В речта си в Европарламента македонският премиер Зоран Заев, изброявайки етносите в мултиетническото македонско общество, за първи път спомена и българите, след македонци, албанци, шиптари и роми, отбеляза основателят на АБВ Георги Първанов. \"Това новото сближение е евроатлантически мотивирано. То не произлиза от осъзнатата близост и родство в миналото. Много важно е да се изяснят, да се постигне някакво съгласие по ключови въпроси, какъвто е без съмнение Илинденско-преображенското въстание\", допълни Георги Първанов - президент на България 2002 - 2012 г.. Трябва да докажем, че имаме обща история с Македония и да я дефинираме, допълни още Първанов. Сподели:", "date": "2018.09.16", "title": "АБВ настояват да се дефинира \"обща история\" в договора с Македония"}
{"url": "https://pik.bg/%D1%83%D0%B4%D0%B0%D1%80-%D1%84%D1%80%D0%B5%D0%BD%D1%81%D0%BA%D0%B8%D1%82%D0%B5-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B4-%D1%87%D0%B5%D1%82%D0%B2%D1%8A%D1%80%D1%82-%D1%82%D0%BE%D0%BD-%D0%BA%D0%BE%D0%BA%D0%B0%D0%B8%D0%BD-news781191.html", "text": "Митническите служби във Франция са открили на пристанището в Хавър над 750 кг кокаин в контейнер, пристигнал от Южна Америка, съобщава ДПА, цитирани от БНР. Агенцията се позовава на френския министър на публичните дейности и финансите Жералд Дарманен. По думите му пратката на стойност над 30 милиона евро е \"изключителна\". Според френски медии засега няма извършени арести по случая. Сподели:", "date": "2018.09.16", "title": "Удар! Френските митничари откриха над четвърт тон кокаин"}
{"url": "https://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D0%BF%D1%80%D0%B0%D1%82%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%BD%D0%B0-%D0%B3%D1%80%D1%83%D0%BF%D0%B0-%D0%BE%D1%82-93-%D0%BC%D0%B0-%D0%B4%D1%83%D1%88%D0%B8-%D0%B2-%D0%BA%D0%BD%D0%B4%D1%80-news781193.html", "text": "Преговорна група от над 90 души отпътува от Южна за Северна Корея за подготовка на срещата между двамата лидери, съобщава агенция „Йонхап“, цитирана от TACC и „Фокус“. Според агенцията, групата, която включва 93-ма южнокорейски правителствени служители, технически експерти и репортери e преминал границата между двете страни в 19 автобусa. Срещата между южнокорейския президент Мун Джей-ин и севернокорейския лидер Ким Чен Ун трябва се проведе в Пхенян от 18 до 20 септември. Според представител на администрацията на Мун Джей-ин, делегацията на Южна Корея ще включва повече от 200 души. Най-малко двама от членовете й вече са известни: бившият премиер Лий Хуе-чан, наскоро избран за ръководител на управляващата Демократическа партия „Тобору“, както и Ки Нам-ким, президент и главен изпълнителен директор на групата компании „Самсунг“. Сподели:", "date": "2018.09.16", "title": "Южна Корея изпрати преговорна група от 93-ма души в КНДР"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D1%81-%D0%BF%D1%80%D0%B8%D0%B7%D0%B8%D0%B2-%D0%B7%D0%B0-%D0%BD%D0%BE%D0%B2-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news781198.html", "text": "Кметът на Лондон Садик Хан призова за насрочването на нов референдум за членството на Великобритания в ЕС, съобщава БНР, като се позовава на статия на Хан в „Обзървър“. Премиерът Тереза Мей отхвърля идеята за ново допитване и очаква сделката да бъде одобрена от Камарата на общините. Призивът на видния лейбърист Хан, поставя под натиск лидера на Лейбъристката партия Джереми Корбин, също да подкрепи идеята за референдума. Садик Хан обвинява правителството на консерваторите за начина по който води преговорите по Брекзит и твърди, че заплахите за жизнения стандарт, икономиката и заетостта са прекалено големи, за да не бъде дадена думата на избирателите. Сподели:", "date": "2018.09.16", "title": "Кметът на Лондон с призив за нов референдум за Брекзит"}
{"url": "https://pik.bg/%D0%B6%D0%B5%D0%B3%D0%B0-%D0%B2-%D0%B5%D1%84%D0%B8%D1%80%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D1%81%D0%B5-%D0%BA%D1%80%D0%B8%D0%B5-%D0%BD%D0%BE-%D0%BF%D1%80%D0%B8%D0%B7%D0%BE%D0%B2%D0%BA%D0%B0%D1%80%D1%8F%D1%82-%D1%89%D0%B5-%D1%8F-%D0%BD%D0%B0%D0%BC-news781213.html", "text": "Аз съм безумно възмутен от предишното говорене на госпожа Йончева, която говори безумни клевети. Тя лесно говори, но след това трудно си носи отговорност. Тук носи едни големи папки, от които нищо не видяхме. Последните шест месеца БСП нямат нито един законопроект, но казват - ние не сме доволни, защото нашите законопроекти не се разглеждат. Като не искате да присъствате в парламента, излезте изцяло. Това заяви пред Нова телевизия депутатът от ГЕРБ и председател на енергийната комисия в парламента Делян Добрев. Йончева бе минути преди него в студиото и обвини управляващите в престъпно политическо бездействие, липса на реални законопроекти и \"кървав данък по пътищата\". \"Призовкарят ще я намери, но един месец не може да я открие\", добави той, коментирайки, че ще съди Йончева за клеветите й по негов адрес. \"Аз не мога да приема твърденията, как България била по-зле по всички параметри от 2009 г. Единственото, по което сме по-зле, това е размерът на чуждестранните инвестиции. Да, има такъв спад. Но ако погледнете профила на тези инвестиции през 2008 г. и сега, ще видите, че тогава те са били във финанси и строителство. Но ако погледнете сега инвестициите в реалния сектор, ще видите, че те са по-големи сега. Затова и безработицата сега е много по-ниска\", заяви Добрев. \"И друго, което твърди госпожа Йончева - че България плащала кръвен данък заради състоянието на пътищата си. Ами погледнете статистиката. Къде е този нов кръвен данък? Който ке бил плащал, защото \"правителството на ГЕРБ не се справя с инфраструктурата\". Имали сме 1000 загинали, сега са 600. Винаги ще имаме повече жертви, отколкото ни се иска. Надяваме се да няма повече нито една жертва, но такива неща се случват\", заяви Делян Добрев. Той коментира, че подадените три министерски оставки са \"демонстрация на моралната позиция на ГЕРБ\": \"Да останеш министър не е най-големият успех и това, че ще бъдеш полезен на тази власт. Аз помолих премиера да остана в парламента, въпреки че бях номиниран при втория кабинет на господин Борисов, защото смятах, че там ще бъда по-полезен, отколкото в Министерски съвет. И не съжалявам за това. И това, че господин Московски, Нанков, Радев няма да са министри, не означава, че повече няма да бъдат полезни\". Делян Добрев отбеляза, че разбира Манолев за отказа му да се отказа от номинацията за министър, \"за да не навреди на правителството и да запази името си\": \"Как досега за част от медиите, които раздухаха проблемите - реални или не, не видяха досега тази информация за господин Манолев? Медиите, които претендират да са будната съвест на обществото, не направиха това преди 3-4 години? Според мен господин Манолев трябва да остане поне като зам.-министър\". Добрев отговори на въпрос за новия собственик на ТЕЦ Варна като отбеляза, че не е запознат с конкретния случай в детайли. \"Новият собственик господин Папазов, когато стана собственик преди една година, подмени горивната част на централата от въглища на газ... Пазарът в България е либерализиран. Дали една централа работи или не работи, зависи от това колко струва нейният ток. Ако тя произвежда скъп ток, тя просто няма да работи, защото ще има по-евтини източници на ток и хората ще си купуват от там. По отношение на студения резерв - в някои от най-студените дни или месеци може да се окажем в ситуация, в която наличните мощности няма да са достатъчни, за да задоволят нуждите на страната. Тогава такива централи биха могли да се включат в енергийната мощност на страната... Трябва да се знае, че ние винаги сме имали такива договори. Ние трябва да имаме сключени договори с централи, които да заменят един изключен блок на АЕЦ \"Козлодуй\" - винаги сме имали 1000 мегавата студен резерв\". Сподели:", "date": "2018.09.16", "title": "ЖЕГА В ЕФИРА: Делян Добрев скочи на Елена Йончева: В момента се крие, но призовкарят ще я намери"}
{"url": "https://pik.bg/%D0%BD%D0%B0%D0%B3%D0%BB%D0%BE-%D0%BD%D0%B0%D1%80%D0%BA%D0%BE%D0%BC%D0%B0%D0%BD%D0%B8-%D1%81%D0%B5-%D0%B1%D0%BE%D1%86%D0%BA%D0%B0%D1%82-%D0%BF%D1%80%D0%B5%D0%B4-%D0%BF%D0%BE%D0%B3%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%B2%D0%BE-%D1%82%D0%BE%D0%BB%D0%BA%D0%BE%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news781195.html", "text": "Деца и възрастни се включиха в инициативата по почистване на града. Хлапетата и родителите им предпочетоха да съчетаят разходката си с почистването и се втурнаха на Младежкия хълм. Настроението на всички обаче бе помрачено от мъже, които вместо да запретнат ръкави, бяха запретнали крачоли и се… боцкаха. Това видяха вчера репортери на \"Трафик Нюз\", които както много други пловдивчани бяха дошли на тепето, за да чистят. Единият от господата в продължение на 10 минути се опитваше да забоде иглата в краката си. Другият пък му помагаше с инжектирането на субстанцията в спринцовката. Всичко се случваше под трасето на Детското влакче, което - пълно с деца, премина покрай мъжете. Погледите на децата, разбира се, бяха вперени към грозната картина. Двамата пък дори за миг не се притесниха от навалицата. Дори заплахите за полиция не ги обезпокои, а напротив. При призив на един от родителите да се махат, единият отговори: „Е, споко е, брат, до две минути се махаме, кво толкова”. „Кво толкова”, но едни подрастващи деца не бива да гледат цялата тази гнусотия. Не бяха малко и спринцовките и игли, които доброволците откриха в храстите до централните алеи. Сподели:", "date": "2018.09.16", "title": "НАГЛО! Наркомани се боцкат пред погледите на деца в Пловдив: Кво толкова! (СНИМКИ)"}
{"url": "https://pik.bg/%D0%BA%D1%80%D1%8A%D0%B2-%D0%B8-%D0%BA%D1%83%D1%80%D1%88%D1%83%D0%BC%D0%B8-%D1%82%D1%80%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D0%BF%D0%B0-%D0%BF%D0%BB%D0%BE%D1%89%D0%B0%D0%B4-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news781137.html", "text": "и са ранили още най-малко седем души в мексиканската столица , съобщават световните информационни агенции. Нападателите са открили огън с пушки и пистолети на в града площад \"Гарибалди\", където има множество барове, където свирят музиканти мариячи, уточниха от местната полиция, цитирана от \"Нюз.бг\". Нападателите след това са избягали от мястото с мотори. Вариантът тероризъм не се обсъжда. Площад \"Гарибалди\" се намира близо до известния квартал \"Тепито\", където действа наркобандата \"Ла Унион\". В \"Тепито\" в последния месец е имало вълна от насилие, след като предполагаемият главатар на бандата - Роберто Моядо Еспарса (Ел Бетито) - беше арестуван. Броят на убийствата в града се увеличи след 2014 г. г. насам, когато правителството на Мексико обяви война на организираната престъпност. Миналата , което е най-големият брой убийства за една година откакто е започнало събирането на надеждни данни. Организираната престъпност е отговорна за близо три четвърти от тези убийства. Въоръжени нападатели, преоблечени като традиционни мексикански музиканти мариячи, са застреляли най-малко трима души Мексико сити едно от най-оживените туристически места Повече от 200 000 души бяха убити или изчезнаха от декември 2006 2017 година беше белязана от повече от 25 хил. убийства Сподели:", "date": "2018.09.16", "title": "КРЪВ И КУРШУМИ! Трима убити па площад в Мексико"}
{"url": "https://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B8%D1%82%D0%B5-%D0%B4%D0%BE%D0%BF%D1%80%D0%B8%D0%BD%D0%B0%D1%81%D1%8F%D1%82-%D0%B7%D0%B0-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%B8%D0%BD%D1%82%D0%B5%D1%80%D0%B5%D1%81%D0%B0-%D0%BA%D1%8A%D0%BC-%D0%BF%D1%8A%D1%82%D1%83%D0%B2%D0%B0%D0%BD%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D1%8A%D1%82%D1%80%D0%B5%D1%88%D0%BD%D0%BE%D1%81%D1%82%D1%82-news781138.html", "text": "Министър Ангелкова благодари на председателя на 44-тото Народно събрание Цвета Караянчева, както и на областния управител на Кърджали Никола Чанев, че подкрепят инициативите на Министерството на туризма. Именно чрез подобни събития страната ни е успяла да съхрани културата и традициите, които дедите ни са създали в миналото. „Вярвам, че чрез фестивалите страната ни ще бъде предпочитана дестинация за четири сезона. Ще продължавам да подкрепям подобни идеи, особено когато са направени с толкова любов“, добави министърът на туризма. Оценявайки приноса на фестивалите и регионалните инициативи към развитието на туризма министерството създаде и Регистър на туристическите фестивали и събития, в който са вписани повече от 1800 инициативи, припомни министър Ангелкова. Данните за сектора в района от началото на годината са изключително положителни. В периода януари-юли в местата за настаняване с 10 и повече легла в област Кърджали са отседнали над 28 хил. гости, като те нарастват с 4,7 на сто спрямо същият период година по-рано. Общо реализираните нощувки са близо 45 хил. и отчитат ръст от 5,3%. Повече от 14 на сто е увеличението на приходите от нощувки за 7-те месеца на 2018 година, с което постъпленията от нощувки достигат 1,685 млн. лв., разясни министър Ангелкова. Пред медии министър Ангелкова каза, че за трета поредна година общия годишен ръст в туризма се очаква да бъде в рамките на 7%, с което ще се опитаме да  оправдаем доверието на Световната организация по туризъм, която ни постави в Топ 3 на най-устойчивите дестинации за туризъм. Относно подготовката за зимния сезон тя каза, че записванията за зима 2018-2019 са започнали още преди шест месеца. „Очакваме ръст в рамките между 5 и 10%. Зимният сезон има своите специфики, така че се надяваме отново да постигнем добри резултати. И най-вече да увеличим посетителите от пазарите, които вече сме привлекли“, увери министърът на туризма. Фестивалите допринасят за повишаване на интереса към пътуванията във вътрешността на страната, извън активните месеци за почивка. С тях се обогатява качеството на предлаганите услуги и страната ни затвърждава имиджа си на дестинация предлагаща много добър продукт. Именно утвърждаването на  България като целогодишна туристическа дестинация е водещ приоритет от създаването на Министерството на туризма. Това заяви министърът на туризма Николина Ангелкова по време на откриването на второто издание на фестивала на българския бит и култура „Бъдеще с традиции – Кърджали 2018”, който и тази година се очаква да бъде посетен от хиляди гости, съобщиха от ведомството. Сподели:", "date": "2018.09.16", "title": "Ангелкова: Фестивалите допринасят за повишаване на интереса към пътуванията във вътрешността на страната"}
{"url": "https://pik.bg/%D0%BF%D0%B0%D0%BF%D0%B0%D1%82%D0%B0-%D0%B7%D0%B0-%D0%BC%D0%B0%D1%84%D0%B8%D0%BE%D1%82%D0%B8%D1%82%D0%B5-%D0%BD%D0%B5-%D0%B6%D0%B8%D0%B2%D0%B5%D1%8F%D1%82-%D0%BF%D0%BE-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D0%BA%D0%B8-news781142.html", "text": "Мафиотите не живеят съгласно християнските норми, заяви папа Франциск по време на посещение в Палермо, където почете паметта на свещеника Джузепе Пулизи, убит от сицилианската мафия преди 25 години, предаде АФП. „Не може да вярвате в Бог и да бъдете мафиот. Който е мафиот, не живее по християнски, защото с живота си богохулства срещу името на Бог-любов”, заяви папата по време на проповед на открито в квартал на пристанище Палермо. Днешната литургия беше посветена на свещеника Джузепе Пулизи, кръстен \"първият мъченик на Коза ностра\". Той беше застрелян по заповед на тази мафия на 15 септември 1993 г., на 56-годишна възраст. Свещеникът, наричан от всички „Пино”, се опитваше да откъсне младежите от влиянието на мафиотите и наркотиците, което разгневило местните „кръстници”. Местните босове Филипо и Джузепе Гравиано нареждат убийството му. Двамата братя и четиримата извършители са осъдени през 1998 г., като само един не получава доживотна присъда. През 2012 г. папа Бенедикт XVI разпореди свещеникът да бъде обявен за блажен, последната стъпка преди обявяването за светец. „Мафиотското мото е „Ти не знаеш кой съм аз”, християнското е „Имам нужда от теб”. Мафиотската заплаха е „Ще ми платиш”, християнската молитва е „Господи, помогни ми да обичам”. Затова казвам на мафиотите: Променете се! Спрете да мислите за себе си и за парите си, покайте се!”, подчерта днес Франциск. „Погребалният саван няма джобове. Не можете да ги вземете (материалните придобивки) с вас”, добави папа Франциск. В Палермо босовете на мафията упражняват властта си често само като се разходят из квартала. Много предприятия плащат на Коза Ностра, за да могат да работят, отбелязва АП. Папата използва проповедта си и за да порицае популизма. „Единственият възможен популизъм, „християнски популизъм”, е да служите на хората, без да се оплаквате, да обвинявате и да предизвиквате полемика”, заяви той, визирайки възхода на популистките движения в цяла Европа, включително в Италия. Сподели:", "date": "2018.09.16", "title": "Папата за мафиотите: Не живеят по християнски"}
{"url": "https://pik.bg/%D0%BD%D0%B0%D1%81%D0%B0-%D0%B8%D0%B7%D0%BF%D1%80%D0%B0%D1%82%D0%B8-%D0%BB%D0%B0%D0%B7%D0%B5%D1%80-%D0%B2-%D0%BA%D0%BE%D1%81%D0%BC%D0%BE%D1%81%D0%B0-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B8%D0%B7%D0%BC%D0%B5%D1%80%D0%B2%D0%B0%D0%BD%D0%B5-%D0%BD%D0%B0-%D0%BB%D0%B5%D0%B4%D0%BE%D0%B2%D0%B5%D1%82%D0%B5-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-news781135.html", "text": "Космическия апарат \"Айссат-2\" на НАСА, който ще измерва ледовете на Земята с авангарден лазер, беше изстрелян с ракета \"Делта 2\" от базата \"Ванденбърг\" в Калифорния, предаде Асошиейтед прес. Мисията е \"изключително важна за науката\", каза по-рано Ричард Слонакър, който отговаря за програмата \"Айссат-2\" в НАСА. Почти 10 години американската космическа агенция няма орбитален апарат, който да измерва дебелината на ледената покривка по планетата. Предишната мисия \"Айссат\" продължи от 2003 до 2009 г. Благодарение на нея специалистите научиха, че шелфовете изтъняват, и че площта, покрита с лед в Гренландия и Антарктика, намалява. Оттогава събирането на данни става със самолет, който лети над Арктика и Антарктида. Новият космически апарат ще даде възможност на специалистите да разберат колко допринася топенето на ледовете за покачването на океанското ниво. \"Ще получим възможност да изследваме начина, по който ледът еволюира през една година\" - каза Том Уогнър от програмата \"Криосфера\" (земен лед) на НАСА. Комбинирането на тези точни данни с известните от предишни години ще подобри разбирането на климатичните промени и ще даде възможност за по-добри прогнози за покачването на морското ниво. \"Айссат-2\" е оборудван с два лазера, от които единият е резервен. Те са с много по-добри показатели от използвания за предишната мисия. Въпреки мощността си, лазерният лъч няма да е толкова топъл, че да разтопява леда, защото орбиталният апарат ще е на височина 500 км над Земята. Лазерът на \"Айссат-2\" ще е с 10 000 пулса в секунда, при 40 за предшественика му. Затова данните ще са много по-подробни. Измерванията ще се правят на всеки 70 см по траекторията на спътника. Освен дебелината на леда и повърхността, която покрива, той ще измерва наклона на основата. Мисията \"Айссат-2\" е предвидена за три години, но спътникът има достатъчно гориво за десетилетие, ако бъде решено да бъде продължена. Сподели:", "date": "2018.09.16", "title": "НАСА изпрати лазер в космоса, започват измерване на ледовете на Земята"}
{"url": "https://pik.bg/%D1%80%D0%B0%D1%85%D0%BC%D0%B0%D0%BD-%D1%80%D0%B0%D0%BC%D0%B0-%D0%BE%D0%B1%D1%8F%D0%B2%D0%B8-%D0%B4%D0%BE-%D0%BD%D1%8F%D0%BA%D0%BE%D0%BB%D0%BA%D0%BE-%D0%BC%D0%B5%D1%81%D0%B5%D1%86%D0%B0-%D1%89%D0%B5-%D0%B8%D0%BC%D0%B0-%D0%BA%D0%BE%D1%81%D0%BE%D0%B2%D1%81%D0%BA%D0%B0-%D0%B0%D1%80%D0%BC%D0%B8%D1%8F-news781140.html", "text": "Генералният командир на Косовските сили за сигурност (КСС) Рахман Рама, коментирайки правителствената инициатива за трансформиране на силите му в армия, заяви че вярва, че създаването на армия на Косово ще се случи до няколко месеца, предава базираното в Прищина албанско електронно издание \"Газета експрес\" „Правителството вкара в парламента законопроектите за трансформация на КСС в армия, депутатите си имат свои вътрешни правила. Създаването на армия ще се случи до няколко месеца, заради процедурите. Създаването на косовска армия е необратимо“, заяви той. Според Рама, бъдещата косовска армия ще допринесе за мира и стабилността в региона. Сподели:", "date": "2018.09.16", "title": "Рахман Рама обяви: До няколко месеца ще има косовска армия"}
{"url": "https://pik.bg/%D1%81%D0%BE%D1%84%D0%B8%D1%8F-%D0%BF%D0%BE%D0%B4-%D0%BE%D0%B1%D1%81%D0%B0%D0%B4%D0%B0-%D1%86%D0%B5%D0%BD%D1%82%D1%8A%D1%80%D1%8A%D1%82-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B0%D0%B8-%D0%B2-%D0%B4%D0%B5%D0%BD%D1%8F-%D1%85-%D0%BE%D1%87%D0%B0%D0%BA%D0%B2%D0%B0%D1%82-%D1%81%D0%B5-%D0%B1%D1%80%D1%83%D1%82%D0%B0%D0%BB%D0%BD%D0%B8-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8-%D0%B5%D1%82%D0%BE-%D0%BA-news781200.html", "text": "Засилени мерки за сигурност предвиждат СДВР и Столична община в Деня Х, както от вчера е отбелязана днешната дата в календара. В неделния ден е заявен антиправителствен протест в центъра на столицата, който съвпада с обявения от  президента Румен Радев ден на отворените врати на \"Дондуков 2\". Според сценария под това прикритие в сградата на президенството ще нахлуе организирана група от хора и ще поиска директно от Радев да обяви извънредно положение, (Вижте в ОЩЕ ПО ТЕМАТА). Провокаторите очакват полицията да се намеси, да настъпи хаос и да се пролее кръв. По план размирниците трябва да се пренесат пред сградата на Министерски съвет и да се опитат да нахлуят в нея. Целта е да се симулират улични брожения по румънски сценарий, да се покаже пред света, че народът не иска това правителство, да принудят Борисов да подаде оставка и да се състави програмен кабинет, но в рамките на този парламент. МВР е предупредило НСО да засили сериозно вътрешната охрана в сградата на президентството в рамките на \"отворените врати\". Във връзка с възможните провокации и безредици е осигурен достатъчен полицейски състав, който да гарантира мирното протичане на протестните действия и недопускане на нарушаване на възприетите законови норми за обществен ред. Освен президенството и други емблематични сгради за столицата отварят врати днес. Инициативата, която започна в събота, е в рамките на Европейските дни на културното наследство. Това са: Военният клуб, джамията \"Баня Баши\", Католическият катедрален храм \"Св. Йосиф\", Софийска синагога и Софийска духовна семинария \"Св. Йоан Рилски\". Отворени ще бъдат и много музеи - Националният археологически институт с музей при БАН и Музеят \"Земята и хората\", филиалите на Регионален исторически музей - София - Триъгълна кула на Сердика, археологическият парк \"Западна порта на Сердика\" и др., а също и библиотеката и музеите към Софийски университет \"Св. Климент Охридски\" и др. Сподели:", "date": "2018.09.16", "title": "СОФИЯ ПОД ОБСАДА! Центърът почерня от полицаи в Деня \"Х\"! Очакват се брутални провокации. Ето кои са рисковите места"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B1%D1%8A%D0%BB%D0%B3%D0%B0%D1%80%D0%BA%D0%B0%D1%82%D0%B0-%D0%B0%D0%BD%D1%82%D0%BE%D0%BD%D0%B8%D0%BD%D0%B0-%D0%B7%D0%BE%D0%B5%D0%B2%D0%B0-%D0%BA%D0%BE%D1%8F%D1%82%D0%BE-%D0%B8%D0%B7%D1%87%D0%B5%D0%B7%D0%BD%D0%B0-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%BA%D1%80%D0%B8%D1%82-%D0%B5-%D0%B1%D0%B8%D0%BB%D0%B0-%D1%83%D0%B1%D0%B8%D1%82%D0%B0-news781027.html", "text": "59-годишен гръцки гражданин е арестуван за убийството на 38-годишната българка Антонина Зоева, която изчезна на 11 май т.г. Нашенката за Обвинението, повдигнато срещу гърка, е за предумишлено убийство. В колата и дома на заподозрения е открита кръв от Зоева, но тялото на жертвата все още не е открито, съобщава \"Български новини\". При изключителни мерки за сигурност и дискретност арестуваният е отведен в полицията за разпит, който по негово настояване бе отложен за понеделник. Заподозреният за убийството на Антонина Зоева е криминално проявен, лежал е в затвор за подобно престъпление. Същият все още не е направил самопризнания. Ако той не разкрие къде се намира тялото на жената, от полицията смятат, че ще бъде много трудно то да бъде намерено, тъй като районът е високопланински и не е населен. 38-годишната българка е родом от град Сливен и има дъщеря. За изчезването на Зоева в полицията бе съобщено от сирийски гражданин, с когото жената е имала отношения. Припомняме, че през май в гръцкия град Ретимно в рамките на седмица изчезнаха последователно две българки. Бременната 37-годишна Деси Илиева, за която все още няма никаква информация, и 38-годишната Антонина Зоева. последното място на което е забелязана в село Хумери до Ретимно. Сподели:", "date": "2018.09.16", "title": "ЖЕСТОКО РАЗКРИТИЕ! Българката Антонина Зоева, която изчезна на остров Крит, е била убита!"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BD%D1%8F%D1%82-%D1%85---%D1%81%D0%BE%D1%84%D0%B8%D1%8F-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82%D1%8A%D1%80%D0%B8-%D0%BD%D0%B0-%D0%BA%D1%8A%D1%80%D0%B2%D0%B0%D0%B2-%D0%B1%D1%83%D0%BD%D1%82-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news781215.html", "text": "Въоръжени провокации и опит за преврат се чакат в София днес по време на тъй наречените \"отворени врати в президентството\". Сигнали за това са получени в МВР и ДАНС, съобщиха ексклузивно пред ПИК шефовете и на МВР и на СДВР. Според зловещия сценарий група граждани ще нахлуе в президентството и ще поиска от Румен Радев да обяви извънредно положение. След това тълпата ще опита да нахлуе в сградата на Министерския съвет, трошейки и палейки всичко по пътя си. Метежът съвпада с отдавна обявение протест на \"българи от чужбина\", които настояват за оставка на Борисов и съставяне на ново правителство в рамките на този парламент. Заради очакваните кървави бунтове София е под полицейска обсада, като за реда отговарят не само редовите полицаи, но и жандармерията. Пред медията ни вицепремиерът и министър на отбраната  Красимир Каракачанов заяви, че няма да има пощада към никого, ако си позволи да нападне полицаи или да провокира бунтове. Пред президентството още от 10 ч. се събира огромна опашка от граждани, които имат желание да влязат в сградата и да разгледат Гербова зала, както и кабинетите на Радев и вицепрезидента Илияна Йотова. Охраната е засилена и всички хора се проверяват внимателно щателно от охраната, а жандармерия следи за реда около сградата, показа камерата на ПИК TV. Сподели:", "date": "2018.09.16", "title": "ИЗВЪНРЕДНО В ПИК TV! Денят \"Х\" - София почерня от полиция, протестъри на кървав бунт (ОБНОВЕНА)"}
{"url": "https://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%8E%D0%B2%D0%B5%D0%BD%D1%82%D1%83%D1%81-%D1%80%D0%BE%D0%BD%D0%B0%D0%BB%D0%B4%D0%BE-%D1%89%D0%B5-%D1%81%D0%B5-%D0%BE%D1%82%D0%BF%D1%83%D1%88%D0%B8-news781146.html", "text": "Старши треньорът на Ювентус Масимилиано Алегри вярва, че новата звезда на \"бианконерите\" Кристиано Роналдо много скоро ще започне да бележи голове, предава \"Топспорт\". \"Дибала беше на резервната скамейка в последните два мача, защото имах различна идея за схемата ни на игра. Никой не поставя под съмнение неговите качества, но трябва да извадя на терена 11 футболисти и още три резерви. Сега ще играем на всеки три дни. Пауло трябва да си върне титулярното място и трябва да работи, както правят всички. На кого бих дал наградата на ФИФА? На Роналдо заради това, което направи. Не бих отнел наградата на Модрич. Мисля, че Кристиано ще се отпуши срещу Сасуоло. Днес излизаме срещу Сасуоло в спор за първото място. Де Дзерби е един от най-добрите млади треньори. Марио Манджукич ще бъде на терена до Роналдо. Утре може да бъде първият мач на Емре Джан като титуляр. Трудно ще бъде Миралем Пянич да вземе участие. Ако Алекс Сандро не играе, то вляво ще бъде един измежду Жоао Кансело и Де Шилио\", коментира наставникът. Сподели:", "date": "2018.09.16", "title": "Треньорът на Ювентус: Роналдо ще се отпуши"}
{"url": "https://pik.bg/%D0%BC%D0%BB%D0%B0%D0%B4%D0%B8%D1%82%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D1%81-%D1%87%D0%B5%D0%BD%D0%B5%D1%82%D0%B0-%D0%BD%D0%B0-%D0%BF%D1%80%D0%BE%D0%BC%D0%BE%D1%86%D0%B8%D1%8F-news781145.html", "text": "Ченетата на младите пенсионери от този месец вече са с намаление. Те ще плащат само изработката им, като прегледът при стоматолог, взимане на мярка, поставяне и корекция ще са безплатни. За тях ще плаща Националната здравноосигурителна каса. Това се отнася само за плаковите протези и за хората между 65 и 69-годишна възраст. Те наброяват 483 000 души, като от тях 20% са обеззъбени. На практика те ще плащат само изработването на протезата, която според материала варира от 50 до 80 лева. Зъболекарският съюз ще преговаря от догодина възрастовата група на хората, които имат нужда от цели протези, да се разшири от 2019 г. В бюджета на НЗОК за дентална помощ за тази година се отпускат още 1 млн. лева, като общата сума, с която Касата ще закупи дентални дейности в полза на здравноосигурените, е 157 млн. лева. Сподели:", "date": "2018.09.16", "title": "Младите пенсионери с ченета на промоция"}
{"url": "https://pik.bg/%D0%BC%D0%B0%D1%8F-%D0%B8%D0%BB%D0%B8%D0%B5%D0%B2%D0%B0-%D0%BF%D0%B0%D0%B7%D0%B8%D0%BB%D0%B0-%D1%82%D0%BB%D0%B5%D0%BD%D0%BD%D0%B8%D1%82%D0%B5-%D0%BE%D1%81%D1%82%D0%B0%D0%BD%D0%BA%D0%B8-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2-news781183.html", "text": "Сантименталният за нея предмет я придружавал навсякъде по света – и по време на престоя ѝ в България, и когато пътува за по няколко месеца до Доминикана. В памет на фаталната 13-а годишнина от убийството му в Слънчев бряг вдовицата на Главния решила да разпръсне остатъка от праха му над любимите му заливи на Черно море завинаги. Дните, които Мая избрала за ритуала, били точно около 25 август – датата на неговото покушение. Още приживе Жоро споделял пред нея и пред майка си Венка, че имал лошо предчувствие и знаел, че не бил любимец на Господ, който не му бил отредил дълъг живот. По време на тези разговори заявявал пред двете най-важни жени в живота си, че искреното му желание било да бъде кремиран, а прахът му да бъде разпръснат по сантименталните и важни за него места от детството, юношеството и живота му на зрял мъж. През всичките години Мая не е намирала сили да се раздели окончателно със съпруга си. Тази година се решила на важната крачка, като брат ѝ бил неотлъчно до нея. Мая Илиева е пазила урна с част от тленните останки на Георги Илиев от смъртта му през 2005 г. до тези дни. Сподели:", "date": "2018.09.16", "title": "Мая Илиева пазила тленните останки на Георги Илиев"}
{"url": "https://pik.bg/%D1%83%D0%BB%D1%82%D1%80%D0%B0%D0%BC%D0%B0%D1%80%D0%B0%D1%82%D0%BE%D0%BD%D0%B5%D1%86-%D0%B3%D0%BE%D0%BD%D0%B8-%D1%80%D0%B5%D0%BA%D0%BE%D1%80%D0%B4-%D1%81-55-%D1%87%D0%B0%D1%81%D0%B0-%D1%82%D0%B8%D1%87%D0%B0%D0%BD%D0%B5-news781144.html", "text": "Ултрамаратонецът Краси Георгиев се включва в програмата на \"Пловдив - Европейска столица на културата 2019“ и ще изпита възможностите на физиката и психиката си на 28 септември. Предизвикателството му няма да продължи само в рамките на едно денонощие - новата цел, която Краси си поставя, е да тича 55 часа. При предишния си рекорд от януари тази година атлетът тича в продължение на 36 часа на пътека. Сега ултрамаратонецът ще подобри рекорда си, но във външна среда. Към него може да се включи всеки, който желае. Доброволците може да тичат, карат колело, кънки, скейтборд или да походят. Идеята е да се популяризират спортът и физическата активност, пише \"Марица\". Събитието е под мотото \"Празник на мотивацията\", а целта му е присъединилите се да открият своя стимул да бъдат активни. Предизвикателството \"55 часа“ стартира на 28 септември в 10 часа сутринта от Гребната база в Пловдив. То ще премине покрай река Марица и за повече от две денонощия ще е в Цар-Симеоновата градина. Сподели:", "date": "2018.09.16", "title": "Ултрамаратонец гони рекорд с 55 часа тичане"}
{"url": "https://pik.bg/%D0%B0%D1%82%D0%B0%D0%BA%D0%B0-%D0%BA%D1%8E%D1%80%D0%B4%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B8%D1%80%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B2-%D0%BF%D0%B0%D1%80%D0%B8%D0%B6-news781149.html", "text": ", съобщава иранската агенция \"Тасним\". Нападението е било извършено от 15 членове на партията \"Комала\" от Ирански Кюрдистан. Те също така са горили иранското знаме, но не са успели да нахлуят в посолството. Сградата, която се намира в 16-ти район на Париж, е претърпяла съвсем леки щети, като има . Предмети, които са били хвърлени по сградата на посолството, можеха да бъдат видени пред главния вход на дипломатическата мисия. Иранските медии твърдят, че , за да го спрат, предава \"Нюз.бг\" за напрежението. По-късно Иран обвини френската полиция в бавна реакция на атаката. \"Френското правителство трябва да предприеме всички необходими мерки за защита на иранските дипломатически мисии в тази страна\", настоя говорителят на иранското външно министерство. \"Комала\" е комунистическа партия на ирански кюрди, която действа от Ирак, след като беше изгонена от Иран след Ислямската революция през 1979 г. Посолството на Иран във френската столица Париж е било замеряно с камъни и изрисувано с графити няколко счупени прозореца и леки повреди на фасадата френските власти са знаели за нападението, но не са сторили нищо Сподели:", "date": "2018.09.16", "title": "АТАКА! Кюрди нападнаха иранското посолство в Париж"}
{"url": "https://pik.bg/%D0%B8%D1%80%D0%B0%D0%BD-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D0%BE%D0%B1%D0%BE%D0%B3%D0%B0%D1%82%D1%8F%D0%B2%D0%B0%D0%BD%D0%B5%D1%82%D0%BE-%D1%81%D0%B8-%D0%BD%D0%B0-%D1%83%D1%80%D0%B0%D0%BD-%D0%B0%D0%BA%D0%BE-%D0%B5%D1%81-%D0%B4%D0%B5%D0%B9%D1%81%D1%82%D0%B2%D0%B0-%D0%BF%D0%B0%D1%81%D0%B8%D0%B2%D0%BD%D0%BE-news781148.html", "text": "Министърът на външните работи на Иран Мохамад Джавад Зариф заплаши, че страната му може да увеличи обогатяването си на уран, ако Европейският съюз продължи да действа пасивно в разгара на оттеглянето на САЩ от иранското ядрено споразумение, пише електронното издание на турския вестник Daily Sabah. „Европейците и другите участници (в споразумението) трябва да действат, за да компенсират ефекта на американските санкции“, заяви Зариф пред германското списание „Der Spiegel“ в събота. „Петролът и банките“ са били лакмусовият тест, според Зариф. Той предупреди, че Техеран може да действа, ако „балансът на даване и получаване бъде разрушен“. Той поясни, че това не означава задължително, че Иран ще се оттегли от ядреното споразумение. Частично или намалено прилагане на споразумение е още една възможност, според Зариф. Европейците трябва да решат дали са готови да подплатят с действия своите думи, добави иранският дипломат. Въпросът, според него, е дали Европа ще се предаде на американските искания. Зариф отхвърли възможността за директни разговори с президента на САЩ Доналд Тръмп. Той заяви, че Иран ще обмисли разговори с Вашингтон единствено, ако той се върне в ядреното споразумение. Сподели:", "date": "2018.09.16", "title": "Иран увеличава обогатяването си на уран, ако ЕС действа пасивно"}
{"url": "https://pik.bg/%D1%80%D0%B8%D0%B3%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B8%D1%81%D0%BA%D0%B0%D1%82-%D1%81%D0%B8-%D1%80%D1%83%D1%81%D0%BA%D0%BE%D0%B5%D0%B7%D0%B8%D1%87%D0%BD%D0%B8%D1%82%D0%B5-%D1%83%D1%87%D0%B8%D0%BB%D0%B8%D1%89%D0%B0-news781143.html", "text": "Sputnik. Няколко хиляди души са взели участие в протест в центъра на латвийската столица Рига против правителствения план за замяна на рускоезичните училища в страната с латвийскоезични, предаде в събота кореспондент на Протестиращите, водени от Татяна Зданока, лидер на лявата партия „Латвийско-руски съюз“, и евродепутатът Андрейс Мамикинс, са тръгнали от театъра „Дайлес“ и са марширували до паметника на поета Райнис в парка Еспаланде, където се е провел самият митинг. Някои от тях са държали латвийски и руски знамена, както и лозунги с надписи „Дръжте ръцете си далеч от училищата ни“, написани на руски и на латвийски език. Според местната полиция, над 5 000 души са взели участие в протеста. Не е имало инциденти, а десетки полицаи са били на място, за да контролират ситуацията. Сподели:", "date": "2018.09.16", "title": "Рига на протест, искат си рускоезичните училища"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%81%D0%B8%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D1%85%D0%BE%D1%81%D0%BD%D0%B8-%D0%BC%D1%83%D0%B1%D0%B0%D1%80%D0%B0%D0%BA-news781134.html", "text": "Двамата синове на бившия египетски президент Хосни Мубарак бяха арестувани по обвинения в борсови манипулации, съобщава АФП. Гамал и Алаа Мубарак, заедно с още трима души, са обвинени в това, че не са уведомили фондовия пазар за споразумения за придобиване на мажоритарни дялове в няколко банки чрез подставени компании. След близо три десетилетия на власт Хосни Мубарак бе свален през 2011 година по време на така наречената Арабска пролет. По време на управлението на баща си Гамал оглавяваше ключов партиен комитет и бе сочен за негов наследник. По-големият му брат – Ала, се държеше далеч от политиката, но бе обвинен в „забогатяване“, благодарение на контактите и връзките на баща си. След като бяха арестувани през 2011 година по огромен брой обвинения, включително за присвояването на близо 10 милиона евро държавни средства. По това обвинение те получиха 3-годишни присъди през 2015 година, но бяха освободени, с мотива, че вече с излежали присъдите си. Сподели:", "date": "2018.09.16", "title": "Арестуваха синовете на Хосни Мубарак"}
{"url": "https://pik.bg/%D1%83%D0%B6%D0%B0%D1%81%D1%8A%D1%82-%D0%B2-%D0%B0%D0%BC%D0%B5%D1%80%D0%B8%D0%BA%D0%B0-%D1%83%D1%80%D0%B0%D0%B3%D0%B0%D0%BD%D1%8A%D1%82-%D1%84%D0%BB%D0%BE%D1%80%D1%8A%D0%BD%D1%81-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%B2%D0%B8%D0%BB%D0%BD%D0%B5%D0%B5-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news781182.html", "text": "Поне седем са жертвите на урагана „Флорънс”, който вчера удари източното крайбрежие на Съединените щати. Стихията причини огромни щети в щата Северна Каролина. В момента ураганът отслабва и вече е категоризиран като тропическа буря, с ветрове със скорост около 80 километра в час. Въпреки това експертите смятат, че Флорънс ще донесе огромни наводнения. Преминаването му през Северна и Южна Каролина е оставило към момента близо милион домакинства без електричество. Щетите могат да достигнат до 170 милиарда долара. Според последните данни, бурята се предвижва на северозапад, властите очакват ураганът да премине по това трасе на източното крайбрежие през следващите три денонощия. На пътя на стихията има хиляди наши сънародници. Българи живеещи на източното крайбрежие разказват, че са изкарали безсънна нощ. Сега в градчето Чарлстън, Южна Каролина, което е едва на 20 километра от брега, вятърът е отслабнал. Там живеят около 300 наши сънародници. Други шестима наши сънародници в Мъртъл бийч, Южна Каролина ни изпратиха видео от бушуващата стихия. Разказват, че останали без ток, евакуирали ги в местната гимназия. В столицата на Северна Каролина - Рали бурята е преминала без сериозни последици. Очаква се президентът Доналд Тръмп да посети районите, засегнати от урагана. Сподели:", "date": "2018.09.16", "title": "УЖАСЪТ В АМЕРИКА! Ураганът \"Флорънс\" продължава да вилнее (ВИДЕО/СНИМКИ)"}
{"url": "https://pik.bg/%D1%89%D0%B5-%D0%B3%D0%BE-%D0%B7%D0%B0%D0%BE%D0%B1%D0%B8%D1%87%D0%B0%D1%82%D0%B5-%D1%82%D1%80%D0%B8-%D0%BF%D0%BE%D0%BB%D0%B7%D0%B8-%D0%BE%D1%82-%D1%81%D1%82%D1%83%D0%B4%D0%B5%D0%BD%D0%B8%D1%8F-%D0%B4%D1%83%D1%88-news781112.html", "text": "Треньорите често съветват някои спортисти да взимат хладни душове. Естествено, ако сте решили да пробвате подобно нещо, лятото е най-подходящият сезон - тъкмо ще се разхладите. Но и не прекалявайте - говорим за хладка вода (особено при изпробване за първи път), а не за такава, от която зъбите ви ще скърцат. Най-добре е косата да се измива с по-топла вода, а тялото - с хладна. Регулирайте струята - първо пуснете по-топла, но не гореща, след това постепенно завъртайте кранчето към студената вода. Така най-лесно ще свикнете, ако искате да се насладите на предимствата на студения душ. Ето и какви са те. Когато студената вода се разлее по тялото ви, сърцебиенето ви се ускорява. Така се подобрява кръвообращението, което дава допълнителна енергия на организма. Студените душове са най-ефективни след тренировка - така ще сте по-свежи и няма да се чувствате много уморени. И заместват кафето и енергийните напитки, с които се опитвате да преборите изтощението. Хладката вода действа добре на кожата, защото стяга порите. Също така, влияе добре на прекалено мазната кожа. И като цяло кожата ви изглежда по-сияйна и блестяща, когато нанасяте грим ще усетите, че ви стои по-добре и изпъква повече. Има нещо еуфорично във взимането на хладен душ. Първо - в началото се радвате, че сте успели да се справите с това предизвикателство. А и студената вода ви събужда, ободрява, дава сили за нови приключения и стимулира мисловната дейност. Сподели:", "date": "2018.09.16", "title": "ЩЕ ГО ЗАОБИЧАТЕ! Три ползи от студения душ"}
{"url": "https://pik.bg/5-%D0%BE%D1%82-5-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%BF%D0%BE%D0%B1%D0%B5%D0%B4%D0%B8-%D1%82%D0%BE%D1%82%D0%BD%D1%8A%D0%BC-%D0%BD%D0%B0%D1%81%D1%80%D0%B5%D0%B4-%D1%83%D0%B5%D0%BC%D0%B1%D0%BB%D0%B8-news781141.html", "text": "Победният поход на Ливърпул продължи и в 5-ия кръг на английската Висша лига! При това на \"Уембли\" срещу Тотнъм, който през миналия сезон нанесе тежко поражение с 4:1 на формацията на Юрген Клоп на същия този стадион. Хората на германския мениджър дадоха да се разбере защо са считани за фаворит за титлата през настоящата кампания. Мърсисайдци се наложиха с 2:1 над лондончани, вкарвайки по едно попадение и в двете полувремена, предава \"Топспорт\". Срещата започна с попадение на гостите още преди да е изтекла и една минута, но голът на Фирмино бе правилно отменен, тъй като бразилецът бе в положение на засада. Последваха спокойни минути, като двата отбора действаха основно с идеята да не сгрешат. Играчите на Почетино опитаха чрез Кристиян Ериксен да дръпнат в резултата, но удар на датчанина от фаул бе спасен от Алисон. Ливърпул нанесе своя удар десетина минути преди края на полувремето! Неубедителна намеса на Ворм при центриране от корнер позволи на Вайналдум да стреля с глава пред вратарското поле, Ливърпул стигна до второ попадение минути след началото на второто полувреме! Пробив на Садио Мане по левия фланг завърши с успоредно центриране към Фирмино, До края на срещата \"шпорите\" опитаха всичко възможно, за да вземат поне точка, но усилията им Така селекцията на Юрген Клоп продължава да е лидер с пълен актив от 15 точки след 5 изиграни кръга. а макар че остана впечатление, че топката е избита от голлинията, технологията отчете, че тя е премината с целия си обем - 1:0! който с помощта на рикошет в гредата, успя да стигне до топката и да я довкара за 2:0! стигнаха само за почетно попадение на Ерик Ламела в добавеното време на срещата. Тотнъм - Ливърпул 1:2 Сподели:", "date": "2018.09.16", "title": "5 от 5: Ливърпул победи Тотнъм насред \"Уембли\""}
{"url": "https://pik.bg/%D0%B7%D0%B0-%D0%B4%D0%B0-%D0%BD%D1%8F%D0%BC%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BA%D0%B0%D0%BA-%D0%B4%D0%B0-%D0%BF%D1%80%D0%B5%D0%BE%D0%B4%D0%BE%D0%BB%D0%B5%D0%B5%D0%BC-%D0%B3%D0%B0%D0%B4%D0%B5%D0%BD%D0%B5%D1%82%D0%BE-%D0%B2-%D1%83%D0%B2%D0%B5%D1%81%D0%B5%D0%BB%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%BF%D0%B0%D1%80%D0%BA%D0%BE%D0%B2%D0%B5-news781111.html", "text": "През лятото и есента има много панаири и фестивали, а и имате повече време да пътувате с приятелите и да посещавате увеселителни паркове. Атракционите там са много забавни и повишават адреналина в кръвта. Ако обаче сте от хората, на които започва да им се гади, особено на по-страшните люлки, времето, прекарано там се превръща в истински кошмар. Ето и как може да преодолеете проблема. Професор Брендън Уокър, който е инженер и дизайнер на увеселителни влакчета, споделя пред \"Сън\", че стрък джинджифил или кристализиран джинджифил са най-добрите лекарства за такъв тип гадене. Кристализираният е подходящ за децата, тъй като се смуче като бонбон. Ако ви се повдига по време на возене на някое от съоръженията, или ако започнете да повръщате, джинджифилът ще облекчи симптомите. И след това ще сте способни да се качите и на най-страшните люлки - такива с висока скорост, такива, които ви обръщат с главата надолу, които ви издигат прекалено високо и т.н. Но професора казва още, че трябва да давате малко време за почивка на организма, а не след един атракцион, да се качвате на следващ. Хубаво е първо да се разходите малко, да разгледате сувенирите, да хапнете или пийнете нещо, да поседите на пейка и т.н. Уокър смята, че най-често гадене и повръщане предизвикват люлките, които се въртят бързо в кръг. Сподели:", "date": "2018.09.16", "title": "ЗА ДА НЯМА ПРОБЛЕМИ: Как да преодолеем гаденето в увеселителните паркове"}
{"url": "https://pik.bg/%D1%82%D0%B5%D0%B6%D0%BA%D0%B0-%D0%B7%D0%B0%D0%B1%D1%80%D0%B0%D0%BD%D0%B0-%D0%BA%D1%80%D0%B0%D0%B9-%D0%BD%D0%B0-%D0%B4%D0%BE%D0%BC%D0%B0%D1%88%D0%BD%D0%B8%D1%82%D0%B5-%D1%81%D1%83%D0%B4%D0%B6%D1%83%D1%86%D0%B8-%D0%B8-%D1%81%D0%BB%D0%B0%D0%BD%D0%B8%D0%BD%D0%B0%D1%82%D0%B0-news781150.html", "text": "От прясното месо, добито за лична консумация, не трябва да се произвеждат луканки, суджуци, наденици, маринована сланина и други продукти. Това гласят съвети на Българската агенция по безопасност на храните (БАБХ) за ограничаване на заболяването с африканска чума по свинете. Ако преди да заколят свиня, стопаните забележат симптоми като загуба на апетит, ускорено и затруднено дишане, секреция от носа и очите, некоординирани движения, кървава диария или видими подкожни кръвоизливи, незабавно да уведомят ветеринарен лекар и да спрат с обработката на трупа. Експертите съветват всички участници в клането да предприемат хигиенни мерки, за да не разнесат вируса до домовете си. Домашните свине не трябва да се хранят с отпадъци, включително кухненски, съдържащи остатъци от свинско месо или продукти от свинско месо. Сподели:", "date": "2018.09.16", "title": "ТЕЖКА ЗАБРАНА! Край на домашните суджуци и сланината"}
{"url": "https://pik.bg/%D0%B5%D0%BB%D0%B8%D1%82%D0%BD%D0%BE-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D1%80%D0%B8%D0%B7%D0%B8%D0%B2---%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D0%B3%D1%83%D0%B1%D0%B8-%D1%81%D0%B8%D0%BD%D0%B0-%D1%81%D0%B8-news781136.html", "text": "Първият учебен ден в пловдивското училище \"Св. Патриарх Евтимий\" тази година ще е много по-различен. От школото се обърнахаа с емоционално послание към всички свои ученици и зов за помощ. \" Сумата, равностойна на цената на избрания от Вас букет, моля да дарим на наша колежка и Ваша учителка, която трябва да плати за лечението на своя, сполетян от коварна болест, син в германска клиника. Сподели:", "date": "2018.09.16", "title": "Елитно пловдивско училище с емоционален призив - учителка може да загуби сина си"}
{"url": "https://pik.bg/%D0%BA%D1%83%D1%87%D0%B5%D0%BD%D1%86%D0%B5-%D0%BD%D0%B0-%D0%BA%D0%B0%D0%B8%D1%88%D0%BA%D0%B0-%D0%BF%D0%B5%D1%82%D1%8F-%D0%B4%D0%B8%D0%BA%D0%BE%D0%B2%D0%B0-%D0%BA%D0%BE%D0%BC%D0%B0%D0%BD%D0%B4%D0%BE%D1%80%D0%B8-%D0%B3%D0%B0%D0%B4%D0%B6%D0%B5%D1%82%D0%BE-%D1%81%D0%B8-%D0%B5%D1%82%D0%BE-%D0%BD%D0%B0-%D0%BA%D0%B0%D0%BA%D1%8A%D0%B2-%D1%82%D0%BE%D1%80%D0%BC%D0%BE%D0%B7-%D0%B5-%D0%BF%D0%BE%D0%B4%D0%BB%D0%BE%D0%B6%D0%B5%D0%BD-%D0%BF%D0%BE%D0%B5%D1%82%D1%8A%D1%82-%D0%B8-news780583.html", "text": "Bъв вcяĸa cepиoзнa вpъзĸa тpябвa дa имa ĸoмпpoмиcи, нo в тaзи мeждy Πeтя Диĸoвa и Илиян Любoмиpoв cяĸaш ĸoмпpoмиcитe ги пpaви caмo тoй. Щерката на Сашо Диков изцялo го e обладала и гo e нaпpaвилa cвoe пocлyшнo ĸyчeнцe. Πoeтът нямaл дyмaтa зa нищo y дoмa. Cъглacявaл ce c пoлoвинĸaтa cи зa вcичĸo и пpиeмaл нeйнaтa дyмa ĸaтo зaĸoн зa ceбe cи. Πoĸaзaтeлнo в тoвa oтнoшeниe e, чe Илиян нe мoжe дa глeдa \"BИΠ Бpaдъp\". Bъпpeĸи, чe мy тpябвa зa paбoтaтa, зaщoтo e ĸoмeнтaтop в \"Ha ĸaфe\", нeгoвaтa любимa нe мy дaвaлa дa cлeди pиaлити шoyтo. Πpичинaтa e, чe Πeтя Диĸoвa paбoти в Би Tи Bи и зa нeя билo изĸлючeнo дa пpaви peйтинг нa дpyгa тeлeвизия. B дoмa им c Илиян имaлo caмo eдин тeлeвизop и нямaлo ĸaĸ тoй дa глeдa шoyтo, зaщoтo тaĸa и тя щялa дa гo глeдa. Жypнaлиcтĸaтa ĸaтeгopичнo oтĸaзвaлa дa cлeди пpoдyĸции oт конкурентна медия и зaтoвa Любoмиpoв ocтaвaл \"нa тъмнo\" oтнocнo cлyчвaщoтo ce в Kъщaтa. Πoeтът oбaчe нe cмeeл дa ce пpoтивoпocтaвя нa пoлoвинĸaтa cи, пише \"Клюки.бг\". Сподели:", "date": "2018.09.16", "title": "КУЧЕНЦЕ НА КАИШКА! Петя Дикова командори гаджето си! Ето на какъв тормоз е подложен поетът Илиян..."}
{"url": "https://pik.bg/%D0%BD%D0%B0%D1%80%D0%BA%D0%BE%D0%BC%D0%B0%D0%BD-%D0%BD%D0%B0%D0%BF%D0%B0%D0%B4%D0%BD%D0%B0-%D0%B8-%D0%BE%D0%B3%D1%80%D0%B0%D0%B1%D0%B8-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D0%BD%D0%B0%D1%81%D1%80%D0%B5%D0%B4-%D1%8F%D0%BC%D0%B1%D0%BE%D0%BB-%D0%BD%D0%B0%D0%BB%D0%B5%D1%82%D1%8F-%D0%B8-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8-news781151.html", "text": "26-годишен наркоман, който е заставал на няколко пъти пред Темида за грабежи и търговия с дрога е задържан в Ямбол след сигнал за нападение и грабеж над таксиметров шофьор. Сигналът за случилото се постъпил около 13:00 часа в петък. Нападението е станала на паркинга на улица \"Кичева“ докато възрастният водач на жълтата кола почивал. Нападателят го връхлетял с камък в ръка, ударил го по главата и задигнал 40 лв. от джоба на ризата му, след което се скрил във входа на близка кооперация, предава \"Монитор\". Извършителят е бил задържан около полунощ на същия ден, като при залавянето е оказал яростна съпротива на униформените, поради което се наложило използването на помощни средства. Първоначално е заведен в ареста за едно денонощие по закона за МВР, уведомена е районната прокуратура, с постановление престоят зад решетките е удължен на  72 часа. Раненият таксиметров шофьор е бил откаран до центъра за спешна и неотложна медицинска помощ, където е бил прегледан и превързан. Няма опасност за живота му. Сподели:", "date": "2018.09.16", "title": "Наркоман нападна и ограби таксиджия насред Ямбол, налетя и на полицаи"}
{"url": "https://pik.bg/%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2%D0%B0%D0%BD%D0%B4%D0%B0%D0%BB%D0%B8-%D0%BE%D0%B1%D1%81%D1%82%D1%80%D0%B5%D0%BB%D0%B2%D0%B0%D1%85%D0%B0-%D0%B6%D0%B8%D0%B2%D0%BE%D1%82%D0%BD%D0%BE%D0%B2%D1%8A%D0%B4%D0%BD%D0%B0-%D1%84%D0%B5%D1%80%D0%BC%D0%B0-%D0%BA%D1%80%D0%B0%D0%B9-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-news781153.html", "text": "Неизвестни вандали са устроили истински среднощен екшън със стрелба във ферма за отглеждане на крави от месодайната порода Анугс в землището на казанлъшкото село Шейново. С ловна пушка са произведени минимум 12 изстрела, а сачмите от различен калибър са нанесли щети за над 8000 лв. Потрошени са соларни панели за елзахранването на електрическите пастири, разбити са камерите за видеонаблюдение, обясни собственикът на стадото Кънчо Кутев пред \"Монитор\". По негови данни стрелците са били двама мъже, които пристигнали малко преди полунощ в петък с мотоциклет. Направили са няколко прехода през пасището, което е с територия от близо 3000 дка, спирали са на няколко пътя и само по случайност не са гръмнали някое от 140-те животни, които в този момент са били там. \"Нямам думи за тази простотия, извадили са истински късмет че не съм бил на място, със сигурност днес майките им щяха да ги опяват тия гадове!“, разярено обясни Кутев, който от 4 години се занимава с животновъдство и в момента отглежда около 800 елитни животни. Фермерът е подал жалба в РУ \"Полиция“-Казанлък. На място са идвали оперативни работници, които са събрали веществени доказателства-сачми и концентратори, взети са отпечатъци от следите на мотоциклетните гуми. Сподели:", "date": "2018.09.16", "title": "НАПАДЕНИЕ! Вандали обстрелваха животновъдна ферма край Казанлък"}
{"url": "https://pik.bg/%D0%B2-%D0%BF%D0%BE%D0%BC%D0%BE%D1%80%D0%B8%D0%B5-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D1%81%D0%BF%D0%BE%D1%80%D1%82%D0%BD%D0%B8-%D0%BF%D0%BB%D0%BE%D1%89%D0%B0%D0%B4%D0%BA%D0%B8-%D1%81-%D0%BF%D0%BE%D1%87%D1%82%D0%B8-300-%D0%B1%D0%BE%D0%BD%D0%B0-news781154.html", "text": "Община Поморие е обявила обществена поръчка за ремонт на спортни площадки. Процедурата включва шест съоръжения и е на стойност 287 500 лв. без ДДС. Пълна реконструкция ще претърпят спортните площадки - в кв. \"Север\" до бл. 16 в кв. \"Свобода\", в кв. \"Свети Георги\", съоръжението до Руския паметник, както и в градовете Ахелой и Каблешково, пише \"Флагман\". Ремонтите предвиждат демонтаж на старата изкуствена трева и замяната й с нова такава за футбол. Ще бъде възстановена боята, укрепването и мрежите на футболните врати. Зад вратите ще се монтира нова плетена мрежа за спиране на топките. Ще бъдат замененени увредените пана на оградата зад вратите с нови по спецификация. На спортната площадка на Руския паметник в Поморие ще бъде обновен и тенис кортът, както и увредените седалки за зрители ще бъдат подновени с нови. Сподели:", "date": "2018.09.16", "title": "В Поморие ремонтират спортни площадки с почти 300 бона"}
{"url": "https://pik.bg/%D0%B1%D0%B0%D0%B1%D0%B8%D1%88-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B5%D0%BC-%D0%B4%D0%BE%D1%80%D0%B8-%D0%B8-%D1%81%D0%B8%D1%80%D0%B8%D0%B9%D1%81%D0%BA%D0%B8-%D1%81%D0%B8%D1%80%D0%B0%D1%87%D0%B5%D1%82%D0%B0-news781155.html", "text": "Чешкият премиер Андрей Бабиш заяви, че не подкрепя засилващите се критики срещу Полша и Унгария от страна на ръководството на ЕС, предаде ТАСС. „Унгарците и поляците могат да реагират по-добре на появата на възможни заплахи за демокрацията (в техните страни), отколкото депутатите от Европарламента или чиновниците в Брюксел”, подчертава премиерът в свое интервю. Той е категоричен: \"Във всеки случай, Чехия няма да изостави своите съюзници\". И добавя: \"Не ми харесва, че Еврокомисията може да започне разследване срещу Полша или Унгария”. Прага може да блокира процедурата, която иначе би довела до лишаване на Будапеща от право на глас в Съвета на ЕС. Чешкият премиер отбелязва, че основната заслуга ЕС да се откаже от квотата за разселване на мигранти е негова и на унгарския му колега Виктор Орбан. Бабиш е категоричен, че Чехия няма да приеме нито един бежанец, дори и сирийски сирачета, преминали нелегално в ЕС: „Защо да трябва да ги приемаме? Имаме си сирачета тук в нашата страна, които трябва да подготвим за живота”. Той отбелязва, че Чехия проявява солидарността си чрез финансова и медицинска помощ, доставяна директно в Сирия и други кризисни зони. Сподели:", "date": "2018.09.16", "title": "Бабиш категоричен: Няма да приемем дори и сирийски сирачета!"}
{"url": "https://pik.bg/%D1%81%D1%8A%D0%B4%D0%B1%D0%B0-5-%D0%B7%D0%BE%D0%B4%D0%B8%D0%B8-%D0%BA%D0%BE%D0%B8%D1%82%D0%BE-%D0%BD%D0%B0%D0%B9-%D1%87%D0%B5%D1%81%D1%82%D0%BE-%D1%81%D0%B0-%D0%B7%D0%B0%D1%80%D1%8F%D0%B7%D0%B2%D0%B0%D0%BD%D0%B8-news781110.html", "text": "Рибите най-често биват отрязвани от потенциални партньори. Лошото е, че сами предизвикват това. Много са подозрителни, трудно се доверяват и сякаш са си наумили, че нещата няма да се получат. Имплантират лошите си очаквания върху обекта на желанията си и той чувства това. Това е и причината, поради която той ги оставя в приятелската зона, дори да не е честно. Може да е влюбен, но отрязва рибите, защото чувства негативна енергия. Разбират се много добре с повечето хора. Мили са, разговорливи, приятни, търпеливи. Затова другите започват да ги виждат като нещо нереално, недостижимо. Сякаш никой не заслужава толкова прекрасен човек като близнаците. Ако другият е прекалено чувствителен, знае, че раздяла с близнак ще боли много. Друга причина е, че близнаците понякога говорят за всичко друго, но не и за чувствата. Всеки ги познава като флиртаджиите на зодиака. Много са мили, дружелюбни, възпитани, с добри намерения. Но в очите на другите освен флиртаджии, изглеждат и като несериозни. Сякаш са жадни само за плътското, обичат тръпката от преследването и постоянно имат нужда да се закачат с някого. За някои това е неприемливо, несериозно. А и предизвиква ревност. Трябва всичко да става по техния начин. Понякога са като сноби, което има своя чар, защото са здраво стъпили на земята и държат на принципите си. Но на някои хора им се вижда странно и леко досадно - постоянно да трябва да се съобразяват с козирога. Властолюбието им най-често ги праща в приятелската зона. Водолеят сякаш живее на друга планета, на място, където няма правила, няма ценности. И постоянно трябва да се отдава внимание на този знак, дори когато ситуацията не е подходяща. Водолеят понякога се влюбва в приятели от детството, което разваля отношенията му с тези приятели. А когато флиртува може да се държи непочтено и да не проявява уважение, затова го режат. Сподели:", "date": "2018.09.16", "title": "СЪДБА! 5 зодии, които най-често са зарязвани"}
{"url": "https://pik.bg/%D1%80%D0%BE%D0%B4%D0%BE%D0%BF%D1%87%D0%B0%D0%BD%D0%B8%D0%BD-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8-%D0%B2%D0%BA%D1%8A%D1%89%D0%B8-%D1%85%D1%80%D0%B0%D0%BC-%D0%BD%D0%B0-%D0%BF%D0%BE%D0%B7%D0%BD%D0%B0%D0%BD%D0%B8%D0%B5%D1%82%D0%BE-news781156.html", "text": "Самобитен родопчанин отвори къщата си за читалня на туристи. Общественикът Атанас Барбов от смолянското село Левочево е нарекъл родния си дом \"Храм на Познанието\". \"Бях поощрен за това от местните бизнесмени, издатели, писатели. Само добавих в името \"... в царството на Невежеството\". Всеки, който проявява любопитство, би могъл да ми гостува и да се увери, че това не е самонадеяност, казва той. Барбов е бивш миньор, а в смутните за рудодобива времена в началото на демокрацията оглавява един от синдикатите на подземните работници в региона. И като синдикалист и общественик е контактувал с много медии, издатели и писатели, с няколко поколения журналисти от страната, с агенция \"Ройтерс\", участвал е и в предавания на \"Свободна Европа\" и Би Би Си, разказва историята му \"Марица\". Барбов е събрал в библиотеката си над 1800 тома, сред които има ценни издания от художествена литература, поезия, изкуства, история, философия, психология, документалистика. Пазя и всички томове, издадени от Комисията по досиетата. Идват вкъщи да ги четат много хора, преживели онзи режим. Повечето нямат достъп до интернет или нямат навик да четат в онлайн пространството. Притежавам и изказвания на евродепутати в Европейския парламент, които изобщо не стигат до гражданите не само в България, а и в Европа. Издигнал съм в култ свободата на словото и личната свобода, казва 70-годишният общественик. С отварянето на къщата си за туристи той планира да привлече будните и интелигентните от тях към Левочево, след като заедно с планинаря Александър Караджов създадоха и два уникални прехода край селото, посветени на Вярата и на Просвещението. \"Пътят на Вярата\" е преход през 9 параклиса в района на Левочево, който кръстили по идея на Барбов. Желанието му е хората да стигат до Вярата, правейки прехода край родното му село, така, както го правят милиони поклонници по света. Сподели:", "date": "2018.09.16", "title": "Родопчанин си направи вкъщи Храм на познанието"}
{"url": "https://pik.bg/%D0%BC%D0%B0%D0%BD%D0%B5%D0%B2%D1%80%D0%B8-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-%D0%BD%D0%B0-%D1%80%D1%83%D1%81%D0%B8%D1%8F-%D0%B2%D0%BA%D0%BB%D1%8E%D1%87%D0%B2%D0%B0%D1%82-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B8-news781161.html", "text": ", използвайки кораб за борба с подводници и хеликоптер в Охотско море. Учението е част от най-големите военни учения на Русия от 1981 г. насам, които се провеждат под наслов \"Восток-2018\", съобщава \"Асошиейтед прес\". Около 3200 войници от Китай се присъединиха към около 300 000 руски войници за военните учения, които ще продължат една седмица в Сибир и Далечния изток, както и в Тихия и Северния ледовит океан. Маневрите продължават до понеделник, предава \"Нюз.бг\". Военноморското учение в Тихия океан в района между източните брегове на Русия и японския остров Хокайдо включваше руският , оборудвани за издирване на подводници. От руското военно министерство уточниха, че в днешното учение са участвали и изтребители , които са прихващали самолети, приближаващи към тях, без да реагират на наземния контрол, както и далекобойните бомбардировачи Ту-22, удрящи цели, наподобяващи паркирани самолети и военни складове. Руските военноморски сили са провели издирване на подводница разрушител \"Вицеадмирал Кулаков\" и хеликоптер Ка-27 МиГ-31 и Су-35 Сподели:", "date": "2018.09.16", "title": "МАНЕВРИ! Големите военни учения на Русия включват преследване на подводници"}
{"url": "https://pik.bg/%D1%81%D0%B2%D0%B5%D1%82%D0%BB%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-1125-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BF%D1%80%D0%B5%D1%81%D0%BB%D0%B0%D0%B2%D1%81%D0%BA%D0%B8%D1%8F--news781160.html", "text": "Българският патриарх Неофит ще участва в отбелязването на 1125 години от Преславския църковно-народен събор, което ще се състои във Варненската и Великопреславска епархия, съобщиха от пресцентъра на митрополията. През настоящата 2018 година се навършват 1125 години от Първия църковно-народен събор, провел се през 893 година в Преслав. По този повод ръководството на Варненска и Великопреславска света митрополия организира тържествено честване на това значимо събитие днес, на което ще присъства Негово Светейшество Българският патриарх и Софийски митрополит Неофит. От 8:30 часа ще се състои посрещане на Негово Светейшество Българския патриарх и Софийски митрополит Неофит в Катедралния храм \"Успение Богородично“ и начало на Светата Божествена Литургия, предава \"Фокус\". В 12:30 часа в Националния историко-археологически резерват \"Велики Преслав“ – град Велики Преслав, ще се състои благодарствен молебен в Дворцовата базилика. Сподели:", "date": "2018.09.16", "title": "СВЕТЛА ГОДИШНИНА! Патриарх Неофит ще участва в отбелязването на 1125 години от Преславския църковно-народен събор"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D0%B4%D1%80%D0%B5%D0%B2%D0%BD%D0%B0%D1%82%D0%B0-%D0%B1%D0%B8%D1%80%D0%B0-%D0%B2-%D1%81%D0%B2%D0%B5%D1%82%D0%B0-news781165.html", "text": "Археолози от университета „Станфорд“ откриха най-старата бира в света, съобщава BBC. Находката, която може би е на над 13 000 години, е намерена в праисторическа пещера близо до Хайфа, Израел. Учените проучвали погребален комплекс на полуномадско племе ловци, когато се натъкнали на остатъци от алкохол в един древните съдове. До момента се предполагаше, че варенето на бира е започнало преди около 5 000 години. Новото откритие не само може да преобърне историята на пивото, но може да се окаже, че то не е вторичен продукт на правенето на хляб, както се предполагаше до момента. Археолозите не могат да кажат кое е първото – хлябът или бирата, но се предполага, че пивото е било варено, за да се използва за ритуални дейности в памет на мъртвите. Учените искали да установят с какви растения са се хранели хората от племето Натуфиан, които са живели между Палеолита и Неолита, когато внезапно се натъкнали на следи от алкохол, направен от пшеница и ечемик. Разбира се, въпреки че процесът на ферментация се е запазил, експертите твърдят, че древната бира не е била толкова силна колкото съвременното пиво. Сподели:", "date": "2018.09.16", "title": "Откриха най-древната бира в света"}
{"url": "https://pik.bg/%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D0%B3%D0%BE%D1%82%D0%B2%D0%B5%D0%BD%D0%B8%D1%8F-%D0%BA%D1%8A%D1%80%D0%B2%D0%B0%D0%B2-%D0%BC%D0%B5%D1%82%D0%B5%D0%B6-%D1%89%D0%B5-%D1%81%D0%B5-%D0%BE%D1%82%D0%B2%D1%8A%D1%80%D0%BD%D0%B5-%D1%81-%D1%86%D1%8F%D0%BB%D0%B0%D1%82%D0%B0-%D1%81%D0%B8%D0%BB%D0%B0-%D0%BD%D0%B0-%D0%B7%D0%B0-news781122.html", "text": "Ако някой си прави криви сметки затова как ще предизвика хаос и безвластие, за да си изчисти някакви задължения или да се опита да си върне някакви позиции, то това няма да се случи. Така коментира ексклузивно пред ПИК депутатът от ГЕРБ Тома Биков информацията за готвен кървав метеж в София, като се използва деня за отворени врати на президентството (ВИЖТЕ В ОЩЕ ПО ТЕМАТА). Както ПИК първо съобщи, според оперативни данни на МВР и ДАНС, в ход е сценарий за разбунване на държавата и обявяване на извънредно положение от страна на президента Радев под натиск на метежниците. \"Не съм запознат с оперативните данни на МВР и ДАНС. Ако някой смята да нарушава закона, просто ще му бъде отвърнато с цялата сила на закона и съм убеден в това\", каза още Биков. \"Според мен органите на реда трябва да действат безкопромисно в такива ситуации, защото това посяга върху устоите на държавата и устоите на националната сигурност. Подобни неща просто няма как да бъдат допускани\", завърши темата Тома Биков. Денят \"Х\" е днес и са обявени антиправителствени протести с участието на българи от чужбина. Сподели:", "date": "2018.09.16", "title": "Тома Биков ексклузивно пред ПИК за готвения кървав метеж: Ще се отвърне с цялата сила на закона!"}
{"url": "https://pik.bg/%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D0%BE%D0%B1%D1%8F%D0%B4%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE---%D0%B5%D1%82%D0%BE-%D0%BA%D0%B0%D0%BA-news781168.html", "text": "Възрастен мъж беше хванат да краде хранителни стоки от хипермаркет във Враца. На мястото бил изпратен екип, който установил, че виновник бил 62-годишният К.И. от Враца. Откраднатите стоки били върнати на управителя. Извършителят обяснил, че парите не му стигат и краде от глад. Сподели:", "date": "2018.09.16", "title": "Врачански пенсионери обядват безплатно - ето как"}
{"url": "https://pik.bg/%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8%D1%82%D0%B5-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B0%D0%B2%D1%81%D1%82%D1%80%D0%B8%D1%8F-news781203.html", "text": "Месец преди изборите за местен парламент в Бавария, лидерът на Християнсоциалния съюз и вътрешен министър на Германия Хорст Зеехофер подкрепи проверките по границата с Австрия. На митинг пред симпатизанти Зеехофер заяви, че никоя държава не може да се справи с неограничен брой имигранти. \"Тези, които нямат право на закрила, трябва да се върнат в страната, от която са пристигнали. Защото казвам, госпожи и господа: никоя страна на тази планета не може да поеме неограничен брой бежанци и мигранти\", категоричен бе Зеехофер. Прогнозите преди изборите дават първо място на неговия Християнсоциален съюз на изборите в Бавария. Въпреки това подкрепата за тях е спаднала с 3 процента през последните 2 месеца. Сподели:", "date": "2018.09.16", "title": "Вътрешният министър на Германия подкрепи проверките по границата с Австрия"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81-%D0%B2%D0%B0%D0%B6%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B0-%D0%B2-%D0%BD%D0%B0%D0%B3%D0%BE%D1%80%D0%BD%D0%B8-%D0%BA%D0%B0%D1%80%D0%B0%D0%B1%D0%B0%D1%85-news781167.html", "text": "Президентът на Турция Реджеп Тайип Ердоган заяви, че решението на конфликта в Нагорни Карабах е задължително условие за подобряване на отношенията с Армения, предава Анадолската агенция . Говорейки по време на събитие за отбелязване на 100-годишнината от освобождението на Баку от Кавказката мюсюлманска армия, Ердоган припомни за клането в Ходжали, което отнема живота на стотици азербайджански граждани. „Тези, които не могат да обяснят какво се случи в Ходжали преди 26 години, клането в Нагорни Карабах, и обявяват убийците за герои, не трябва да дават на Турция никакви уроци по история“, заяви Ердоган, визирайки Армения. Той добави и, че „тези, които окупират 20 процента от азербайджанските земи и пречат на над 1 милион азербайджанци да се завърнат към родината си, не трябва да очакват от Турция да отвори границите си“. „От ранните периоди на азербайджанската независимост, Турция подкрепя братската страна по всеки възможен начин и ще продължи да го прави“, заяви турският президент. Сподели:", "date": "2018.09.16", "title": "Ердоган с важен коментар за конфликта в Нагорни Карабах"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D0%BC%D0%B8%D1%81%D0%BB%D1%8F-%D0%BD%D0%BE%D0%B2%D0%B8-%D0%BC%D0%B8%D1%82%D0%B0-%D0%B7%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%81%D1%82%D0%BE%D0%BA%D0%B8-news781202.html", "text": "Президентът на САЩ Доналд Тръмп възнамерява да обяви до утре нови мита на стойност около 200 милиарда долара върху внос от Китай, съобщи  \"Уолстрийт джърнал\", цитирани от БНР. Нивото на тарифите ще бъде вероятно около 10 процента, под 25-те на сто, които администрацията на Тръмп бе обявила за този кръг от повишение, твърди изданието. Съобщението идва, след като Белият дом покани Китай за нови преговори по спора им за нивата на митата. Досега двете правителства са си наложили взаимно мита за внос на стоки за по 50 милиарда долара. Сподели:", "date": "2018.09.16", "title": "Доналд Тръмп обмисля нови мита за китайски стоки"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D1%8F%D0%BF%D0%BE%D0%BD%D1%81%D0%BA%D0%BE%D1%82%D0%BE-%D0%B4%D1%8A%D0%BB%D0%B3%D0%BE%D0%BB%D0%B5%D1%82%D0%B8%D0%B5-news781199.html", "text": "\"Тайната на японското дълголетие е здравно осигуряване за всички.\" Това заяви президентът на Световната медицинска асоциация д-р Йошитаке Йококура по време на Деветия международен медицински конгрес, който се проведе в Босна и Херцеговина от 6 до 9 септември 2018г, съобщава „Трафикнюз“. Д-р Йококура обясни, че през 1947 година средната продължителност на живота в Япония е била 50 години, но през 1961 година въвеждат задължителна осигурителна система за всички, което дава възможност хората да получат медицинска грижа в ранните фази на заболяването. По думите на д-р Йококура това е увеличило средната продължителност на живота на японците с близо 30 години. \"Всъщност няма никаква тайна или ако трябва да говорим за тайната на дълголетието на японците е именно това — когато всички са здравноосигурени, имат по-ранен достъп до медицински грижи, това веднага води до увеличаване на продължителността на живота\", заяви д-р Йококура. Той обясни, че сред целите на Световната медицинска асоциация са въвеждане на единни медицински стандарти, универсално здравно покритие, тоест достъп до здравеопазване на всички хора по света и непрекъснато подобряване на квалификацията на лекарите. По думите му идеята е да бъде осигурена точната грижа за точния човек в точния момент. \"Първата и основна грижа на лекарите е да пазят живота на пациентите. Те трябва да се грижат за хората, които са в критична ситуация, тоест са по-уязвими в обществото. Затова е изключително важно лекарят в своята дейност да разсъждава и да действа от гледната точка на пациента, на болния\", заяви президентът на Световната медицинска асоциация. В доклада си той посочи, че сърдечно-съдовите и онкологичните заболявания са сред най-големите проблеми в здравеопазването в световен мащаб. \"В сферата на онкологията е изключително важно да се развива и да се навлиза все повече в тайните на генните технологии. Колкото по-скоро се разберат фините механизми на взаимодействието при гените, толкова по-скоро ще има развитие в онкологията и ще се постигне напредък в овладяването на онкологичните болести\", отбеляза д-р Йококура. Що се отнася до сърдечно-съдовите заболявания, той обясни, че те могат да бъдат овладени преди всичко с промени в начина на живот на хората, като повече физическа активност, намаляване на холестерола и тютюнопушенето. \"Те зависят до голяма степен от човека\", подчерта д-р Йококура. Сподели:", "date": "2018.09.16", "title": "Разкриха тайната на японското дълголетие"}
{"url": "https://pik.bg/%D1%81%D0%BB%D1%8A%D0%BD%D1%87%D0%B5%D0%B2%D0%B0-%D0%BD%D0%B5%D0%B4%D0%B5%D0%BB%D1%8F-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D0%B7%D0%B0%D0%B2%D1%8A%D1%80%D1%88%D0%B2%D0%B0-%D1%81-%D0%BF%D1%80%D0%B8%D0%BA%D0%B0%D0%B7%D0%BD%D0%BE-%D0%B2%D1%80%D0%B5%D0%BC%D0%B5-news781166.html", "text": "През нощта над по-голямата част от страната времето беше ясно, а през деня то ще е предимно слънчево. Ще има и временни увеличения на облачността, по-значителни над Източна България и там на места, където главно в следобедните часове, ще има краткотрайни валежи. В западната половина на страната ще духа слаб до умерен северозападен вятър, в източната – от север-североизток. Минималните температури ще са предимно между 11° и 16°, максималните - между 26° и 31°, е прогнозата на НИМХ за днешния 16 септември. Над планините ще е предимно слънчево. По-значителни увеличения на облачността ще има над планините в Източна, а след обяд и над Централна България, но само на отделни места там ще превали. Ще духа до умерен вятър от север-северозапад. Максималната температура на височина 1200 метра ще е около 20°, на 2000 метра – около 12°. Над Черноморието облачността ще е предимно значителна. Главно след обяд ще има валежи, в отделни райони – интензивни. Ще духа слаб до умерен вятър от север-североизток. Максималните температури ще са между 24° и 29°. Температурата на морската вода е 24-25°. Вълнението на морето ще е 2-3 бала. Сподели:", "date": "2018.09.16", "title": "СЛЪНЧЕВА НЕДЕЛЯ! Седмицата завършва с приказно време"}
{"url": "https://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BE%D1%82-%D1%82%D0%B0%D0%B9%D1%84%D1%83%D0%BD%D0%B0-%E2%80%9E%D0%BC%D0%B0%D0%BD%D0%B3%D1%85%D1%83%D1%82%E2%80%9C-%D0%BD%D0%B0-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0-25-%D0%B4%D1%83%D1%88%D0%B8-news781188.html", "text": "Броят на загиналите от тайфуна „Мангхут“ на Филипините достигна 25 души, предаде „Ройтерс“, цитирана от „Фокус“. Най-малко 25 души са станали жертви на тайфуна \"Мангхут\" във Филипините, който достигна до брега на остров Лузон вчера, причинявайки поройни дъждове, наводнения и свлачища. Това съобщава за агенцията правителствения координатор за природни бедствия. Отбелязва се, че повечето хора са загинали поради свлачища в административния район Кордилера. В провинция Кагаян, под въздействието на стихията са били разрушени повече от 1 000 жилищни сгради, има проблеми с комуникацията и електроснабдяването. Във временни подслони остават около 105 000 души, евакуирани по-рано от крайбрежните зони. Служители на филипинската администрация предупредиха, че продължаващите дъждове могат да доведат до нови свлачища и наводнения и препоръчват на местните жители да се спазват всички предпазни мерки. Днес тропическият циклон, според прогнозите на метеоролозите, ще достигне територията на Хонг Конг и може да стане най-силният в региона през последните десетилетия. Местните метеоролози са предупредили, че траекторията с висока степен на вероятност ще премине в непосредствена близост до мегаполиса. Сподели:", "date": "2018.09.16", "title": "Броят на загиналите от тайфуна „Мангхут“ на Филипините достигна 25 души"}
{"url": "https://pik.bg/%D0%BF%D0%B5%D1%82%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B7%D0%B0-%D0%B3%D1%80%D0%B0%D0%B1%D0%B5%D0%B6-%D0%BD%D0%B0-%D0%BC%D0%B0%D0%B3%D0%B0%D0%B7%D0%B8%D0%BD-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D1%84%D0%BB%D0%BE%D1%80%D1%8A%D0%BD%D1%81%E2%80%9C-%D0%B2-%D1%81%D0%B0%D1%89-news781204.html", "text": "Петима души са били арестувани в САЩ за грабеж на магазин по време на урагана „Флорънс“, съобщава РИА Новости, като се позовава на изявление от полицията в американския град Уилмингтън. Уточнява се, че срещу задържаните ще бъдат повдигнати обвинения. По-рано стана ясно, че броят на жертвите в резултат на урагана „Флорънс“ е достигнал 11 души. Прессекретарят на Белия дом Сара Сандърс обяви, че президента Доналд Тръмп има намерение да посети пострадалите от стихията райони на САЩ през идната седмица. Сподели:", "date": "2018.09.16", "title": "Петима арестувани за грабеж на магазин по време на урагана „Флорънс“ в САЩ"}
{"url": "https://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%E2%80%9E%D1%84%D0%BB%D0%BE%D1%80%D1%8A%D0%BD%D1%81%E2%80%9C-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%80%D0%B0%D1%81%D1%82%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0-14-%D0%B4%D1%83%D1%88%D0%B8-news781234.html", "text": "Броят на загиналите от тропическата буря „Флорънс“ достигна до 14 души, предава ABC News, цитирана от „Фокус“. По-рано се съобщаваше за 11 загинали. Ураганът „Флорънс“ се стовари на атлантическото крайбрежие на САЩ в петък и започна да отслабва като в момента статутът му е понижен до буря. Както преди остава опасността от силни наводнения. Повече от 27 000 жители на пострадалите щати Северна и Южна Каролина се намират във временни убежища. Стотици хиляди души са останали без електрозахранване. Сподели:", "date": "2018.09.16", "title": "Броят на жертвите на „Флорънс“ продължава да расте. Достигна 14 души"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B1%D0%B5-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D0%B3%D0%BE%D1%81%D1%82-%D0%BD%D0%B0-%D0%BE%D1%81%D0%BC%D0%B8%D1%8F-%D1%81%D1%8A%D0%B1%D0%BE%D1%80-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D1%81%D0%BD%D0%B8%D0%BC-news781249.html", "text": "Вицепремиерът Валери Симеонов и придружаващата го българска делегация бяха официални гост на Осмия събор на българите в Украйна. Събитието се проведе в крепостта Акерман в Белгород - Днестровски, област Одеса. Провеждането му започва през 1998 г. под патронажа на Асоциацията на българите в Украйна и нейния председател Антон Киссе. Днес съборът се е превърнал в главното социално-културно събитие на 300-хилядната българска общност в Украйна, целта на който е запазването на българските традиции, историческите и културните достижения на българите в съвременните украински земи. В събора взеха участие представители на българската и украинската официална власт и българската диаспора от Украйна, Молдова и други страни. В състава на българската делегация бяха шестима депутати и трима заместник-министри от НФСБ, пратийното ръководство на Националния фронт за спасение на България и управителят на телевизия СКАТ Данчо Хаджиев. Пред многохилядната публика вицепремиерът Валери Симеонов изрази признателност към българската общност в Украйна и я приветства с думите: \"Имам високата чест да ви поздравя с този голям празник от името на коалиционното правителство на България. Тук съм за да засвидетелствам благодарността на цяла България към вас като българска общност, допринесла в най-голяма степен за създаването на държавността в новата история на България. Вашите предци са умирали, пеейки \"Шуми Марица\", във величествените сражения при Шипка и Шейново. Вашите предци са съградили държавността, културата, науката на България. Вашите предци са умирали във войните за обединението на България. Дълбок поклон пред всички тях. България вече е обърната с лице към всички вас. България ще работи в защита на интересите на българските общности извън граница и на българската общност в Украйна. Навсякъде, където има българи, вие можете да разчитате на Майка България. Първата крачка вече е направена - благодарение на нашето правителство вече има редовна самолетна линия София - Одеса. Ние ще продължим да защитаваме вашите интереси, ще продължим да подкрепяме Украйна по нейния път на приобщаване към голямото европейско семейство. Ще продължим да бъдем ваши братя и сестри\". При откриването на събора прозвуча песента \"Излел е Делю хайдутин\", в изпълнение на Валя Балканска и нейния гайдар Петър Янев. Празничният ден продължи с богата художествена програма, в която участие взеха танцови и музикални състави от българската общност в Бесарабия. Сподели:", "date": "2018.09.16", "title": "Вицепремиерът Валери Симеонов бе официален гост на Осмия събор на българите в Украйна (СНИМКИ)"}
{"url": "https://pik.bg/%D0%BA%D1%80%D0%B8%D0%B7%D0%B0-%D1%81%D0%B2%D0%B0%D0%BB%D1%8F%D1%82-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%BE%D1%82-%D0%B5%D0%BA%D1%80%D0%B0%D0%BD-%D0%BF%D0%B0%D0%BD%D0%B0%D0%B8%D1%80%D0%B8%D1%82%D0%B5-%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%BD%D0%B5-%D0%B2%D1%8A%D1%80%D0%B2%D1%8F%D1%82-news781179.html", "text": "Какво се случва във ВИП Брадър, защо рейтингът му така главоломно се срива? Това предстои да се разясни от тв спецовете, но междувременно цифрите  от пийпълметрията на Нова тв са стряскащи – и по тях конкурентният на Брадъра формат Фермата печели битката за зрители. Всеизвестен факт е, че двете големи телевизии боравят с две пийпълметрични агенции. Макар че Фермата още от миналия си сезон често водеше по резултат Брадъра по рейтингите на Нова тв, тази година тенденцията е още от самия старт на двете риалитита и е със сериозни разлики в полза на шоуто по бТВ. На старта си в понеделник ВИП Брадър губи от Фермата по данните на Нова тв, а епизодът в сряда вече е с още по-драматична разлика. Според агенцията на Нова Медиарисърч 37,4% от аудиторията е избрала Фермата, а 23,7% Брадъра. Шоуто на бТВ бие ВИП Брадър по рейтингите на Нова и сред градската аудитория, на която Нова особено много държи. По пийпълметрията на бТВ Гарб разликата пък е над 20 пункта, което означава 636 хиляди  зрители по-малко за Нова. Тези данни веднага предизвикаха упорити слухове, че заради рязкото оттегляне на зрители от риалитито на Нова, съдбата на шоуто е повече от неясна. Същото се случи с Х Фактор миналата година – заради нисък рейтинг предаването няма да има нов сезон Сподели:", "date": "2018.09.16", "title": "КРИЗА! Свалят \"ВИП Брадър\" от екран, панаирите и скандалите не вървят"}
{"url": "https://pik.bg/%D0%BA%D0%B0%D1%80%D0%B4%D0%B8%D0%BD%D0%B0%D0%BB%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B7%D0%B0%D0%B5%D0%B2-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%BB%D0%B5%D0%B4-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-news781152.html", "text": "Министър-председателят на Македония Зоран Заев заяви, че веднага след референдума на 30 септември ще започне работа по конституционните промени, които произлизат от договора от Преспа, предава излъчващият на албанския език скопски телевизионен канал „Алсат-М“. Освен промяна на името от Република Македония на Република Северна Македония, ще има промени и в преамбюла, както и в членовете 3 и 49. Заев смята, че сега не е моментът за обявяване на измененията, тъй като това би попречило на волята на гражданите. За конституционните промени, които трябва да преминат през три етапа, ще са нужни около три месеца и половина. В писмена реакция, от опозиционната ВМРО-ДПМНЕ обвиниха, че с упоритото криене на измененията, Заев и СДСМ искат да заблудят населението, за да не знае за какво гласува. Сподели:", "date": "2018.09.16", "title": "КАРДИНАЛНИ ПРОМЕНИ! Заев се готви за промяна на Македония след референдума"}
{"url": "https://pik.bg/%D0%B0%D1%80%D0%B5%D1%81%D1%82-%D0%BF%D0%BE%D0%BB%D0%B8%D1%86%D0%B0%D0%B9-%D0%BE%D1%82-%D1%82%D0%B5%D0%BA%D1%81%D0%B0%D1%81-%D0%B1%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0-%D1%87%D0%B5%D1%82%D0%B8%D1%80%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%B0-%D0%B8-%D0%B5%D0%B4%D0%BD%D0%BE-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5-news781206.html", "text": "Служител в граничните патрули на САЩ бе арестуван по подозрение в убийството на четири проститутки, след като пета жена успяла да избяга и да уведоми властите, съобщават „Ройтерс“ и ДПА. От службите за сигурност в Тексас съобщиха, че 35-годишният Хуан Давид Ортис от службата за вътрешен контрол на патрулите е успял да се изплъзне от преследващите го щатски шерифи. Той е бил арестуван в 02:00 часа сутринта местно време, укрит на паркинг край хотел в град Ларедо. Това заяви шерифът на окръг Уеб Мартин Куеляр. Окръжният прокурор Исидро Аланис описа като \"сериен убиец\" задържания, който е агент в граничните патрули от десет години. Следователите се опитват да установят мотивите за убийствата. Местният вестник \"Ларедо морнинг таймс\" цитира източник от шерифството, според когото Ортис признал четирите убийства и отвличането. Сподели:", "date": "2018.09.16", "title": "Арест! Полицай от Тексас бе задържан за четири убийства и едно отвличане"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B3%D0%BE%D1%82%D0%B2%D0%B8-%D1%87%D0%B8%D1%81%D1%82%D0%BA%D0%B0-%D1%81%D1%80%D0%B5%D0%B4-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-news781181.html", "text": "Sputnik Президентът на САЩ Доналд Тръмп обмисля да замени министъра на отбраната Джеймс Матис след междинните избори с някой, който по-открито да подкрепя политиките му за сигурност и външни работи, съобщава вестник „The New York Times“, цитирайки свои анонимни източници, предава . Според американското издание, вотът през ноември най-вероятно ще даде началото на разгорещена предизборна борба за президентските избори през 2020 година, което ще изисква от Тръмп да подсигури, че екипът му напълно споделя неговите виждания. Междувременно, отношенията между Тръмп и Матис в последно време се влошиха, заради няколко несъгласия, твърди вестникът. Предполага се, че двамата политици спорят относно политиката за НАТО, въпросът за военните учения с Южна Корея и дори оценките за ефективността на решението на САЩ да се оттеглят от ядреното споразумение с Иран и да възобновят санкциите срещу Техеран. Сподели:", "date": "2018.09.16", "title": "Тръмп готви чистка сред министрите"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D0%B5-%D1%80%D1%83%D1%81%D0%BA%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D0%BF%D0%BE%D1%80%D1%82%D0%B0-news781253.html", "text": "Министър-председателят Бойко Борисов се срещна с министъра на спорта на Руската федерация Павел Колобков, който е на официално посещение в България. Двамата подчертаха дългогодишните приятелски отношения между Русия и България в сферата на спорта и бяха категорични, че двете страни ще продължат доброто си сътрудничество и в бъдеще. Българският премиер посочи, че страната ни инвестира много в спортна инфраструктура и даде за пример многофункционалните спортни сгради в София, Пловдив, Русе, Ботевград, Сливница, Шумен и други. “Вложихме 350 милиона лева и в момента разполагаме с много добра база за подготовка на спортистите”, подчерта Бойко Борисов. Той допълни, че страната ни има добри традиции в спорта и че посещенията на руския спортен министър и на президента на Международния олимпийски комитет Томас Бах са най-доброто доказателство за това, че България се справя добре в сектора. Павел Колобков приветства добрата организация на трите световни първенства, които се провеждат едновременно в България и изтъкна отличната подготовка на българския отбор по художествена гимнастика. На срещата присъстваха министърът на младежта и спорта Красен Кралев и посланикът на Русия в България Анатолий Макаров. Премиерът Борисов предаде специални поздрави на руския президент Владимир Путин. Министър-председателят покани руския спортен министър да присъства и на Световната купа по ски за мъже в България тази зима. Сподели:", "date": "2018.09.16", "title": "ПЪРВО В ПИК TV! Премиерът Борисов прие руския министър на спорта"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%B0-%D0%BC%D0%B0%D0%BD%D0%B5%D0%B2%D0%B0-%D1%81%D0%B0%D0%BC%D0%B0-%D1%81%D0%B8-%D0%BF%D0%B8%D1%81%D0%B0%D0%BB%D0%B0-%D1%82%D0%B5%D0%BA%D1%81%D1%82%D0%B0-%D0%B7%D0%B0-%D0%BF%D0%B5%D1%81%D0%B5%D0%BD%D1%82%D0%B0-%D0%BD%D0%B0-%D0%B0%D0%B7%D0%B8%D1%81-news781229.html", "text": "„Доволна съм, че участвам в такава кауза”. Това заяви актрисата Цветана Манева в предаването „Тази неделя” по bTV, след като появата ѝ в клип на Азис предизвика множество коментари. Тя призова хората да се замислят как се отнасяме помежду си. „Енергията ни на взаимоотнасяне е отвратителна – тя е отблъскваща, отхвърляща, заличаваща. Как се отнасяме към животните, към растенията –  това определя позитивизма и негативизма. Като от теб блика негативна енергия, тя е защото отношението ти към всичко наоколо е лошо. А това не е вярно, цветята продължават да цъфтят, деца се раждат, има хора, които се усмихват, има хора, които вярват и се надяват”, посочи актрисата. По думите ѝ трябва да има толерантност към този, който е по-различен. „В понеделник започва учебната година и се питам знае ли се колко са децата в неравностойно положение или с някакво заболяване, които трябва да бъдат първи клас, и какво се прави за тях”, каза Цветана Манева. Актрисата разкри, че думите, които изрича в края на клипа, са писани от нея. „Азис беше приготвил един материал, който беше доста обстоятелствен, по-бъбрив. Пак съдържаше смисъла, но не става за финал. Той ми се довери и аз написах тези 4 изречения”, поясни тя. Актрисата допълни, че се е запознала с Азис, когато му е гостувала в телевизионно предаване преди време. „Не мога да се похваля, че съм слушала неговата музика, както и той не беше ме виждал на сцената, но сега дойде на театър. Бях негов гост, направи ми впечатление, че е много открит. Много внимателно ме слушаше и явно му бях интересна”, отбеляза Цветана Манева. Страх ме е от тъмното и от лоши хора, каза още в разговора актрисата. Сподели:", "date": "2018.09.16", "title": "Цветана Манева сама си писала текста за песента на Азис"}
{"url": "https://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D0%B7%D0%B5%D0%B9%D0%BD%D0%B5%D0%B1-%D1%81%D0%B5-%D0%B8%D0%B7%D1%84%D1%83%D0%BA%D0%B0-%D1%81-%D0%B3%D0%BE%D0%B4%D0%B5%D0%B6%D0%B5%D0%BD-%D0%BF%D1%80%D1%8A%D1%81%D1%82%D0%B5%D0%BD-%D1%81%D0%BD%D0%B8%D0%BC%D0%BA%D0%B0-news781285.html", "text": "Репортерката на Гала от \"На кафе\" Зейнеб Маджурова получи дългоочаквания годежен пръстен! Самата тя си пусна снимка в \"Инстаграм\", грейнала от щастие. От известно време 33-годишната репортерка е решила да се отдаде на любовта си към Стоян Балевски, с когото са заедно повече от 5 години. Според близките им двамата са се отдали на създаването на потомство в тузарски плажове извън България, пише ежедневник. Сподели:", "date": "2018.09.16", "title": "ГОРЧИВО! Зейнеб се изфука с годежен пръстен (СНИМКА)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%87%D0%BE%D0%B2%D0%B5%D0%BA-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D1%8F%D0%B2%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-news781292.html", "text": "Човекът на Корнелия Нинова и лидер на партия \"Възраждане\" Костадин Костадинов се яви на протеста, видя репортер на агенция ПИК. Костадинов, който е до лидерката на БСП на всеки организиран от нея протест, е довел своите хора и днес пред Народното събрание, не само да трупа политически дивиденти, но и с хората си да създаде повече масовка. Припомняме, че двамата с Корнелия Нинова бяха рамо до рамо на протеста пред Министерски съвет само преди няколко месеца. Нинова и Костадинов се надпреварваха на мегафона срещу правителството на Борисов, а днес лидерът на \"Възраждане\" е дошъл да се слее с \"народа\", които са пред парламента и имат разнопосочни искания. Едни искат оставка на правителството и Народното събрание, други искат програмно правителство в рамките на този парламент и всичко да се решава от гражданите чрез референдум, трети пък заявяват, че евреите напускали страната си, за да идват да живеят в България. Естествено удобно бе хваната и фалшивата новина, че чума по дребните преживни животни няма и заговориха в същия тон като Корнелия Нинова само преди дни от трибуната на Народното събрание. На мегафона се изявяват и същите лица, които се бяха барикадирали в Шарково под ръководството отново на Корнелия Нинова. Гледайте на живо по ПИК TV! Сподели:", "date": "2018.09.16", "title": "ПЪРВО В ПИК! Човек на Нинова се яви на протеста"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0%D1%82%D0%B0-%D1%83%D0%B4%D0%B0%D1%80%D0%B8-%D1%80%D0%B0%D0%BC%D0%BE-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B4%D0%B0%D0%B4%D0%B5-5-%D0%B1%D0%BE%D0%BD%D0%B0-%D0%B7%D0%B0-%D0%BD%D0%B0%D1%80%D0%BA%D0%BE%D1%82%D0%B5%D1%81%D1%82%D0%BE%D0%B2%D0%B5-news781235.html", "text": "Община Пловдив ще подпомогне пловдивската полиция в борбата й с надрусаните шофьори по пътищата. Шефът на Областната дирекция на МВР старши комисар Атанас Илков е поискал 5000 лева за закупуване на полеви тестове за наркотици – кокаин, амфетамините и метамфетамините, канабис и други опиати, които тестове след това да бъдат дарени на органите на реда. С единодушно решение на Общинския съвет под тепетата пък средствата вече са заделени. Сподели:", "date": "2018.09.16", "title": "Общината удари рамо на пловдивската полиция, даде 5 бона за наркотестове"}
{"url": "https://pik.bg/%D0%B5%D0%BC%D0%B8%D0%BB%D0%B8%D1%8F-%D1%81%D0%B1%D1%8A%D0%B4%D0%B2%D0%B0-%D0%BC%D0%B5%D1%87%D1%82%D0%B8-%D0%BD%D0%B0-%D1%84%D0%B5%D0%BD%D0%BE%D0%B2%D0%B5-news781300.html", "text": "От есента Емилия продължава с хубавата инициатива, която предприе преди време. Певицата реши да подарява свои сценични тоалети и вещи от клипове по молба на своите почитатели. Много се щастливците, които вече притежават нещо лично от нея и като истински ценители грижливо си го пазят. Последната рокля, която скоро ще е при своя нов притежател, е от големия концерт \"25 години Пайнер\", състоял се в Стара Загора. На сцената Емилия представи емблематичната народна песен \"Стано, Стано\", която е изключително харесвана в нейно изпълнение. Сподели:", "date": "2018.09.16", "title": "Емилия сбъдва мечти на фенове"}
{"url": "https://pik.bg/%D1%81%D0%B8%D0%B4%D0%B5%D1%80%D0%BE%D0%B2-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BC%D0%B0%D0%BD%D0%BE%D0%BB%D0%B5%D0%B2-%D0%BD%D0%B5-%D1%82%D1%80%D1%8F%D0%B1%D0%B2%D0%B0%D1%88%D0%B5-%D0%B4%D0%B0-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F-news781302.html", "text": "Беше излишно да се задълбаваме в процедурата по освобождаването на Младен Маринов от поста на главен секретар на МВР. Това каза лидерът на „Атака“ и председател на парламентраната група на \"Обединени патриоти\" Волен Сидеров пред БНР. „Попитах дали не може без подпис на този указ да гласуваме министрите, казаха, че може, но после можело да стане усложнение. По тази логика излиза, че Младен Маринов трябва цял живот да е главен секретар на МВР, ако президентът не му подпише указа за освобождаване. Можеше и без тези игри на процедурни упражнения и да не възбуждаме излишна драма между институциите, защото и без това между президентството и правителството непрекъснато прехвърчат искри. Това не е добре и е излишно“, разясни Сидеров. По повод на отказа на Александър Манолев да оглави поста на министър на транспорта, Сидеров коментира: „При Манолев имаме атака, нападение не от сайт, не от медия, а от една политико-бизнес група, която има и сайт, но той е просто гарнитура, и която навремето слагаше министри в първия кабинет на Борисов. Този кръг в първия кабинет на Борисов наложи министрите Трайчо Трайков, Росен Плевнелиев, Симеон Дянков. Това бяха техните хора в правителството. Тук имаме една политическа опонираща групировка. Не казвам хубаво, лошо. За това, че Манолев е бил в тази фирма или в онази фирма, не е повод да подава оставка. Аз съм на мнение, че Манолев не трябваше да подава оставка, просто защото сайтът „Капитал“ е написал нещо. „Капитал“ по този начин може да управлява държавата. Нападението над Манолев беше изкуствено и клякането пред тази атака, за мен, беше грешка, защото показваш, че могат да те манипулират“. Лидерът на „Атака“ защити и кандидатурата на главния секретар на МВР Младен Маринов за поста вътрешен министър: \"Той е човек от системата. Досега имаше доста несполучливи министри. /.../Той е минал през всички етапи на йерархията, познат от хората и познаващ самата система. Дали той е подходящ или не, е преценил премиерът. Нека той да защити неговите качества.\" Сидеров коментира и отношенията в коалицията: „Трябва да се казват различията, защото те не са в цвета в очите или в профила на лицето, а са идейни.“ Той беше категоричен, че още тази седмица трябва да стане ясно как ще се явят Обединените патриоти на предстоящите евроизбори следващата година: „Няма да ги чакам следващите месеци, след което в 12 без 5 някой да извърти някакъв номер“. Утре коалиционен съвет при премиера трябва да утвърди окончателно имената: „Трябва да се обсъди дали трябва да се оттегли Манолев. Трябва да се обсъди дали е нужно и дали трябва да се подаваме на всеки един такъв удар от страна на политико-бизнес кръгове. Тогава ставаме заложници.“ Според Волен Сидеров ще бъде от решаващо значение дали премиерът Бойко Борисов ще защити Виктор Орбан в Съвета на Европа: „Защото за неговото политическо бъдеще ще бъде решаващо. Ако той го разбере това, ще вземе правилното решение. Няма значение, че Полша, Чехия или Словакия също ще защитят Орбан. Важно е как ще се държи България в този момент. Аз вече дадох заявката в парламента. Надявам се да бъде на това ниво, което го изисква историческия момент“. Лидерът на „Атака“ допуска, че ако има правителствена криза, която не може да бъде разрешена е възможно да се стигне до предсрочни избори: „Всичко е възможно. Ако всеки ден от някой сайт излиза нещо и се блокира работата на кабинета, може да стигнем до избори.“ Сподели:", "date": "2018.09.16", "title": "Сидеров с тежък коментар: Александър Манолев не трябваше да се оттегля"}
{"url": "https://pik.bg/%D1%81%D1%80%D1%8A%D0%B1%D1%81%D0%BA%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B1%D0%B5-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D0%BD-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-news781230.html", "text": "Сръбски бизнесмен бе разстрелян посред бял ден в Белград, съобщава сръбският „Блиц“, цитиран от „Булнюз“. Според информацията, жестоко убийство е станало на бул. „Крал Александър“ посред бял ден с три куршума. За престъплението, извършено преди две седмици, е задържана 70-годишната пенсионерка Стоянка Цока Стоянович. Тя е арестувана няколко часа след убийството. Сега, обаче, се появиха шокиращи кадри от местопрестъплението, които ясно показват убийството на инвеститора Зоран Трифунович. Те са заснети от намираща се наблизо охранителна камера. Видеото показва как Стоянович се приближава небрежно към Трифунович и разменя с него няколко думи. След това стреля по него. Раненият инвеститор пада на земята, а пенсионерката стреля още два пъти – в стомаха и в главата му. Трупът на Трифунович е открит в ранното утро на 2 септември. Полицията веднага пристигнала на място, но само констатирала смъртта на бизнесмена. Пристигнала родственица на Трифунович, която казала, че Стоянович била в конфликт с него заради неизплатени заплати, но не вярва тя да го е убила. Полицията веднага претърсила няколко къщи в района и арестувала Стоянович в леглото ѝ. Тя отрекла да има връзка със случилото се докато полицията претърсвала дома ѝ. Дори и след като пистолетът бил открит, тя продължавала да не се признава за виновна. Сподели:", "date": "2018.09.16", "title": "Сръбски бизнесмен бе разстрелян посред бял ден в Белград"}
{"url": "https://pik.bg/%D1%88%D0%B0%D1%88-%D0%B3%D0%BE%D0%BB-%D0%BC%D1%8A%D0%B6-%D1%81%D0%B5-%D1%80%D0%B0%D0%B7%D1%85%D0%BE%D0%B4%D0%B8-%D0%BF%D0%BE%D1%81%D1%80%D0%B5%D0%B4-%D0%BD%D0%BE%D1%89-%D0%BF%D0%BE-%D1%86%D0%B5%D0%BD%D1%82%D1%80%D0%B0%D0%BB%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2%D0%B8%D0%B4%D0%B5%D0%BE-news781233.html", "text": "Чисто гол мъж шашна окъснелите шофьори на централен булевард в Санкт Петербург. Нудистът по принуда се разхожда, необезпокояван от никого, дори, както се вижда на видеото, леко се покланя на снимащите го пътници. Случката се разиграва през нощта на 16 септември, съобщават руски медии. Не е ясно защо мъжът е останал без дрехи - заради инцидент или загубен бас. Сподели:", "date": "2018.09.16", "title": "ШАШ! Гол мъж се разходи посред нощ по централен булевард (ВИДЕО)"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B8-%D0%B2%D1%8A%D0%B2-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D1%82%D1%80%D0%B8-%D1%82%D0%BE%D0%BF%D0%BA%D0%B8-%D0%B8-%D0%B4%D0%B2%D0%B5-%D0%B2%D1%8A%D0%B6%D0%B5%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-news781340.html", "text": "Българският ансамбъл не успя да грабне нов медал и завърши на шесто място във финала на три топки и две въжета на Световното първенство в София. Нашите момичета допуснаха сериозна грешка и бяха оценени с 20.750, след като малко по-рано се окичиха със златото във финала на пет обръча. Момичетата на треньора Весела Димитрова в състав Симона Дянкова, Лаура Траатс, Елена Бинева, Стефани Кирякова и Мадлен Радуканова получиха огромна подкрепа от публиката в \"Арена Армеец\", истински спортен празник. Вчера грациите успяха да вземат и бронз в многобоя, което им гарантира и квота за олимпиадата в Токио 2020. Със златото се окичиха гимнастичките на Италия с резултат от 22.550, а втори останаха рускините, които получиха 22.200, макар че също допуснаха сериозна грешка. Ансамбълът на Украйна зае третото място на почетната стълбичка. С това завърши и състезателната програма на Световното първенство в София, акцентира \"Спортал\". Сподели:", "date": "2018.09.16", "title": "Ето какво се случи във финала на три топки и две въжета на Световното"}
{"url": "https://pik.bg/%D1%80%D0%BE%D0%BA%D0%B5%D1%80%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D0%B8%D0%B7%D0%BB%D0%B8%D0%B7%D0%B0%D1%82-%D0%B2-%D0%BF%D0%BE%D0%BA%D1%80%D0%B5%D0%BF%D0%B0-%D0%BD%D0%B0-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0%D1%82%D0%B0-%E2%80%9E%D0%BD%D0%B8%D0%B5-%D1%81%D0%BC%D0%B5-%D1%85%D0%BE%D1%80%D0%B0-%D0%BD%D0%B5-%D0%B4%D0%BE%D0%BD%D0%BE%D1%80%D0%B8%E2%80%9C-news781239.html", "text": "С почетна обиколка днес мотористите от Бургас се включват в инициативата на Българска мотоциклетна медия (БММ) „Ден на загиналите мотористи и в подкрепа на пострадалите мотоциклетисти“, съобщава „Флагман“. Тя се провежда за трета поредна година в рамките на кампанията „Ние сме хора, не донори“. Мероприятията започнаха още вчера, когато местният мотоклуб Sea Horse MCC организира курбан, а отец Радослав прочете молитви в памет на загиналите при ПТП „братя на вятъра“. Мото-групите Riders Team – Бургас и Бургаски мотористи организираха почетна мото-обиколка, която ще стартира в 11:00 часа от Морска гара – Бургас и ще премине по маршрут: Морска гара – Светофара на пристанище Бургас в посока бул.“Булаир“ Бул.“Булаир“ към бул.“Демокрация“ Бул. “Демокрация“ – колелото на изхода за София. От колелото към Бургаски свободен университет Светофара на БСУ към бул.“Христо Ботев“ (Билкова аптека) Билкова аптека – бул. „Ботев” (до стара поща) Обратно на Морска гара. Така Бургас става един от 20-те града, които ще се включат в инициативата на БММ. Според статистиката на МВР, от началото на 2018 година до 07 септември в България при тежки пътнотранспортни произшествия са загинали 31 мотористи - с един повече спрямо същия период на миналата 2017 година. На фона на тези тъжни статистически данни все пак има и нещо обнадеждаващо. От 1 януари до момента ранените мотоциклетисти са с 41 по-малко, отколкото през 2017 година - 342 срещу 383. С 23 по-малко са и тежките ПТП-та с участие на мотористи - 236 до 7 септември 2018 г. срещу 259 за същия период на миналата година. Мероприятията ще протекат мирно и кротко с апел за една идея повече толерантност на пътя от всички участници в движението, уверяват организаторите. Сподели:", "date": "2018.09.16", "title": "Рокерите в Бургас излизат в покрепа на инициативата „Ние сме хора, не донори“"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D1%80%D0%B8-%D0%BA%D0%BE%D0%B9%D1%82%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%B2-%D0%BC%D0%B5%D0%B1%D0%B5%D0%BB%D0%B5%D0%BD-%D1%86%D0%B5%D1%85-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-news781264.html", "text": "27-годишен мъж от Берковица е пострадал по време на работа в цех за мебели в село Бързия, съобщиха от полицията, цитирани от „Конкурент“. Той е със спукан таз и фрактура на подбедрицата. Настанен е в ортопедията на монтанската болница, опасност за живота му няма. Злополуката е станала в петък сутринта към 09:00 часа. Мъжът премествал плоскости, които се срутили отгоре му и го потрошили. За случая е уведомена инспекцията по труда. Води се разследване. Сподели:", "date": "2018.09.16", "title": "Разследват инцидент, при който пострада работник в мебелен цех в Монтанско"}
{"url": "https://pik.bg/%D1%85%D0%B2%D0%B0%D0%BD%D0%B0%D1%85%D0%B0-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%B7%D0%B0%D1%85%D0%B0%D1%80%D1%87%D0%B5%D0%BD%D0%BA%D0%BE-%D0%B2-%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5%D1%82%D0%BE-%D1%83%D1%87%D0%B0%D1%81%D1%82%D0%B2%D0%B0%D0%BB%D0%B8-%D0%B8-%D0%B7%D0%B0%D0%BF%D0%B0%D0%B4%D0%BD%D0%B8-%D1%81%D0%BF%D0%B5%D1%86%D1%81%D0%BB%D1%83%D0%B6%D0%B1%D0%B8-news781262.html", "text": "Задържаха основния заподозрян за убийството на главата на самопровъзгласилата се Донецка народна република (ДНР) Александър Захарченко. Това съобщи вр.и.д. глава на републиката Денис Пушилин. \"Задържан е един човек, заподозрян за терористичния акт на 31 август. Той е дал пълни показания. Терористичният акт е извършен при участието на 5-и департамент на контраразузнаването на Службата на безопасност на Украйна\", заяви Пушилив. Той добави, чи при изследването на остатъците от взривното вещество, с което бе звършено покушението, са били изолирани материали, изготвени със специални технологии, с които Украйна не разполага, което свидетелства за участието в подготовката на убийството на западни спецслужби. На 31 август около 17 ч. в ресторант в центъра на Донецк избухна предварително заложена бомба. В резултат на експлозията загинаха главата на ДНР Александър Захарченко и неговият телохранител. Още 12 души бяха ранени и попаднаха в болница с различни травми. Сподели:", "date": "2018.09.16", "title": "Хванаха убиеца на Захарченко! В покушението участвали и западни спецслужби"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-%D0%B4%D0%B0%D0%B4%D0%B5-%D1%81%D1%82%D0%B0%D1%80%D1%82-%D0%BD%D0%B0-%D1%83%D0%B4%D0%B0%D1%80%D0%BD%D0%BE-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%80%D1%83%D1%81-news781335.html", "text": "Министрите на спорта на България и Русия, Красен Кралев и Павел Колобков съобщиха добри новини за любителите на различните спортове в двете страни. На среща в родната столица София, двамата обсъдиха бъдещи общи инициативи. \"Начертахме отношенията си в областта на спорта\", акцентира министър Кралев след проведения важен диалог. \"Ще имаме редица съвместни инициативи както в областта на спорта (при професионалистите), така обсъждаме сътрудничество и в сферата на младежта\", допълни Кралев, който зарадва госта Колобков със специален плакет и картина. Въпросното произведение на изкуството се понрави на министъра на спорта на Русия, който подчерта, че самата картина е изумителна и представлява интересно творческо хрумване. Павел Колобков заяви, че организацията на провеждащите се едновременно Световни първенства в България е много добра и състезанията са на високо ниво в организационен план, предава човек на ПИК. Г-н Колобков също така обърна внимание на чудесното представяне и на руските, и на българските художествени гимнастички на големия форум в \"Арена Армеец\". Също така пожела успех на волейболните отбори на двете държави, съсредоточавайки внимание върху класата на \"Сборная\" и \"лъвовете\". Министрите допълниха, че се обсъдени съвместни лагери на български и руски спортисти в направления, в които и двете страни са на високо ниво - като художествената гимнастика, борбата. Гостът, заемащ висок пост в Русия, подчерта още, че с министерството на младежта и спорта на България ще бъде осъществено и сътрудничество в областта на научните изследвания в спорта. Павел Колобков каза, че за него е било важно да се срещне с Красен Кралев, а и с премиера на България Бойко Борисов. Ето и ексклузивна галерия на ПИК от мястото на събитието. Сподели:", "date": "2018.09.16", "title": "ЕКСКЛУЗИВНО В ПИК! Министър Кралев даде старт на ударно сътрудничество между България и Русия (СНИМКИ)"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%87%D0%B5%D0%B2%D0%B8%D0%B4%D0%BD%D0%BE-%D0%BD%D1%8F%D0%BC%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-news781241.html", "text": "Драма може да има, но няма конституционен проблем. Това заяви пред сутрешния блок на БТВ депутатът от ГЕРБ и бивш конституционен съдия Георги Марков по повод неподписания от президента Румен Радев указ за освобождаването на Младен Маринов, което стана пречка за промените в кабинета. „Всеки в България може да бъде издигнат за министър и вече ако бъде избран, напуска, откъдето е – разясни Марков. -  Никакви предварителни – кой къде напуска, кой какво трябва да издава – кой го измисли това, така и не знам.  Драма няма. Идиотската ни избирателна система – пропорционална, води до това, че Бойко Борисов трябва да прави коалиции с коалиции, което е много тежка работа, особено на Балканите. Правителството ще стане нестабилно, когато се види ярка алтернатива в България. Борисов очевидно няма алтернатива в момента”. Сподели:", "date": "2018.09.16", "title": "ГОРЕЩО! Георги Марков изригна: Бойко Борисов очевидно няма алтернатива в момента"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%B8%D1%8F%D1%82-%D1%85%D0%B0%D1%80%D1%83%D0%BA%D0%B8-%D0%BC%D1%83%D1%80%D0%B0%D0%BA%D0%B0%D0%BC%D0%B8-%D0%BE%D1%82%D0%BA%D0%B0%D0%B7%D0%B0-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F-%D0%B7%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%BD%D0%B0%D1%82%D0%B0-%D0%BD%D0%BE%D0%B1%D0%B5%D0%BB%D0%BE%D0%B2%D0%B0-%D0%BD%D0%B0%D0%B3%D1%80%D0%B0%D0%B4%D0%B0-news781266.html", "text": "Японският писател Харуки Мураками, който през последните години се превърна в един от най-четените и издавани автори, е отказал номинация за алтернативната Нобелова награда по литература, съобщава агенция \"Киодо\". Според изданието, писателят се е свързал с Нова академия на Швеция, която през август взе решение да връчи на Мураками премията по литература, и е помолил да бъде изключен от листата на номинантите за 2018 г. Решението си той е обяснил с намеренията си да се концентрира върху написването на новата си книга и да бъде далеч от медийното внимание. В списъка на номинираните освен Мураками са френската писателка Марс Конде, английският фантаст Нил Геймън и родената във Виетнам канадска писателка Ким Тхуи. Сподели:", "date": "2018.09.16", "title": "Култовият Харуки Мураками отказа номинация за алтернативната Нобелова награда"}
{"url": "https://pik.bg/%D1%81%D0%BC%D1%8A%D1%80%D1%82-%D0%B4%D0%B2%D0%B0%D0%BC%D0%B0-%D1%83%D0%BC%D1%80%D1%8F%D1%85%D0%B0-%D0%BE%D1%82-%D1%81%D0%B2%D1%80%D1%8A%D1%85%D0%B4%D0%BE%D0%B7%D0%B8-%D0%B0-700-%D0%BA%D0%BE%D0%BB%D0%B0%D0%B1%D0%B8%D1%80%D0%B0%D1%85%D0%B0-%D0%BE%D1%82-%D0%B4%D1%80%D0%BE%D0%B3%D0%B0-%D0%BC%D0%B5%D0%BD%D1%82%D0%B5-%D0%BD%D0%B0-%D0%BC%D1%83%D0%B7%D0%B8%D0%BA%D0%B0%D0%BB%D0%B5%D0%BD-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%B2-%D1%81%D0%B8-news781242.html", "text": "Двама души са загинали, а други 13 са били прехвърлени в болница с опасност за живота след предозиране с наркотици по време на музикалния фестивал \"Дефкон\" в Сидни. Други 700 души от феста пък са потърсили медицинска помощ, след като са взели прекалено големи количества дрога-менте. Двете жертви са семейство, уточняват от австралийската полиция. Мъжът е на 23 години, а съпругата му е на 21, пише още сръбското издание \"Блиц\". От полицията вече са повдигнали криминални обвинения на 10 души за продажба на наркотици, включително и срещу двама тийнейджъри, у които са намерени 120 капсули. Това не е първият случай на смърт на този фестивал. През 2013 и 2015 г., двама мъже също издъхнаха след предозиране с дрога-менте. превод и редакция: ПИК Сподели:", "date": "2018.09.16", "title": "СМЪРТ! Двама умряха от свръхдози, а 700 колабираха от дрога-менте на музикален фестивал в Сидни"}
{"url": "https://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D1%88%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%B4%D0%BE%D0%BA%D0%B0%D1%82%D0%BE-%D0%BF%D1%80%D0%B5%D0%B2%D0%BE%D0%B7%D0%B2%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-%D0%B4%D1%8A%D1%80%D0%B2%D0%B0-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news781273.html", "text": "Полицаи хванаха шофьор без книжка да пренася нелегално дърва в Козлодуй, съобщава „Булнюз“, като се позовава на МВР във Враца. Според информацията, снощи около 21:15 часа автопатрул спрял за проверка лека кола „Форд Транзит”. Зад волана бил 39-годишният И.И. от Козлодуй. В хода на проверката било установено, че шофьорът бил неправоспособен. В автомобила били открити 3 куб. м. дърва за огрев без документ за произход и контролна горска марка. На нарушителя били съставени два акта и един протокол за предупреждение. Дървата били иззети за съхранение в районното управление в Козлодуй. Регистрационните табели на автомобила били свалени и иззети. Сподели:", "date": "2018.09.16", "title": "Закопчаха шофьор без книжка, докато превозва нелегално дърва в Козлодуй"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D1%87%D0%B8%D1%82%D0%B0%D0%BB%D0%B8%D1%89%D0%B5-%E2%80%9E%D0%BF%D1%80%D0%BE%D1%81%D0%B2%D0%B5%D1%82%D0%B0%E2%80%9C-%D0%B2-%D0%BE%D0%B4%D1%80%D0%B8%D0%BD-%D1%81-%D0%BD%D0%BE%D0%B2-%D0%B4%D0%BE%D0%BC-news781267.html", "text": "Българското читалище „Просвета” в Одрин получи нов дом за 10-ата годишнина от създаването му, съобщи БТВ. Преди 10 години в църквата „Св. Георги” в Одрин, духовността приема просветата. Първоначално читалището е в храма. „Но изведнъж книгите станаха толкова много, че започнаха стените на църквата да потдават и основите, и тогава решихме  да се направи тази сграда”, разказва Стоян Денчев – почетeн председател на Съюза на читалищните дейци. С пари от държавата читалището получава и нова библиотека, чиито пазител е Мария Чакарък. „Не само има кой да чете книгите , но има и голяма интерес от България, от поети, които  идват тук и представят своите книги”, коментира Чакарък, която е председател на читалище „Просвета” в Одрин. В читалището често  идват  и българи, които търсят своите корени. Преди 10 години с читалището бе открита и напълно ремонтираната църква „Св. Св. Константин и Елена”. Сподели:", "date": "2018.09.16", "title": "Българското читалище „Просвета“ в Одрин с нов дом"}
{"url": "https://pik.bg/%D1%86%D0%B5%D0%BD%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D1%85%D0%B0%D0%BC%D0%B8%D0%BB%D1%82%D1%8A%D0%BD-%D0%B2%D1%8A%D0%B2-%D1%84%D0%BE%D1%80%D0%BC%D1%83%D0%BB%D0%B0-1-news781342.html", "text": "Люис Хамилтън спечели безапелационно Гран При на Сингапур, за да увеличи още повече аванса си пред Себастиан Фетел в битката за титлата. Британецът не остави шансове на конкурентите и не бе начело само в обиколките, в които някои от другите асове останаха на пистата преди да сменят гумите си. В крайна сметка той записа 7-ата си победа за сезона и 69-а в кариерата, за да дръпне с 40 точки пред Себастиан Фетел, който остана трети, след като бе изпреварен и от Макс Верстапен с Ред Бул. От Ферари отново не изглеждаха убедителни и със сигурност ще съжаляват за новите загубени точки, тъй като при конструкторите пасивът им до Мерцедес стана 37 точки. Люис Хамилтън запази първата си позиция на старта, докато Макс удържа Фетел, но след няколко завоя Себастиан успя да мине пред Верстапен и зае второто място. Това обаче стана, след като зад тях Серхио Перес прати съотборника си във Форс Индия Естебан Окон в стената и това доведе до очакваното излизане на пистата на кола за сигурност. Големият въпрос бе дали Фетел бе изпреварил Макс навреме, но след като разгледаха ситуацията, стюардите оставиха позициите, тъй като наистина германецът бе атакувал точно навреме. При рестартирането Хамилтън нямаше проблеми, като остави Фетел на секунда зад себе си, но без да може да се откъсне сериозно. Близо до Себ пък дебнеше Макс Верстапен. Това се запази в следващите няколко тура, докато и след лидерите не се случваше нещо кой знае какво. Все пак Хамилтън вдигна малко темпото и отвори аванс от над 2 секунди пред Фетел в 14-ата обиколка. Себ пръв смени гуми в 15-ия тур, след като износи първия комплект и сложи ултрасофт, връщайки се на 7-о място. В следващата обиколка това направи и Хамилтън, като се върна пред Фетел, но с по-твърдите гуми софт. Макс остана на пистата още 2 обиколки преди да влезе за смяна, като също сложи гуми софт и се върна пред Фетел. На излизането двамата бяха един до друг, но до инцидент не се стигна и Себ загуби една позиция, което бе отлична новина за Люис. Райконен и Рикардо останаха още обиколки преди да сменят гумите си, докато в 26-ата обиколка стана интересно, тъй като се оказа, че леко заваля. Кими все пак мина през пита, докато Дани продължи да бъде на трасето, може би очаквайки промяна на условията. Такива обаче нямаше, като Рикардо смени гуми в 28-ата обиколка. Това върна позициите от началото, на Хамилтън водеше с 5 секунди на Верстапен, докато на повече от 3 зад холандеца бе Фетел. Последваха спокойни обиколки за лидерите, от които обаче Себ губеше време и дистанцията до Макс стана 4,5 секунди. След дълга битка със Сироткин, Перес атакува пилота на Уилямс и го удари, но спука своята гума, което го прати на последната позиция, а след това заслужено бе наказан и с миниване през бокса. Не се стигна обаче до излизането на кола за сигурност. Люис влезе в трафик и загуби аванса си пред Верстапен, който се залепи за него, след като британецът внимаваше за битката пред себе си между Грожан и Сироткин. Дори в един момент трябваше да удържа холандеца, но след това веднага отново дръпна напред. Зад Макс пък Фетел се отказа в един момент да го гони и реши да запази гумите си, за да стигне до подиума. Зад тримата обаче, техните съотборници се събраха близо един до друг, но все пак Ботас остана пред Райконен и зае 4-ото място, докато Дани Рикардо финишира 6-и. На отличното 7-о място завърши Фернандо Алонсо, а точки взеха още Карлос Сайнц с Рено, Шарл Льоклер със Заубер и Нико Хюлкенберг с Рено, акцентира \"Гол\". Сподели:", "date": "2018.09.16", "title": "Ценна победа за Хамилтън във Формула 1"}
{"url": "https://pik.bg/%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D1%83%D0%BB%D0%B8%D1%87%D0%B5%D0%BD%D0%B8%D1%82%D0%B5-%D0%B2-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D1%81-%E2%80%9E%D0%BD%D0%BE%D0%B2%D0%B8%D1%87%D0%BE%D0%BA%E2%80%9C-%D0%B2-%D1%81%D0%BE%D0%BB%D1%81%D0%B1%D1%8A%D1%80%D0%B8-%D0%B8%D0%BC%D0%B0%D1%82-%D0%B2%D1%80%D1%8A%D0%B7%D0%BA%D0%B0-%D1%81-%D1%80%D1%83%D1%81%D0%BA%D0%BE%D1%82%D0%BE-%D0%BC%D0%BE-news781269.html", "text": "Документи, станали достояние на разследващи журналисти, са смятани за първото публично доказателство, че уличените в нападението с „Новичок“ в Солсбъри Александър Петров и Руслан Боширов имат връзка с руското министерство на отбраната. Документи, свързани с издаването на паспорт на Александър Петров, имат гриф „Строго секретно“ и телефонен номер, свързан с министерството на отбраната. Твърденията са на два сайта на разследващи журналисти – британският Bellingcat и руският The Insider. От вестник „Индипендънт“ съобщават, че кодът на посочения телефон показва, че той е в района на Москва, а когато от редакцията са се обадили на него и са споменали името Петров човекът отсреща незабавно е прекъснал връзката, съобщава БНР. Други документи, открити от двата разследващи сайта, включват кореспонденция с \"Аерофлот\", от която става ясно, че Петров и Боширов са си купили билети часове преди пътуването, което противоречи на твърденията им, че отдавна са планирали посещение в Солсбъри, за да видят катедралата. Говорителката на руското външно министерство Мария Захарова отхвърли твърденията за документите и обвини Bellingcat в дезинформация. Сподели:", "date": "2018.09.16", "title": "ДОКАЗАНО! Уличените в нападението с „Новичок“ в Солсбъри имат връзка с руското МО"}
{"url": "https://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B4%D1%80%D0%B0%D0%B7%D0%BD%D1%8F-%D1%81%D0%B5-%D0%BE%D1%82-%D0%B4%D0%B5%D0%B1%D0%B0%D1%82%D0%B8%D1%82%D0%B5-%D0%B7%D0%B0-%D0%BB%D0%B8%D0%B4%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BC%D0%B8-news781268.html", "text": "В интервю за Би Би Си, което е планирано за излъчване утре, Мей изразява загриженост за бъдещето на Великобритания, а не за своето собствено. Мей е изправена пред разцепление в своята Консервативна партия, където някои влиятелни представители предпочитат по-твърда раздяла с ЕС от тази, която предлага тя. По-рано през седмица около 50 хардлайнери от консервативните редици се срещнаха да обсъдят евентуалното й сваляне, припомня \"Новини.бг\". В интервюто си Мей казва, че обсъжданията на лидерството й отклоняват вниманието от по-важните неща. \"Дразня се малко, но дебатите не са моето бъдеще. Тези дебати касаят бъдещето на хората във Великобритания и бъдещето на Великобритания. Върху това съм съсредоточена и всички би трябвало да сме съсредоточени върху това\", заявява тя. Мей разкритикува бившия външен министър Борис Джонсън, който през юли подаде оставка в знак на протест срещу плана й да се запазят някои тесни връзки с ЕС след Брекзита. Джонсън, който според мнозина анализатори е възможен приемник на премиера, неотдавна предизвика бурни реакции като сравни стратегията на Мей с \"пояс от експлозиви\". \"Трябва да кажа, че този подбор на думите е напълно неуместен\", отбеляза Мей в интервюто. Британският премиер Тереза Мей призна, че се дразни от дебатите за лидерството й, докато все още се водят трудните преговори за Брекзита, предаде Асошиейтед прес. Сподели:", "date": "2018.09.16", "title": "НЕДОВОЛНА! Тереза Мей: Дразня се от дебатите за лидерството ми"}
{"url": "https://pik.bg/%D0%B1%D0%B8%D0%B2%D1%88-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D0%B8-%D0%BC%D0%B0%D1%82%D0%B5%D0%BE-%D1%81%D0%B0%D0%BB%D0%B2%D0%B8%D0%BD%D0%B8-%D0%BF%D1%80%D0%B0%D0%B2%D1%8F%D1%82-%D1%81%D1%82%D1%80%D0%B0%D0%BD%D0%B8%D1%82%D0%B5-%D1%81%D0%B8-%D0%BF%D0%BE-%D0%B4%D0%BE%D0%B1%D1%80%D0%B8-news781275.html", "text": "Бившият съветник на американския президент Доналд Тръмп Стив Банън приветства действията на унгарския министър-председател Виктор Орбан и на италианския вътрешен министър Матео Салвини, заявявайки, че двамата „се опитват да върнат суверенитета на своите държави“, предава Politico, цитирана от „Фокус“. „Тези хора се опитват да направят страните си по-добри места - каза Банън по отношение на политиците, заели твърда позиция срещу наплива на мигранти в Европа. - Тези лица, популистките движения в Европа, се опитват да върнат суверенитета на своите страни“. Сподели:", "date": "2018.09.16", "title": "Бивш съветник на Доналд Тръмп: Виктор Орбан и Матео Салвини правят страните си по-добри"}
{"url": "https://pik.bg/%D1%88%D0%BE%D0%BA-%D0%BA%D1%80%D0%B0%D0%B4%D0%BB%D0%B0-%D1%81%D0%B5-%D0%BE%D0%B1%D0%B5%D1%81%D0%B8-%D0%B2-%D0%B0%D1%80%D0%B5%D1%81%D1%82%D0%B0---%D1%81%D0%B2%D0%B8%D0%BB%D0%B0-20-%D0%BB%D0%B2-%D0%BE%D1%82-%D0%B4%D1%8F%D0%B4%D0%BE-%D0%B2-%D0%BC%D0%B5%D0%B7%D0%B4%D1%80%D0%B0-news781344.html", "text": "Задържана за кражба жена от Мездра се е обесила в следствения арест във Враца. Днес преди обед надзирателите забелязали, че Петя Цокова се бави много време в тоалетната и влезли в помещението, което е част от врачанския затвор. Там заварили 23-годишната жена да виси на саморъчно направена от нея бесило. Служителите я свалили от въжето и веднага извикали лекарски екип от Спешното, който пристигнал светкавично, но не успял да я спаси, предава \"БулНюз\". Младата жена, която била криминално проявена и осъждана беше заловена на 11 септември от полицията в Мездра, след като нападнала самотно живеещ възрастен човек. Петя Цокова влязла в къщата му и го заплашила с нож, след което му взела 20 лева и мобилния телефон, и избягала. Часове по-късно полицията я открила в изоставен железен фургон недалеч от къщата на ограбения човек. Задържаната направила пълни самопризнания, като в нея бяха открити ножът и телефонът. Казала, че й трябват пари за храна и заради това нападнала пенсионера. Признанието й обаче не помогнало, тъй като тя имала и други подобни прояви преди това. Сподели:", "date": "2018.09.16", "title": "ШОК! Крадла се обеси в ареста - свила 20 лв. от дядо в Мездра"}
{"url": "https://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BF%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%BA%D0%BE%D0%BD%D1%82%D0%B5%D0%B9%D0%BD%D0%B5%D1%80%D0%B8-%D0%B7%D0%B0-%D1%81%D1%82%D0%B0%D1%80%D0%B8-%D0%BC%D0%B5%D0%B1%D0%B5%D0%BB%D0%B8-news781277.html", "text": "Във Велико Търново поставиха първите контейнери за стари мебели. Съоръженията са разположени в жилищните квартали, като от общината се надяват така да бъде решен проблема с масовото изхвърляне на използваните мебели около жилищните блокове. Сподели:", "date": "2018.09.16", "title": "Във Велико Търново поставиха контейнери за стари мебели"}
{"url": "https://pik.bg/%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D1%81%D0%B5-%D1%81%D0%BB%D1%83%D1%87%D0%B0%D0%B8%D1%82%D0%B5-%D0%BD%D0%B0-%D0%B7%D0%B0%D0%B1%D0%BE%D0%BB%D0%B5%D0%BB%D0%B8%D1%82%D0%B5-%D0%BE%D1%82-%D1%87%D1%80%D0%B5%D0%B2%D0%BD%D0%B8-%D0%B8%D0%BD%D1%84%D0%B5%D0%BA%D1%86%D0%B8%D0%B8-%D0%B8-%D1%83%D1%85%D0%B0%D0%BF%D0%B0%D0%BD%D0%B8-%D0%BE%D1%82-%D0%BA%D1%8A%D1%80%D0%BB%D0%B5%D0%B6%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news781325.html", "text": "Увеличават случаите на заболелите от чревни инфекции в Пловдив и областта. Само за периода от 6 до 12 септември те са 55, като 18 от тях са от Пловдив, а останалите от региона. В сравнение с предходния период 30 август - 5 септември има увеличение с 8 случая. Двама души повече са се разболели от вирусен хепатит - общо те са 5 за миналата седмица спрямо трима за по-миналата. Отчита се и увеличение на ухапаните хора от кърлежи - петима души срещу двама седем дни по-рано, предава ощ \"Фокус\". Регистрира се и увеличение на случаите на заболелите от варицела -11 срещу 5, както и на скарлатина - седем души спрямо нито един за предходния период. Има и един човек, който се е разболял от менингит. Сподели:", "date": "2018.09.16", "title": "Увеличават се случаите на заболелите от чревни инфекции и ухапани от кърлежи в Пловдив"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%81%D0%B2%D0%B0%D0%BB%D0%B8%D1%85%D0%B0-%D0%B8%D0%BD%D0%B2%D0%B0%D0%BB%D0%B8%D0%B4-%D0%BE%D1%82-%D1%81%D0%B0%D0%BC%D0%BE%D0%BB%D0%B5%D1%82-news781276.html", "text": "Пътник с ограничени възможности бе свален от самолет на летището в Мелбърн. За скандалната случка съобщава \"Сън\". Шейн Грихорек трябвало да лети с полет на авиокомпания Qantas за Бали. По време на качването в самолета обаче екипажът помолил мъжа да остави инвалидната си количка в багажа. Той отговорил, че когато регистрирал билета си, му било позволено да я вземе в салона на самолета. Веднага след това Шейн и спътникът му били върнати на терминала, където ги чакали представители на компанията и полицаи. \"В този момент се разплаках. За съжаление, такива ситуации не са рядкост за хора с ограничени възможности\", казва Грихорек. Той подчертава, че специално за полета взел сгъваема количка, тъй като знаел какво може да се случи на летището. От авиокомпанията са заявили, че ситуацията е била следствие на недоразумение и са се извинили на пътника. За изясняването на случая е привлечена австралийската полиция. Сподели:", "date": "2018.09.16", "title": "СКАНДАЛНО: Свалиха инвалид от самолет"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BB%D0%B0%D0%B2-%D1%86%D0%B5%D0%BA%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%82%D0%BE%D1%82%D0%B0%D0%BB%D0%BD%D0%BE%D1%82%D0%BE-%D1%84%D0%B8%D0%B0%D1%81%D0%BA%D0%BE-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%B4%D0%BD%D0%B5%D1%81-%D1%81%D1%82-news781337.html", "text": "Директорът на Института за модерна политика Борислав Цеков коментира тоталното фиаско на протеста пред Народното събрание. Днес на жълтите павета се събраха няколкостотин души, водени от Тези прословути емигранти, дето щели били днес \"преврат\" да правят и да излъчват \"правителство\", ще успеят ли поне два отбора по 11 души да съберат за едно квартално мачле?! Една от великите заблуди, която социалната мрежа внушава е, че всеки случаен квартален герой, който е направил фб група от найсе хиляди души и вика \"оставка\", е влиятелен \"политически фактор\", който може да предизвиква и моделира реални политически процеси на национално ниво. Особено, ако плати 200 лв. и даде пресконференция в празната зала на БТА. Наивни истории от хора, които не познават механизмите на властта и политиката. А пък самата власт се опитва да използва подобни маргинални прояви, за да профанизира самата идея за протест и евентуално реално политическо и гражданско противопостаяне на безобразията в управлението. Но и това направиха несръчно, пресолявайки манджата с \"очаквани кървави сблъсъци и опит за преврат\". Стар ченгеджжйски прийом е да се пускат слухове за очаквано насилие и сблъсъци, за да се накарат разумните и предпазливи хора да се дистанцират и да откажат от участие в съответната протестна акция. Но този път по-скоро стават за смях. Нищо, де. Всичко е точно!\". Както ПИК TV показа на живо през целия ден на обявения за общонационален протест всъщност не се събраха и 1000 души, а организаторите са едва 50-ина. Не се осъществиха и намеренията им да щурмуват парламента, което опитаха след като скочиха да бият журналистите и ги изгониха. Полицията предовтрати и опитите им да влязат в Народното събрание и след като стана ясно, че провокаторите нито имат конкретни искания, нито знаят за какво са извикали хората пред парламента, мнозинството от присъстващите се разотиде час след началото на протеста. \"Разочаровани сме, все се обявява за месия, а накрая се оказва безработен, който си търси лесен начин да припечели, като подмамва хората да протестират срещу някой лев\", коментираха столичани по повод организаторите, след като лъсна пълното фиаско на мероприятието. издателя на имигрантския сайт \"Будилник” и регистриран за криминални прояви Емил Русанов, които скандираха объркани призиви за оставка на правителството. Ето коментара на юриста и политик Борислав Цеков, по повод на провалилия се протест, който трябваше да се превърне в кървав с щурм на парламента от платените провокатори на Слави Трифонов и Цветан Василев: \" Сподели:", "date": "2018.09.16", "title": "ГОРЕЩО В ПИК! Борислав Цеков с ексклузивен коментар за тоталното фиаско на протеста днес: Стават за смях!"}
{"url": "https://pik.bg/%D0%BD%D0%B0%D0%B4-200-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BE%D1%82-%D1%82%D0%B0%D0%B9%D1%84%D1%83%D0%BD%D0%B0-%E2%80%9E%D0%BC%D0%B0%D0%BD%D0%B3%D1%85%D1%83%D1%82%E2%80%9C-%D0%B2-%D1%85%D0%BE%D0%BD%D0%B3-%D0%BA%D0%BE%D0%BD%D0%B3-news781374.html", "text": "Най-малко 213 души са пострадали в резултат на тайфуна „Мангхут“, който удари Хонг Конг, предава РИА Новости, като се позовава на „Xinhua“, цитира Фокус. По-рано порталът „Rappler“ съобщи за 59 загинали, 47 ранени и 16 изчезнали във Филипините от същия тайфун. Националната метеорологическа служба на Китай също обяви по-рано в събота, че най-високата степен на опасност – червена – е обявена за южните крайбрежни райони на страната заради приближаването на тайфуна „Мангхут“. Сподели:", "date": "2018.09.16", "title": "Над 200 са пострадали от тайфуна „Мангхут“ в Хонг Конг"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B2%D0%B5%D1%80%D1%81%D0%BA%D0%B0-%D1%82%D0%B0%D0%BF%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%81%D1%82%D0%BE%D1%82%D0%B8%D1%86%D0%B8-%D0%B2-%D0%BA%D0%B0%D0%BF%D0%B0%D0%BD---%D0%BE%D0%BF%D0%B0%D1%88%D0%BA%D0%B0%D1%82%D0%B0-%D0%BD%D0%B0%D0%B4%D0%BC%D0%B8%D0%BD%D0%B0-10-%D0%BA%D0%B8%D0%BB%D0%BE%D0%BC%D0%B5%D1%82%D1%80-news781341.html", "text": "Зверска тапа на магистрала \"Тракия\" край Пазарджик! Аутобанът е блокиран в посока София, оплакват се хванати в капана на задръстването шофьори и пътници. Проблемният участък е при 89-и километър. Там от няколко дни се извършва ремонт на моста над река Елшишка, а движението се осъществява еднопосочно в платното за Пловдив. \"Опашката е огромна - над 10 километра е! Стотици сме блокираните, не знаем кога ще минем!\", оплакват се пътуващите. Сподели:", "date": "2018.09.16", "title": "ОТ ПОСЛЕДНИТЕ МИНУТИ! Зверска тапа на \"Тракия\"! Стотици в капан - опашката надмина 10 километра (СНИМКА)"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B1%D0%BB%D0%B0%D0%B3%D0%BE-%D0%B4%D0%B6%D0%B8%D0%B7%D1%8A%D1%81%D0%B0-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D0%BC%D0%B0%D0%B9%D0%BA%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%BC%D1%83-%D0%BF%D0%BB%D0%B5%D0%B9%D0%B1%D0%BE%D1%8F%D1%82-%D0%BD%D0%B0%D0%B7%D0%BE%D0%B2%D0%B0-%D0%B2%D0%B8%D0%BD%D0%BE%D0%B2%D0%BD%D0%B8%D0%BA%D0%B0-news781304.html", "text": "Блaгoй Гeopгиeв, пo-извecтeн ĸaтo Блaгo Джизъca, имa тpи дeцa oт двe жeни и c нитo eднa нe ycпя дa зaпaзи вpъзĸaтa cи. Heщo, ĸoeтo мy тeжи и дo днec. Бившият фyтбoлиcт изĸapa мнoгo дългa вpъзĸa c Xpиcтинa Bитaнoвa, ĸoятo мy poди двe дeцa. Дoĸaтo бeшe бpeмeннa c втopoтo, тoй й изнeвepявaшe c пeвицaтa Лиянa. Πocлe oбaчe ce въpнa пpи Xpиcи. B ĸpaйнa cмeтĸa нe издъpжa дa бъдe caмo c нeя и ce paздeлиxa. Cлeд тoвa ce зaлюби c pycĸинятa Ecмep Oмepoвa и ce oжeни зa нeя. Tя cъщo мy poди дeтe, нo и тaм нeщaтa нe пpoдължиxa зa дългo. Hacĸopo Блaгo пpизнa, чe cи e тpъгнaл, зaщoтo мнoгo гo e peвнyвaлa. Самият играч отчита, че той нocи гoлямaтa винa зa paздeлитe cи. \"Oчeвиднo нeщo нe e нapeд в мeн\", констатира Георгиев. Благо нe e щacтлив oт тoзи cи живoт, пълeн c жeни и ĸyпoни. Toй мy ĸocтвa мнoгo, зaщoтo нe мoжe дa бъдe пocтoяннo c дeцaтa cи и дa ги глeдa ĸaĸ pacтaт. Taтyиpaният плейбой дopи ce paзĸaйвa пpeд Бoг, зaщoтo e дoпycнaл мнoгo гpexoвe c жeнитe в живoтa cи. Дaли oбaчe щe ce пpoмeни, нe мoжe дa ce ĸaжe вce oщe, пише \"Клюки.бг\". Сподели:", "date": "2018.09.16", "title": "ДРАМА! Благо Джизъса с шокиращо признание за майките на децата му! Плейбоят назова виновника за провала в личния му живот"}
