{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%80%D1%83%D0%BC%D1%8A%D0%BD%D1%81%D0%BA%D0%B8-%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%BD%D0%B8-%D0%BB%D1%8A%D0%B6%D0%B0%D1%82-%D0%BF%D1%80%D0%B8-%D1%80%D0%B5%D0%BA%D0%BB%D0%B0%D0%BC%D0%B0%D1%86%D0%B8%D0%B8-%D0%BD%D0%B0-%D1%81%D1%82%D0%BE%D0%BA%D0%B8-news788469.html", "text": "Български потребители често изпитват трудности при рекламации на стоки, закупени онлайн от чуждестранни сайтове, обявиха от Европейския потребителски център (ЕПЦ). В един от случаите клиентка поръчала 3 чифта обувки от северните ни съседи, но се оказало, че моделът не й е съвсем удобен и обувките не стават. Затова, както е по регламент, жената се опитала да върне стоката в допустимия срок от 14 дена. Да се свърже със сайта обаче се оказало истинско предизвикателство - жената опитала да осъществи връзка и чрез имейл, и чрез телефон. Опитите й се оказали неуспешни. Наложило се да се намеси мрежата на ЕПЦ и накрая обувките били върнати, а платената сума - възстановена от търговеца, пише \"Монитор\". Подобен проблем имал друг потребител при пазаруване на домакински потреби от чешки сайт. Три месеца чака, за да си върне 25 евро от моп за миене. За да си получи сумата се налага да бъдат впрегнати експертите от ЕПЦ България и техните колеги. \"Потребителят трябва да търси координати на търговеца като име, адрес, телефон за контакт, защото при фалшивите сайтове често липсват както телефон, така и имейл за кореспонденция“, обясниха от Комисията за защита на потребителите (КЗП). По проучвания на Комисията фалшивите сайтове много често са новосъздадени и в тях липсва каквато и да е било информация. От Европейския потребителски център (ЕПЦ) също съветват да се проверява информацията за връзка, която е предоставена в сайта на търговеца. Сподели:", "date": "2018.10.14", "title": "ВНИМАНИЕ! Румънски търговци ни лъжат при рекламации на стоки"}
{"url": "https://pik.bg/%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D1%81-%D0%BC%D0%BE%D1%89%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BA%D1%8A%D0%BC-%D0%B7%D0%B0%D0%B5%D0%B2-news788448.html", "text": "Вицепрезидентът на САЩ Майк Пенс изпрати писмо до македонския премиер Зоран Заев, в което изразява своята благодарност за показаното лидерство при постигането на договора за името с Гърция и констатира, че 90% от гласувалите на референдума са одобрили договора от Преспа, с което са потвърдили колко много е посветена Македония на европейското си бъдеще, предава канал „Алсат – М“, цитирани от \"Фокус\". „САЩ споделят вашата отдаденост за по-голяма сигурност и стабилност в региона. Бъдете уверени в моята твърда подкрепа в този важен момента за вашата страна“, пише Пенс, който очаква по-близко приятелство между двете страни в бъдеще. В посланието си вицепрезидентът на САЩ отбелязва, че е било чест за него да се срещне със Заев на 20 септември в Белия Дом във Вашингтон и че оценява високо възможността, която са имали да разговарят за прилагането на историческия договор от Преспа с Гърция. Сподели:", "date": "2018.10.14", "title": "Майк Пенс с мощна подкрепа към Заев"}
{"url": "https://pik.bg/%D0%B2%D0%B0%D1%82%D0%B8%D0%BA%D0%B0%D0%BD%D0%B0-%D0%BA%D0%B0%D0%BD%D0%BE%D0%BD%D0%B8%D0%B7%D0%B8%D1%80%D0%B0-%D0%B4%D0%B2%D0%B5-%D0%BE%D1%82-%D0%BD%D0%B0%D0%B9-%D1%81%D0%BF%D0%BE%D1%80%D0%BD%D0%B8%D1%82%D0%B5-%D1%84%D0%B8%D0%B3%D1%83%D1%80%D0%B8-%D0%BD%D0%B0-%D0%BA%D0%B0%D1%82%D0%BE%D0%BB%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%BE%D1%82-20-%D0%B2%D0%B5%D0%BA-news788455.html", "text": "Папа Франциск обяви за светци две от най-спорните фигури на Католическата църква от 20 век - убития салвадорски архиепископ Оскар Ромеро и папа Павел Шести, предаде Ройтерс. Ромеро бе убит от десни наказателни отряди по време на литургия през 1980 г., а Павел Шести ръководеше католическия свят по време на по-голямата част от Втория ватикански събор през шейсетте години на миналия век, който модернизира Църквата. Въпреки многото си реформи Павел Шести е известен преди всичко с енцикликата си от 1968 г. \"За човешкия живот\", която утвърди съпротивата на църквата срещу контрацептивите, припомня Ройтерс, цитиран от БНР. Сподели:", "date": "2018.10.14", "title": "Ватикана канонизира две от най-спорните фигури на Католическата църква от 20 век"}
{"url": "https://pik.bg/%D0%B0%D0%BB%D0%B1%D0%B0%D0%BD%D1%81%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%B8%D1%81%D0%BA%D0%B0-%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D1%81%D0%BC%D1%8A%D1%80%D1%82%D0%BD%D0%B0%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-news788445.html", "text": "Лидерът на основната опозиционна партия в Албания – Демократическата, Лулзим Баша заяви, че ще поиска провеждане на референдум за връщане на смъртната присъда в страната, предава скопското електронно издание „Либертас“. Баша заяви, че големите присъди, които се дават за убийствата, не допринасят за намаляването им в страната. Изявлението на опозиционният лидер дойде, след като мъж от Мат уби трима членове на едно семейство. „Либертас“ припомня, че последната смъртна присъда в Албания е извършена през 1995 година, а когато държавата стана члена на Съвета на Европа през същата година получи задача да премахне смъртното наказание, което и се случи през 1999 година. Сподели:", "date": "2018.10.14", "title": "Албанската опозиция иска връщане на смъртната присъда"}
{"url": "https://pik.bg/%D1%82%D0%B5%D0%BB%D0%B5%D1%81%D0%BA%D0%BE%D0%BF-%D0%BF%D1%80%D0%B8%D1%85%D0%B2%D0%B0%D0%BD%D0%B0-%D0%B7%D0%B0%D0%B3%D0%B0%D0%B4%D1%8A%D1%87%D0%BD%D0%B8-%D1%80%D0%B0%D0%B4%D0%B8%D0%BE%D1%81%D0%B8%D0%B3%D0%BD%D0%B0%D0%BB%D0%B8-%D0%BE%D1%82-%D0%B4%D1%8A%D0%BB%D0%B1%D0%BE%D0%BA%D0%B8%D1%8F-%D0%BA%D0%BE%D1%81%D0%BC%D0%BE%D1%81-news788449.html", "text": "Изследователи, работещи с радиотелескоп в Западна Австралия , са регистрирали 20 загадъчни силни вълнови сигнала , наричани \"бързи радиоизбухвания\" за една година, съобщи ДПА. Броят на сигналите е два пъти по-голям, отколкото са регистрирани в целия свят , откакто те са открити през 2007 г. Екипът също откри и най-близкото и силно бързо радиоизбухване , регистрирано досега. Астрономите са доказали също, че бързите радиоизбухвания идват не от близка галактика , а от \"другия край на Вселената\" . Тъй като са от много далече, могат да бъдат използвани за засичане на липсващата материя в космоса между галактиките. Сподели:", "date": "2018.10.14", "title": "Телескоп прихвана загадъчни радиосигнали от дълбокия космос"}
{"url": "https://pik.bg/%D1%83%D0%B6%D0%B0%D1%81-%D0%B1%D0%B5%D0%B7%D0%B4%D0%BE%D0%BC%D0%BD%D0%BE-%D0%BA%D1%83%D1%87%D0%B5-%D0%BD%D0%B0%D1%85%D0%B0%D0%BF%D0%B0-%D0%B6%D0%B5%D0%BD%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA---%D0%B2%D0%B8%D0%BA%D0%BD%D0%B0%D0%BB%D0%B8-%D0%BB%D0%B8%D0%BD%D0%B5%D0%B9%D0%BA%D0%B0-%D1%82%D1%8F-%D0%BD%D0%B5-%D0%B4%D0%BE%D1%88%D0%BB%D0%B0-%D0%B8%D0%B7%D0%BE%D0%B1%D1%89%D0%BE-%D1%81%D0%BD%D0%B8%D0%BC%D0%BA%D0%B0-18-news788452.html", "text": "Бездомно куче е нахапало жестоко Мануела Ферер от Пазарджик, като  инцидентът е станал до жилищните блокове на ул. “Г.С.Раковски“, недалеч от моста на река Марица. Потърпевшата сама качи снимка на раните си в една от групите в социалната мрежа. Жената живее в един от 14-етажни блока и тръгнала да излиза, когато след нея тръгнали две бездомни кучета. Едното от тях скочило върху нея и я захапало за дясната ръка. Мануела успяла да ритне кучето, а то започнало да я хапе и по крака. Жената със сетни сили успяла се измъкнала от захапката му. Съседи й се притекли на помощ, но повиканата по телефона линейка така и не пристигнала. Тогава съкварталци на пострадалата я закарали в болницата, където раните й са промити и превързани. Цялата й ръка е разкъсана, а нахапвания има и по десния й крак. Потърпевши от глутницата кучета, която обикаля в този район има и от градската библиотека, намираща се на метри от въпросното място. Всяка сутрин библиотекарките, които отиват на работа са пресрещани от уличните песове, обикалящи гладни наоколо. Две от тях са били нападнати от кучетата и са се обаждали в местната община, за да се оплачат, но реакция досега не е имало, отбелязва \"Монитор\". Сподели:", "date": "2018.10.14", "title": "УЖАС! Бездомно куче нахапа жена в Пазарджик - викнали линейка, тя не дошла изобщо (СНИМКА 18+)"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%BD%D0%B8%D0%B5-%D1%81%D0%BC%D0%B5-%D0%B2-%D0%BA%D0%B8%D0%B1%D0%B5%D1%80%D0%B2%D0%BE%D0%B9%D0%BD%D0%B0-%D1%81-%D1%80%D1%83%D1%81%D0%B8%D1%8F-news788450.html", "text": "Холандският министър на отбраната Анк Байлефелд заяви, че страната й е в състояние на кибервойна с Русия, съобщи местият сайт \"РТЛНюз\". На въпрос дали текущите отношения с Русия могат да се оценят като кибервойна, Байлефелд отговори утвърдително: \"Да, случаят е такъв“. Тя също така заяви, че руската кибератака срещу Организацията за забрана на химическите оръжия (ОЗХО) е била наистина опасна, предава още по случая \"Монитор\". \"Хората през цялото време се опитват да се месят по различен начин в нашия живот и да влияят на демокрацията“, смята Байлефелд. Министърката също така заяви, че Холандия трябва да се избави от наивността в киберпространството и да вземе необходимите мерки. Тя припомни, че ръководеното от нея министерство на отбраната е взело решение да увеличи бюджета си за провеждането на кибероперации. На 4 октомври Холандия съобщи имената на четирима руски граждани, които са били задържани и изгонени от страната за опит за извършване на кибератака през април тази година. След това заявление се надигна единен фронт, който обвини Москва в същото – кибератаки, опит за намеса в избори и бизнеса, както и в опити да се подкопае демокрацията. Към Холандия се присъединиха Великобритания, САЩ, Канада, Австралия, Франция, Германия, Белгия и НАТО. Сподели:", "date": "2018.10.14", "title": "Министърът на отбраната на Холандия: Ние сме в кибервойна с Русия"}
{"url": "https://pik.bg/%D0%BB%D1%8E%D0%B1%D0%BE%D0%B2%D0%BD%D0%B8-%D1%82%D1%80%D0%B5%D0%BF%D0%B5%D1%82%D0%B8-%D0%BB%D0%B8%D0%BB%D0%B8-%D0%B2%D0%BA%D0%B0%D1%80%D0%B0-%D0%BC%D1%8A%D0%B6%D0%B0-%D1%81%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news788430.html", "text": "Голямата любов на Лили Иванова – композиторът Иван Пеев, отново влязъл в болница заради нея. Този път музикантът се развълнувал от откровенията на естрадната прима в национален ефир, където тя сподели, че той остава единственият мъж, когото е обичала истински. Признанието на Лили събудило трепети в душата на 81-годишния пианист, който от радост едва не събрал границите на кръвното. Заради повишеното налягане го приели в болнично заведение, където му правили специални вливания, предотвратявайки опасността от инфаркт. Пеев от доста време не бил в блестящо здраве. Имал сериозни сърдечни оплаквания, хипертония, мъчела го дископатия, а от време на време го погвала подаграта. Лекарите не били обнадеждени за състоянието му и му препоръчвали да се подложи на операция за смяна на клапите на сърцето, но той не можел да си я позволи и никак не искал да търси милостиня от бившата си любов Лили, която и бездруго му помагала финансово за какво ли не. Години наред тя стопявала задълженията му към „Топлофикация-София“, които той не можел да плаща със скромната си пенсия. Обаждала му се често, но не търсела съвети, а просто му пожелавала да е здрав. 81-годишният композитор за втори път тази година се озовава по спешност в болница. През март бил транспортиран от дома си до столична клиника с линейка, защото изведнъж се почувствал изключително зле и се притеснил за живота си. След поредица изследвания и адекватно лечение се оказало, че проблемът му не е сериозен, но старческите му заболявания си казвали думата. Бившият съпруг на примата прекарал в болничната стая почти седмица, за да изкара клиничната си пътека до края. От дистанцията на времето Иван съжалявал за две неща – че изпуснал Лили и че имал период, в който залитнал по чашката. От оковите на алкохола го измъкнала втората му съпруга – певицата Светла Стоева. Бракът им продължава 40 години. Тя почива от лекарска грешка при операция. Болката от загубата ѝ Иван трудно преодолява, а инцидентът в операционната зала го накарал да загуби вярата си в лекарите. Сподели:", "date": "2018.10.14", "title": "ЛЮБОВНИ ТРЕПЕТИ! Лили вкара мъжа си в болница"}
{"url": "https://pik.bg/%D0%BA%D1%8A%D0%B2%D0%B0%D0%BD%D1%87-%D1%82%D0%B0%D1%82%D0%BB%D1%8A%D1%82%D1%83-%D1%81%D0%B5-%D0%B4%D1%80%D1%83%D1%81%D0%B0-%D1%81-%D1%85%D0%B0%D0%BF%D1%87%D0%B5%D1%82%D0%B0-news788454.html", "text": "Къванч Татлъту призна, че живее под голям стрес. Актьорът, който в момента гледаме в „Искрите на отмъщението\", заяви, че се подготвя за новия си сериал \"Сблъсък\", заради който прекарва много от нощите си в безсъние. Отскоро той дори започнал да приема приспивателни хапчета, които до известна степен му помагали да поспи поне по 2-3 часа в денонощието. Системното будуване обаче съвсем не било толкова безобидно за Къванч, който вследствие на това отключил и други дребни, но все пак създаващи неприятности заболявания. „Страдам от безсъние. В крайна сметка никой не е идеален. Винаги гледам да поправям грешките си и да си взимам поука от тях. Използвам социалните мрежи и технологиите много рядко, тъй като според мен те са вредни! Важни са природата, земята и морето“, споделя турската звезда. Сподели:", "date": "2018.10.14", "title": "Къванч Татлъту се друса с хапчета"}
{"url": "https://pik.bg/%D1%82%D0%B0%D0%BB%D0%B0%D0%BD%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D1%81-%D0%BA%D0%BE%D0%BC%D0%BE%D1%86%D0%B8%D0%BE-news788459.html", "text": "Крилото на Левски бе откаран от линейка, след като получи удар в главата по време на спаринга с \"железничарите“. Кабов започна като титуляр и се контузи още преди да е изтекла 20-ата минута, а лекарският щаб му оказа медицинска помощ, след която стана ясно, че той не може да продължи игра. В часовете след контролата изпълнителният директор на Левски Крисимир Иванов успокои феновете за състоянието на Кабов и съмненията за комоцио отпаднаха. \"Кабов няма тежка контузия“, написа Иванов на профила си във Фейсбук след десетките запитвания от страна на привържениците. Все още не е ясно дали другият изведен заради травма юноша Илия Димитров ще бъде възстановен в близките дни. В мача с Локомотив Славиша Стоянович даде почивка на всичките си титуляри, като голяма част от тях бяха на пейката, за да бъдат запазени за важния сблъсък с Лудогорец в Разград. Един от най-талантливите кадри на \"синята“ школа Атанас Кабов се размина с тежка контузия по време на контролата с Локомотив София и ще е на разположение на Славиша Стоянович за предстоящето на 20 октомври дерби с Лудогорец. Сподели:", "date": "2018.10.14", "title": "Талант на Левски се размина с комоцио"}
{"url": "https://pik.bg/%D1%82%D0%BE%D0%BF%D0%BB%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%B2-%D0%BC%D0%BE%D1%81%D0%BA%D0%B2%D0%B0-news788458.html", "text": "В руската столица днес беше регистриран температурен рекорд от 17,5 градуса, предаде ТАСС, цитиран от БТА. Толкова висока температура през този ден на октомври не е била измервана от над 50 години насам. Според метеоролозите, подобна топла златна есен не е била наблюдавана в Москва повече от 70 години. Сподели:", "date": "2018.10.14", "title": "ТОПЛО! Температурен рекорд в Москва"}
{"url": "https://pik.bg/%D0%B3%D1%80%D1%8A%D1%86%D0%BA%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D0%BF%D1%80%D0%B5%D0%B4%D1%80%D0%B8%D1%87%D0%B0%D1%82-%D1%84%D0%B8%D0%BB%D0%BC%D0%BE%D0%B2%D0%B0-%D0%B4%D1%80%D0%B0%D0%BC%D0%B0-%D0%B2-%D1%81%D0%BA%D0%BE%D0%BF%D0%B8%D0%B5-news788461.html", "text": "Гърците очакват филмова драма през следващите дни в македонския парламент. В бомбастични заглавия от типа „промяна на Конституцията или предсрочни избори“, гръцките медии заключват, че ситуацията е сложна и объркваща и че никой не знае дали македонският премиер Зоран Заев е успял да осигури квалифицирано мнозинство за конституционните промени. Те коментират още, че през следващите два дни ще се състои първото ключово гласуване в парламента, след което много неща ще се изяснят, предава скопският телевизионен канал „Сител“. Но, коментира медията, ситуацията не е ясна и в Атина. „Прототема“ пише, че в понеделник трябва да се проведе среща между премиера и военния министър на Гърция Алексис Ципрас и Панос Каменос, който е и председател на младшия коалиционен партньор „Независимите гърци“ (АНЕЛ). Това ще е първият им разговор очи в очи след връщането на Каменос от Вашингтон, където той обяви фамозния си план „Б“, който трябва да замени договора за името. На състоялото се в събота заседание на Централния комитет на „Коалицията на радикалната левица“ (СИРИЗА), изказването на военния министър бе подложено на остри критики, отбелязва „Сител“. Ципрас е отбелязал, че договора от Преспа няма алтернатива и че правителството ще продължи по този курс, а, ако трябва, дори и без коалиционния си партньор АНЕЛ. На срещата е засегнат и въпросът за сътрудничеството с АНЕЛ на следващите парламентарни избори, ако от партията на гласуват в полза на споразумението за името. Както отбелязва скопският ТВ канал, в момента гръцките медии очакват отговорът на Каменос, който е анонсирал, че ще даде обяснения в понеделник, когато има интервю пред гръцката държавна телевизия ЕРТ. Сподели:", "date": "2018.10.14", "title": "Гръцките медии предричат филмова драма в Скопие"}
{"url": "https://pik.bg/%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8-%D0%B2-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-news788456.html", "text": "По предложение на Великобритания и Франция ЕС възнамерява да въведе на нов режим на санкции срещу лица и държави, заподозрени в използването на химическо оръжие. Очаква се идеята да бъде обсъдена по време на срещата на Съвета по външни работи на ЕС, която ще се проведе утре в Люксембург. Това става ясно от  публикувано прессъобщение на британското външно министерство. Предложението беше направено в светлината на атаката с вещество тип \"Новичок\" в Солсбъри и използването на химическо оръжие в Сирия, предава БНР. Предложението на Лондон, Париж, което се подкрепя и от много други европейски страни, предвижда налагането на забрана за влизане в Европа на лица, участвали в използването на химическо оръжие, както и замразяване на техните активи. Според британския външен министър Джеръми Хънт, подобни мерки трябва да бъдат предприети и спрямо хората, които извършват киберпрестъпления. Сподели:", "date": "2018.10.14", "title": "Нови санкции срещу заподозрени в използването на химическо оръжие"}
{"url": "https://pik.bg/%D0%B1%D0%B0%D0%B1%D0%B0-%D0%B8%D0%B7%D0%B3%D0%BE%D1%80%D1%8F-%D0%B6%D0%B8%D0%B2%D0%B0-%D0%B2-%D0%B4%D0%BE%D0%BC%D0%B0-%D1%81%D0%B8-news788440.html", "text": "89-годишна жена загина при пожар в дома си в павликенското село Паскалевец. Трагичният инцидент се случил в неделя около 1:00 часа след полунощ. Според една от версиите пожарът е причинен от оставена без надзор печка на твърдо гориво, пише \"Монитор\". Съседи видели пламъците от дома а старицата и подали сигнал на тел. 112. на място дошли пожарникари, които бързо овладели ситуацията и изгасили огъня. В една от стаите те открили овъгленото тяло на стопанката. Жената вероятно първо се е задушила и не е могла да излезе, а след това е изгоряла в жилището си. Сподели:", "date": "2018.10.14", "title": "Баба изгоря жива в дома си"}
{"url": "https://pik.bg/%D0%BD%D0%B0%D0%B4-60-%D0%B4%D1%8A%D1%80%D0%B6%D0%B0%D0%B2%D0%B8-%D1%81%D0%B5-%D0%B1%D0%BE%D1%80%D1%8F%D1%82-%D1%81-%D0%B3%D0%BB%D0%B0%D0%B4%D0%B0-news788433.html", "text": "Равнището на глада остава на тревожно високи равнища в шейсетина страни, показва световен индекс, създаден от ирландската неправителствена организация \"Загриженост за всички по света\" (Concern Worldwide) и германската \" Световна помощ за гладуващите\" , предава Франс прес. В 51 страни, сред които са Чад, Йемен, Мадагаскар, Замбия и Сиера Леоне , гладът остава на тежко или тревожно високо равнище. В Централноафриканската република (ЦАР) равнището е изключително притеснително, показва докладът, представен тази седмица в Милано от италианската хуманитарна организация Чесви (Cesvi). Неправителствените организации изразяват освен това силно безпокойство за ситуацията в седем страни (като Сомалия, Бурунди и Сирия) , за които са успели да съберат само частични данни. Общо 124 милиона души по света страдат от остър глад. При 151 милиона деца има спиране на растежа, а 51 милиона са с поднормено тегло. Въпреки тези притеснителни данни има подобрение. От 2000 до 2018 г. Световният индекс на глада, отчетен тази година в 119 страни, е намалял от 29,2 до 20,9. Подобрение е отбелязано в Ангола, Етиопия, Руанда, Шри Ланка и Бангладеш . Очаква се обаче, че от 79 страни, в които е отбелязано умерено, тежко, тревожно или изключително тревожно равнище, само 29 ще успеят да достигнат целта от нулево равнище на глад през 2030 година. Ситуацията е тревожна в Южна Азия (индекс 30,5) и в Субсахарска Африка (индекс 29,4), където равнищата на недохранване на населението и на детската смъртност са неприемливи, подчертава Чесвиi. В ЦАР равнището на недохранване е 61,8 на сто, в Сомалия 50,6 на сто, а в Зимбабве 46,6 на сто. В Сомалия смъртността на децата на възраст под 5 години е 13,3 на сто, в Чад - 12,7 на сто, а в ЦАР - 12,4 на сто. Генералната директорка на Чесви Даниела Берначи призова международната общност и правителствата към съвместни действия за справяне с продоволствената криза в регионите, където ситуацията остава тревожна, увеличаване на инвестициите и подкрепа за програми за дългосрочно развитие. \"Гладът е едновременно причина и последствие от принудителните миграции\", подчерта Валерия Еми, координаторка на организацията, според която към него трябва да се подхожда като към политически проблем. Сподели:", "date": "2018.10.14", "title": "Над 60 държави се борят с глада"}
{"url": "https://pik.bg/%D1%81%D0%B2%D0%B0%D1%82%D0%B1%D0%B0%D1%80-%D0%BA%D0%B0%D1%81%D0%BA%D0%B0%D0%B4%D1%8C%D0%BE%D1%80-%D0%BE%D1%82%D1%81%D0%B5%D1%87%D0%B5-%D0%B4%D0%B2%D0%B5-%D0%B4%D1%8A%D1%80%D0%B2%D0%B5%D1%82%D0%B0-%D0%B8-%D1%81%D0%B5-%D0%BC%D0%B5%D1%82%D0%BD%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-news788432.html", "text": "Сватбар отсече две дървета  в Хасково и се метна по таван с колата си. Каскадата, достойна за филм, е станал днес около 9:30 часа сутринта. 25-годишният Живко от село Стамболийски бил на сватба сутринта в близкото село Крепост. На път за Хасково разсеяният сватбар си изпуснал телефона в движение, навел се да го вземе и се метнал се по таван. \"Карах много бавно, със 70 км/ч, разсеях се за момент с телефона, който изпуснах и не разбрах как се озовах на островчето пред заведението \"Елинор\" и то по таван\", каза младия мъж пред \"Хасковска Марица\". Той се притесняваше повече за пръста на своята приятелка, отколкото за смазаната кола. Шофьорът обясни още, че двамата с гаджето искали да идат на кафе преди тържеството в ресторанта в Хасково и така пропуснали подписването в Димитровград. Сподели:", "date": "2018.10.14", "title": "Сватбар каскадьор отсече две дървета и се метна по таван"}
{"url": "https://pik.bg/%D0%BD%D0%B0%D0%B4-4-%D0%BA%D0%B3-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B5%D0%BD-%D1%82%D1%8E%D1%82%D1%8E%D0%BD-%D0%B1%D0%B5-%D0%B8%D0%B7%D0%B7%D0%B5%D1%82-%D0%BF%D1%80%D0%B8-%D0%B0%D0%BA%D1%86%D0%B8%D1%8F-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%B2-%D0%B1%D1%83%D1%82%D0%B0%D0%BD-news788428.html", "text": "Служители на реда са открили контрабанден тютюн под метален щанд на кооперативния пазар в село Бутан, Врачанско, съобщава „Конкурент“. По данни на областната дирекция на МВР във Враца, на 13 октомври (събота) е извършена проверка, при която под щанда са открити 4.450 кг нарязан тютюн без български акцизен бандерол, оставен от неизвестно лице. Изготвен е констативен протокол, тютюнът е иззет и се намира на съхранение в полицейското управление в Козлодуй. Образувана е преписка. Сподели:", "date": "2018.10.14", "title": "Над 4 кг. контрабанден тютюн бе иззет при акция на пазара в Бутан"}
{"url": "https://pik.bg/%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-%D1%81-%D0%BE%D0%B3%D1%80%D0%BE%D0%BC%D0%BD%D0%B8-%D0%BF%D0%B0%D0%BB%D0%B0%D1%82%D0%B8-%D0%BC%D0%B0%D0%B3%D1%8A%D1%80%D0%B4%D0%B8%D1%87-%D1%81%D1%8A%D1%81-%D1%81%D0%BE%D0%B1%D1%81%D1%82%D0%B2%D0%B5%D0%BD-%D0%BA%D0%B8%D0%BD%D0%BE%D1%81%D0%B0%D0%BB%D0%BE%D0%BD-%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%BE%D1%80%D0%B8-%D0%B2-%D1%82%D0%BE%D0%B0%D0%BB%D0%B5%D1%82%D0%BD%D0%B8%D1%82%D0%B5-%D1%81%D0%BD%D0%B8%D0%BC-news788431.html", "text": "Маститите тв продуцентите Магърдич и Джуди Халваджиян са най-одумваните телевизионери напоследък, след като се орезилиха с „бития” репортер в „Господари на ефира” – предаването, което обича да се прави на морален стожер. Те си измиха ръцете, като уволниха подчинения си, а после се покриха, правейки се на ни лук яли, ни лук мирисали. Срамът и унижението са големи, но за двамата продуценти е по-важно бизнесът да върви и да се трупат тлъсти пачки. Маги Халваджиян и по-малкият му брат Джуди са най-заможните в този бранш у нас и фамилиите им се радват на лукс и охолство. Баткото води по богатство и имоти, но къщите му, разположени в едни от най-скъпарските курорти в света, се ползват с удоволствие от цялата фамилия. Магърдич е сред малцината българи, които могат се похвалят с вила на Малдивите. С нея арменецът се сдобил преди няколко години, а справка с агенциите за недвижими имоти показва, че там по-евтини предложения от 2 милиона долара за най-семпла дървена къщурка не могат да се намерят. Екзотичната вила на Халваджиян разполагала с частен плаж и била буквално на брега на океана, а изминалото лято в нея прекарали неговият син Бебо и снахата Алекс. Маги и жена му Кремена все по-рядко отсядали там, тъй като стилистката имала фобия от самолети и тежко преживявала дългите полети. За да не е ощетена, продуцентът инвестирал и във вила с басейн в Тоскана, Италия. За замъка в сърцето на Ботуша Халваджиян се изръсил 1 милион евро. През 2016 г. го пуснал за продажба, но жена му го разубедила и все пак двамата решили да го задържат. Кремена веднага му дръпнала ремонт и го обзавела като същински италиански ренесансов дворец, а разходите по мебелите били почти колкото стойността на имота. Това лято възможност да зърнат разкоша на тосканския палат имаха Гала и мъжът ѝ Стефан, както и Димитър Рачков и Мария Игнатова, като последните дори се сгодиха на фона на романтичната обстановка. Рачков и Мария са комшии на Халваджиян и в столицата. Двете двойки живеят в съседни къщи, намиращи се далеч от градската шумотевица, в затворения комплекс „Маунтин Вю Вилидж“ край Панчарево. Тв продуцентът се шири в 2 гигантски хола, киносалон, 5 стаи и 3 бани, в които непосредствено до тоалетните има джакузита и телевизори. Имотът е разположен върху 600 квадрата, обзаведен е в рустик стил, има райска градина с беседки, басейн и частно езеро за риболов. Последната придобивка на арменската фамилия е апартамент в центъра на столицата, който бил голямата гордост на стилистката Кремена. За обзавеждането му тя отделила 6 месеца и още един милион от дебелите сметки на мъжа си, за да стои жилището празно, докато у нас има хиляди бездомни хора. Сподели:", "date": "2018.10.14", "title": "Халваджиян с огромни палати, Магърдич със собствен киносалон и телевизори в тоалетните (СНИМКИ)"}
{"url": "https://pik.bg/%D0%B7%D0%B0%D0%BF%D0%BB%D0%B0%D1%85%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%89%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8-news788438.html", "text": "От Саудитска Арабия заявиха ясно и категорично, че ще отговорят на възможни икономически санкции, наложени от други страни във връзка със случая Джамал Хашоги, съобщи държавната агенция СПА, като се позова на официален източник, предава \"Reuters\". Кралството ще отговори на всяка мярка с по-голяма, е отбелязал източникът, като добавил, че саудитската икономика има жизнена и влиятелна роля върху глобалната икономика, информира \"Фокус\". Арабската държава е под натиск, след като журналиститът Джамал Хашоги, който беше явен критик на властите в Рияд, изчезна на 2 октовмри след посещение в консулството на страната в Истанбул. Сподели:", "date": "2018.10.14", "title": "ЗАПЛАХА: Саудитска Арабия ще отговори на възможни икономически санкции"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%B0%D1%82%D0%B0-%D0%B1%D1%83%D1%80%D1%8F-%D0%BA%D0%B0%D0%BB%D1%8A%D0%BC-%D1%83%D0%B1%D0%B8-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news788474.html", "text": "Бурята \"Калъм\" започна да отслабва, след като взе две жертви и нанесе щети в някои райони на Великобритания, предадоха Асошиейтед прес и Франс прес. Един мъж е загинал вчера при свлачище в Западен Уелс, а друг е бил отнесен от бурното море в Брайтън, на южното крайбрежие на Англия. Стихията бе най-мощна в петък и събота, когато ветровете й достигнаха скорост от 113 км/час. Някои реки преляха, наводниха къщи и прекъснаха електроподаването. Сподели:", "date": "2018.10.14", "title": "Жестоката буря \"Калъм\" уби двама души във Великобритания"}
{"url": "https://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D1%80%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D1%81%D0%BE%D0%BC%D0%B0%D0%BB%D0%B8%D1%8F-news788465.html", "text": ", около 40 са пострадали. Това съобщиха Ройтерс и РИА Новости, позовавайки се на местната болница. По-рано бе съобщено за 16 загинали и около 20 ранени. Отговорност за кървавата атака пое ислямистката групировка \"Аш-Шабаб\" (\"Младежко движение на муджахидините\"). Както отбелязва Ройтерс, бойците от \"Аш-Шабаб\" атакуваха два ресторанта заради това, че са често посещавани от правителствени войници, предава \"Нюз.бг\". , от населението в контролираните от нея райони, където е установен жесток уахабитски режим. Броят на жертвите при два взрива в Сомалийския град Байдабо, избухнали в събота, достигна до 20 души Групировката \"Аш-Шабаб\" бе създадена през 2004 г. Групировката се финансира от \"Ал Кайда\" сомалийски бизнесмени, а така също и събира рекет Преди време тя контролираше значителна част от територията на Сомалия, след което претърпя серия поражения от правителствената армия и дошлите й на помощ войски от други африкански държави и САЩ. Сподели:", "date": "2018.10.14", "title": "Продължава да расте броят на жертвите при атентата в Сомалия"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D1%8F-%D0%BF%D0%BE%D1%80%D0%B0%D1%81%D0%BD%D0%B0%D0%BB%D0%B0%D1%82%D0%B0-%D0%B2%D0%BD%D1%83%D1%87%D0%BA%D0%B0-%D0%BD%D0%B0-%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news788464.html", "text": "Вдовицата на Илия Павлов - Дарина Павлова, живее като истинска светска лъвица - кинофестивали, вечери с най-големите холивудски звезди, пътешествия по цялото земно кълбо, но пропуска най-хубавите години на внучката си Алба Микнас. Докато мадам Мулти си гледа кефа, за малкото момиченце, което скоро ще навърши 3 години, се грижи предимно баба му по бащина линия - Хадра Микнас, пише \"Ретро\". Алба се роди в Дубай на 4 декември 2015 г. като милионерка. Малката е дъщеря на първородната наследница на Илия Павлов, Венцислава, и богаташа Тарек Микнас. Веднага след раждането на Алба нейният дядо, пионерът в рекламния бизнес в Близкия изток, Акрам Микнас, ѝ открил сметка, по която прехвърля печалбата от един от хотелите си в Дубай. Когато терминът на Венцислава наближи, Дарина заряза всичките си светски ангажименти и се изнесе към емирствата. Близки до дипломираната актриса не крият, че тя силно се надявала внучката да бъде кръстена на покойния ѝ мъж, но фактът, че това не се случило, малко или много я разочаровал. Следващата среща на Дарина и Алба бе дни след втория ѝ рожден ден, когато на пищна гощавка в Дубай Павлова събра своето семейство и фамилия Микнас. Оттогава обаче богаташката, която живее в Италия, не е виждала чаровното момиченце. Гледа как Алба расте само от снимките, които другата ѝ баба Хадра публикува в социалните мрежи. От кадрите личи, че между двете има силна връзка, а в обятията на сватята на Павлова чаровното дете сияе. Дарина обаче не се чувствала гузна от факта, че от раждането ѝ до сега е виждала само два пъти Алба, тъй като тя не ѝ е истинска баба. Не е тайна, че Павлова е мащеха на Венцислава Павлова, която е от първата съпруга на Илия - Антоанета Чергиланова. Сподели:", "date": "2018.10.14", "title": "САМО В ПИК И \"РЕТРО\"! Ето я порасналата внучка на Дарина Павлова (СНИМКИ)"}
{"url": "https://pik.bg/%D0%BD%D0%B0%D0%B2%D1%80%D1%8A%D1%85-%D0%BF%D0%B5%D1%82%D0%BA%D0%BE%D0%B2%D0%B4%D0%B5%D0%BD-%D0%BE%D0%B1%D0%BD%D0%BE%D0%B2%D0%B8%D1%85%D0%B0-180-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D1%81%D0%B2%D0%B5%D1%82%D0%B0-%D0%BF%D0%B5%D1%82%D0%BA%D0%B0%E2%80%9D-%D0%B2-%D1%81%D0%B5%D0%BB%D0%BE-%D1%81%D0%BC%D0%BE%D0%BB%D1%8F%D0%BD%D0%BE%D0%B2%D1%86%D0%B8-news788460.html", "text": "Хората от монтанското село Смоляновци посрещнаха празника си Петковден в църква с нова фасада. Направена е топло и хидроизолация, сменен е покривът, съобщават от общинската администрация в областния град. Инвестицията е 36 хиляди лева и са осигурени от бюджета на община Монтана. Преди две години в двора на стария 180-годишен храм бе възстановена  камбанарията. Средствата за издигането на 15-метровата ѝ кула тогава  бяха набрани от даренията на 157 души, припомня БНР. Приветствие за празника отправи кметът на Монтана Златко Живков: \"Храмът на Света Петка в Смоляновци е един от 13-те храма в община Монтана, които през тази година ние възстановяваме или изграждаме. До края на този мандат всяко едно от 23-те села на Монтана ще има християнски храм. И в този мандат това ще го направя до край, заедно с големия храм \"Св. Дух\" в Монтана\". През строителния сезон са ремонтирани църквата, здравната служба и покрива на училището в Смоляновци. Празникът завърши с курбан за всички, а името на човека, който го дарява остана в тайна. Сподели:", "date": "2018.10.14", "title": "НАВРЪХ ПЕТКОВДЕН! Обновиха 180-годишната църква \"Света Петка” в село Смоляновци"}
{"url": "https://pik.bg/%D0%BF%D1%80%D0%B8%D0%B7%D0%B8%D0%B2-%D0%B1%D0%B8%D0%B2%D1%88%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B1%D1%80%D0%B5%D0%BA%D0%B7%D0%B8%D1%82%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BF%D0%BB%D0%B0%D0%BD%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-news788444.html", "text": "\"Стратегията на правителството има три фундаментални недостатъка, които се проявяват, докато приближаваме заключителната фаза\", пише Дейвис, който водеше преговорите за Брекзита, докато не подаде оставка през юли, за да се противопостави на плана на Мей. Според него премиерката е направила неразумно решение през декември, приемайки езика на ЕС за решаване на проблема с границата между Ирландия и Северна Ирландия, информира за поредното напрежение в Лондон \"Монитор\". \"Време е членовете на кабинета да използват общия си авторитет, като се противопоставят на плана. Трябва да променим незабавно преговорната си стратегия и да гарантираме Брекзит, който отговаря на исканията на референдума и интересите на британците\", призовава Дейвис. ЕС отхвърли предложението на премиерката, обществото не го харесва и британският парламент няма да гласува за него, подчертава бившият министър за Брекзита. Според него Великобритания трябва да използва 39-те милиарда лири, които Лондон прие да плати на ЕС, като най-големият залог в преговорите за благоприятни бъдещи търговски отношения с блока. Северноирландската Демократична юнионистка партия, която има 10 депутати и подкрепя консервативното правителство на малцинството на Мей по ключови въпроси, също се противопоставя твърдо на плана от Чекърс, отбелязва ДПА. Бившият министър по въпросите на Брекзита Дейвид Дейвис призова министрите от правителството да отхвърлят плана на Тереза Мей от Чекърс за напускането на ЕС, пише в. \"Сънди таймс\". Сподели:", "date": "2018.10.14", "title": "ПРИЗИВ! Бившият министър на Брекзита: Правителството да отхвърли плана на Тереза Мей"}
{"url": "https://pik.bg/%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BC%D0%B0%D0%BB%D1%8A%D0%BA-%D1%81%D0%B0%D0%BC%D0%BE%D0%BB%D0%B5%D1%82-news788470.html", "text": "Най-малко трима души загинаха, а още 8 бяха ранени, след като малък самолет \"Чесна\" се разби в западната германска провинция Хесен, предаде Ройтерс. Сред загиналите има и дете. Според в. \"Билд\" машината е захождала за кацане, като пилотът е загубил контрол над нея и тя е ударила група хора, които са били на летището. Инцидентът край град Фулда е станал в късните следобедни часове местно време. Атмосферните условия са били добри. Сподели:", "date": "2018.10.14", "title": "Трима загинаха в Германия след катастрофа на малък самолет"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%BA%D0%BE%D0%B3%D0%B0-%D0%B2%D1%80%D1%8A%D1%89%D0%B0%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%B7%D1%80%D0%BE%D0%B4%D0%B0-%D1%81%D0%B5%D0%B2%D0%B5%D1%80%D0%B8%D0%BD-news788467.html", "text": "Екстрадицията на обвиняемия за убийството на тв водещата Виктория Маринова Северин Красимиров ще стане в периода 16-19 октомври според споразумение между България и Германия, съобщава „Монитор“, като се позовава на свои източници. В петък следобед в Министерство на правосъдието е получено официалното съгласие на немската прокуратура за предаване на обявения за международно издирване български гражданин, съобщиха от ведомството. Съгласно полученото съобщение, за това е информирана нашата прокуратура. Веднага са започнали активни действия на компетентните органи на двете държави и тече процедура по организиране на фактическото предаване и конвоиране от българските власти на Красимиров, уточниха от правосъдното министерство. Германският окръжен съд в Щаде реши в края на седмицата да върне в България задържания за престъплението. Магистратите са решили да бъде изпълнена европейската заповед за арест издадена срещу Северин от българската прокуратура. От германската прокуратура посочиха, че по време на разпитите обвиняемият частично е признал вината си за извършеното престъпление. Той твърдял, че е бил под силно влияние на алкохол и наркотици. Влязъл в спор с непозната млада жена, ударил я в лицето и я хвърлил в храстите, но нямал намерение да я убива или изнасилва и ограбва. Красимиров не възразил срещу екстрадицията и дал съгласие за ускорена процедура на връщането му в България. У нас той ще бъде посрещнат на летището в София и след като представителите на немската съдебна охрана го предадат на българските си колеги веднага ще бъде ескортиран в следствения арест в Русе. Там ще му бъдат предявени двете обвинения, които му бяха повдигнати задочно - за изнасилване на Маринова и за умишленото й убийство. В рамките на 72-часово задържане прокуратурата ще поиска от съда най-тежката мярка за неотклонение „задържане под стража“ за Красимиров. Виктория Маринова бе изнасилена и убита край Дунав в Русе на 6 октомври т.г. В дома на Северин в Русе бяха открити вещи на жертвата, а ДНК-анализи показаха, че има негов материал по тялото й. 20-годишният ром бе задържан от германските власти на 9 октомври в дома на майка му в гр. Щаде. Сподели:", "date": "2018.10.14", "title": "ИЗВЪНРЕДНО! Ето кога връщат в България изрода Северин"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BC%D0%B5%D0%BD%D1%82%D0%B0%D1%82%D0%B0-%D0%B3%D0%BE%D0%BD%D0%B8-%D1%83%D1%80%D0%BE%D0%BA%D0%B8%D1%82%D0%B5-%D0%B8-%D0%BC%D0%B0%D0%B3%D0%B8%D0%B8%D1%82%D0%B5-news788446.html", "text": "чай ментата , злите сили Луна духове пари портмонето Всички познаваме ментата като растение, от което се прави приятен за стомаха . Но в езотерично отношение има много приложения. Помага за установяване на връзка с предците, премахва магии възстановява нарушеното душевно равновесие, защитава от противници и техните нападки и други. Ментата осигурява спокойна обстановка, мир и добри отношения в семейството. За да постигнете семейна хармония, е достатъчно един път на ден да изпивате по една чаша чай от мента. Ако искате да имате спокоен и благословен сън, направете си седем ментови възглавнички. За максимален ефект, те трябва да бъдат ушити от памучен плат, бял на цвят. Не е нужно да бъдат големи, важното е да ги разположите из цялото легло, на което спите. Сменяйте ментата от възглавничките на всеки три месеца. Друга полезна способност на ментата е, че тя очиства помещенията от зли духове и привлича добрите духове. Ако искате да прогоните , наберете или внесете в дома си на растяща или пълна рано сутринта листа и клончета от мента. Разположете ги в дома си произволно. В случай че искате да призовете в дома си добрите , на растяща Луна направете достатъчно на брой връзки от мента и ги поставете във всички ъгли на къщата, включително и на входната врата – за тази цел трябва предварително да сте преброили броя на ъглите. Ако имате нужда от , сложете няколко листа мента в си. Друг начин да извикате късмета си е да носите няколко листа мента в десния си джоб. Сподели:", "date": "2018.10.14", "title": "НЕВЕРОЯТНО! Ментата гони уроките и магиите"}
{"url": "https://pik.bg/%D1%83%D0%B6%D0%B0%D1%81-%D0%BD%D0%B0%D0%B4-90-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D0%BC%D0%BB%D0%B0%D0%B4%D0%B8%D1%82%D0%B5-%D1%81%D1%80%D1%8A%D0%B1%D0%BA%D0%B8%D0%BD%D0%B8-%D1%81%D0%B0-%D0%B1%D0%B8%D0%BB%D0%B8-%D0%BE%D0%B1%D0%B5%D0%BA%D1%82-%D0%BD%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-%D0%BF%D0%BE%D0%BA%D0%B0%D0%B7%D0%B2%D0%B0-%D0%BF%D1%80%D0%BE%D1%83%D1%87%D0%B2%D0%B0-news788427.html", "text": "„Независен“ пише \"Фокус\". Всяко трето момиче, според изследването, става обект на нежелани докосвания, докато шест от десет момичета получават ласкателни съобщения и обаждания. Изследване, проведено от Автономния център за жени показа, че 92 на сто от момичетата в Сърбия от 18 до 30-годишна възраст са станали жертва на някаква форма на сексуален тормоз, отбелязва електронното издание на македонския вестник , като се позовава на белградския Проучването „Младите и опита на сексуалния тормоз\" показва, че сексуалният тормоз е широко разпространен в Сърбия. Резултатите, получени след изследване, провеждано в продължение на месеци сред младите в страната са поразителни - 50 на сто мъжете признават, че изпращането на целувки и подсвиркването на улицата е сексуален тормоз. Почти всички жени поне веднъж в живота си са били жертва на една или повече форми на сексуален тормоз - на улицата, на работа, в автобуса или в магазина, докато 14 на сто от анкетираните жени са имали опит с всички видове сексуален тормоз. Сподели:", "date": "2018.10.14", "title": "УЖАС! Над 90 процента от младите сръбкини са били обект на \"сексуален тормоз\", показва проучване"}
{"url": "https://pik.bg/%D0%B1%D0%B0%D0%BD%D0%B4%D0%B8%D1%82-%D0%BD%D0%B0%D1%85%D0%BB%D1%83-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%B2-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-%D1%81-%D0%BC%D0%BE%D1%82%D0%BE%D1%80%D0%B5%D0%BD-%D1%82%D1%80%D0%B8%D0%BE%D0%BD-news788398.html", "text": "Малко след полунощ днес неизвестен злосторник атакувал заведение в Бяла Слатина с ... моторен трион, съобщава „Конкурент“. Според информацията, вратата на заведението била срязана от разбеснелия се мъж с моторен трион,  съобщиха от областната дирекция на полицията във Враца. Към момента извършителят на престъплението все още не е открит. Нанесените щети са в процес на изясняване. Сподели:", "date": "2018.10.14", "title": "Бандит нахлу в заведение в Бяла Слатина с... моторен трион"}
{"url": "https://pik.bg/%D1%80%D1%83%D1%81%D0%BA%D0%B8-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80-%D0%BD%D0%B0%D0%BF%D1%83%D1%81%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%B8-%D1%81%D0%B5-%D0%B2%D1%8A%D1%80%D0%BD%D0%B0-%D1%83-%D0%B4%D0%BE%D0%BC%D0%B0-news788471.html", "text": "Beлиĸoбpитaния бeшe cтpaxoтнo мяcтo зa Cepгeй Kaпчyĸ. Cлeд ĸaтo нaпycĸa Pycия, зa дa избeгнe нa oбвинeниe зa пpeдпoлaгaeми измaми пpeз 2005 г., a cлeд тoвa ce измъĸвa oт Aбy Дaби нa гъpбa нa ĸaмилa, зa дa избeгнe eĸcтpaдициятa пpeз 2010 г., тoй ĸaцa нa лeтищe \"Гeтyиĸ\", изпoлзвaйĸи пacпopтa нa cвoя бpaт близнaĸ. Πpeз мapт, eднa гoдинa cлeд ĸaтo Pycия гo e пocтaвилa в т.нap. Лoндoнcĸи cпиcъĸ нa нaй-тъpceнитe бeгълци, Kaпчyĸ-Уиндзop oтнoвo зaпoчвa дa бягa - вpъщaйĸи ce oтнoвo в pъцeтe нa cънapoдницитe cи, oт ĸoитo ce cтpaxyвa в минaлoтo. Toй ce пpитecнявa, чe Beлиĸoбpитaния иcĸa дa гo yбиe и дa oбвини Kpeмъл зa пpecтъплeниeтo, разказва \"Мъни.бг\". Pycĸи чaĸaщ aгeнт, бpитaнcĸa ĸъpтицa, лyд - ниĸoй нe знae ĸaĸ дa нapeчe Kaпчyĸ. Heвepoятнo e oбaчe, чe 46-гoдишният бoнвивaн e пocлaниĸът нa eдин oт мнoгoтo oпити нa Kpeмъл дa пpивлeчe oбpaтнo oщe 1 тpилиoн дoлapa pycĸи пapи, cĸpити в чyжбинa. Πpeз фeвpyapи бизнecът oмбyдcмaнът нa Πyтин Бopиc Tитoв зaминaвa зa Лoндoн c нeoбичaйнa oфepтa зa Kaпчyĸ и oщe дeceтинa дpyги бoгaти pycнaци, oбвинeни във финaнcoви пpecтъплeния. Eдинcтвeн cpeд гocтитe нa Tитoв Kaпчyĸ пpиeмa oфepтaтa. А apгyмeнтът мy, чe peшaвa дa ce oтĸaжe oт yютния cи живoт, зa дa ce пpeвъpнe в мopcĸo cвинчe в eдин идeaлиcтичeн eĸcпepимeнт, oтивa дaлeч oтвъд cвaлянeтo нa oбвинeниятa, cвъpзaни c пpиcвoявaнe нa aпapтaмeнт пpeди 2 дeceтилeтия. Зa Kaпчyĸ дa ce oпитвa дa избягa oт дeбнeщитe гo в Лoндoн oпacнocти вeчe нe e вapиaнт. Toй ĸaзвa, чe Beлиĸoбpитaния мy липcвa мнoгo пoвeчe, oтĸoлĸoтo няĸoгa мy e липcвaлa Pycия, пpизнaниe, ĸoeтo вce oщe нe e пpивляĸлo внимaниeтo нa дъpжaвнитe мeдии въpxy нeгoвoтo тeжĸo пoлoжeниe. Ho тoй e peшeн дa ce бopи зa cпpaвeдливocт, зa дa мoжe дa изпълни мeчтaтa нa живoтa cи - дa бъдe избpaн в дoлнaтa ĸaмapa нa пapлaмeнтa нa cвoятa poдинa - Дъpжaвнaтa Дyмa. \"Hямa път нaзaд. Дocтигнax дo мoмeнтa, в ĸoйтo нямa вpъщaнe\", пpизнaвa тoй. Сподели:", "date": "2018.10.14", "title": "Руски милиардер напусна Лондон и се върна у дома"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%BD%D0%B0%D1%88-%D1%89%D0%B0%D0%BD%D0%B3%D0%B8%D1%81%D1%82-%D1%81%D1%8A%D1%81-%D1%81%D1%80%D0%B5%D0%B1%D1%80%D0%BE-%D0%BE%D1%82-%D0%BC%D0%BB%D0%B0%D0%B4%D0%B5%D0%B6%D0%BA%D0%B0%D1%82%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-news788466.html", "text": "В изтласкването обаче Юсефи вдигна необходимите му 12 кг повече и това му осигури титлата. Христо премина с успех през 196, 202 и 206 кг, но иранецът се справи последователно с 202, 211 и 218 кг., разказва за успеха \"Монитор\". Той сърба с един килограм повече и взе титлата с двубой 380 кг, а за Христов остана среброто с 379 кг. Бронза отиде у Куворге с 365 кг. Така българите с медали в Буенос Айрес станаха общо осем, като стрелецът Кирил Киров, бадминтонистката Мария Делчева и двойката акробати Мариела Костадинова и Панайот Димитров са шампиони с международните си отбори. България спечели още един медал на младежките олимпийски игри в Буенос Айрес. В кат. над 85 кг Христо Христов завоюва сребро, което е второ наше отличие в щангите. Българинът тръгна отлично с три успеха в изтласкването на 165, 170 и 173 кг, което го направи лидер на почивката с цели 11 кг преднина пред Енцо Куворге (Хол) и Алиреза Юсефи (Иран). Сподели:", "date": "2018.10.14", "title": "БРАВО! Наш щангист със сребро от младежката олимпиада"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B8%D1%80%D0%B0%D0%BD-%D1%81%D0%B0%D1%89-%D0%B8%D1%81%D0%BA%D0%B0%D1%82-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D1%80%D0%B5%D0%B6%D0%B8%D0%BC%D0%B0-%D0%B2-%D1%82%D0%B5%D1%85%D0%B5%D1%80%D0%B0%D0%BD-news788425.html", "text": "САЩ се стремят към „промяна на режима в Иран“. Това заяви президентът на близкоизточната република Хасан Рухани, като допълни, че сегашната администрация във Вашингтон е най-враждебната, с която страната му се е сблъскала през последните четири десетилетия, съобщава „Ройтерс“. Напрежението между Вашингтон и Техеран се засили, след като през май тази година президентът на САЩ Доналд Тръмп се оттегли от многостранното споразумение за ядрената програма на Иран. „През последните 40 години не е имало по-озлобен екип срещу Иран, иранците и ислямската република, от сегашния – изригна Рухани в реч по повод началото на новата учебна година в техеранския университет, излъчена по държавната телевизия. - Имаше времена, когато само един човек бе враждебен, а останалите бяха умерени. Сега... най-лошите се събраха един с друг\". Сподели:", "date": "2018.10.14", "title": "Президентът на Иран: САЩ искат промяна на режима в Техеран"}
{"url": "https://pik.bg/%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D0%BD%D0%B5-%D0%B2%D0%B8%D0%B6%D0%B4%D0%B0%D0%BC-%D1%89%D1%83%D1%80-%D0%B5%D0%BD%D1%82%D1%83%D1%81%D0%B8%D0%B0%D0%B7%D1%8A%D0%BC-%D0%BF%D0%BE-%D0%BC%D0%B5%D0%B4%D0%B8%D0%B8%D1%82%D0%B5-%D0%BA%D0%BE%D0%B3%D0%B0%D1%82%D0%BE-%D1%83%D0%B1%D0%B8%D0%B2%D0%B0%D1%82-%D0%B1%D0%B0%D0%B1%D0%B8-%D0%B8-%D0%B4%D1%8F%D0%B4%D0%BE%D0%B2%D1%86%D0%B8-%D0%BF%D0%BE-%D1%81%D0%B5%D0%BB%D0%B0%D1%82%D0%B0-news788394.html", "text": "Това закономерно следствие на т.нар. 30-годишни български реформи - унищожаване на службите за сигурност, ликвидиране на апарата на следствието и изхвърляне на професионалисти от системата на МВР, коментира Христов. Истината е, че сегашната система няма интерес от промяна на статуквото, има сериозна група от хора, които са бенефициенти на това статукво, обясни той. И когато изведнъж се оказа, че Европа не ни обича толкова, както ни обичаше по време на европредседателството, се нададе вой до Бога. За част от управляващите, които си мислеха, че в Европа просто се чудят как да ги носят на ръце, най-сетне им се отвориха очите, че те гледат на нас със зле прикрито презрение, коментира Христов по повод международните реакции след убийството в Русе. Европа - такава, каквато я познавахме за последните 25-30 години е приключила, това е повече от сигурно, обясни Христов по отношение на състава на бъдещия Европейски парламент. Ако ние не изработим много бързо собствен имунитет, суверенитет и не си решим системните проблеми като общество, не да ни ги посочват чужденците, защото те ни ги посочват с користни цели, ако ние не си оправим собственото общество, което се намира в ужасно състояние - нас действително не ни чакат добри времена, категоричен е Христов. БСП дори в най-добрата си кондиция събира около един милион гласове, БСП с един милион гласове никога не може да управлява, тя винаги ще зависи от някой друг, тоест въпросът за съюзника за БСП става централен, ако БСП наистина иска да управлява, а не просто да бъде участник в масовката наречена български политически живот, заяви социалистът. БСП трябва да се обърне към националните интереси на страната и това означава, че трябва да има най-малкото съюзник, който да е национално отговорен и да стои на патриотични позиции, допълни той. Аз съм съгласен с тези анализатори, които казаха, че - при всичкото ми уважение към журналистическата професия, когато убиват редови български граждани, нашите баби и дядовци по селата, нещо не виждам такъв щур ентусиазъм по медиите, но когато е убита една журналистка - безспорно зловещо деяние, някак всички се сетиха, че имаме голям проблем. Това коментира Иво Христов, депутат от \"БСП за България\", в ефира на БНТ. Сподели:", "date": "2018.10.14", "title": "Иво Христов: Не виждам щур ентусиазъм по медиите, когато убиват баби и дядовци по селата"}
{"url": "https://pik.bg/%D0%BF%D0%B0%D0%BD%D0%B8%D0%BA%D0%B0-10-%D0%BE%D1%82-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BD%D0%B0-%D0%B7%D0%B0%D0%B5%D0%B2-%D0%BD%D1%8F%D0%BC%D0%B0-%D0%B4%D0%B0-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-news788468.html", "text": "На заседанието на македонския парламент в понеделник, когато започва обсъждането на конституционните промени, произтичащи от договора за името с Гърция, премиерът Зоран Заев не само, че няма да има 81 народни представители за квалифицирано мнозинство, но, както пише опозиционното скопско електронно издание „Република\", няма да събере и 61 гласа, които да подкрепят измененията в Основния закон. Според информацията на изданието, което се позовава на неназовани правителствени източници, СДСМ (Социалдемократически съюз на Македония) и по-специално Заев, са изнервени от възможността в понеделник, когато е гласуването за започване на процеса за промяна на Конституцията, да не гласуват 10 депутати от прокламираното парламентарно мнозинство. Именно до Заев, индиректно, а все по-често и директно, са се обръщали народни представители от СДСМ, както и от албанските опозиционни партии, които са намекнали, че не желаят да се превръщат в жертвен агнец на гласуването за нещо, което вече е известно, че е осъдено на провал, пише скопското издание. Според твърденията на Заев, той има подкрепата на 71 депутати, но народният представител от управляващата СДСМ Ферид Мухич ясно е заявил, че след прочитането на текстовете за промяна на конституцията е останал на позицията, че няма да гласува на пленарното заседание, насрочено за понеделник. Премиерът не е успял да убеди и двамата депутати на ДОМ (Демократическо обновление на Македония – изповядва „зелената“ идея) Поповска и Морачанин, които не са гласували и за Закона за употреба на езиците, пише „Република“. Поповска в събота е бойкотирала и работата на парламентарната комисия за конституционни въпроси, в която участва като представител на управляващото мнозинство. Сподели:", "date": "2018.10.14", "title": "ПАНИКА! 10 от депутатите на Заев няма да гласуват конституционните промени"}
{"url": "https://pik.bg/%D0%BC%D0%B8%D0%BB%D0%BE%D1%88-%D0%B7%D0%B5%D0%BC%D0%B0%D0%BD-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%81%D1%82%D0%BE%D0%BB%D1%82%D0%B5%D0%BD%D0%B1%D0%B5%D1%80%D0%B3-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%BA%D0%B8%D1%82%D0%B5-%D0%BD%D0%B0-%D1%8E%D0%B3%D0%BE%D1%81%D0%BB%D0%B0%D0%B2%D0%B8%D1%8F-%D0%B1%D1%8F%D1%85%D0%B0-%D0%B3%D1%80%D0%B5%D1%88%D0%BA%D0%B0-news788383.html", "text": "„Макфакс“, цитирана от \"Фокус\". Според президента на Чешката република Милош Земан бомбардировките на Югославия от страна на НАТО са били грешка, за която сега е необходимо алиби с цел оправдаването й, предава македонската информационна агенция Коментирайки изявление от Белград на генералния секретар на Алианса Йенс Столтенберг, съгласно което НАТО е бомбардирало Югославия с цел защита на цивилните от режима на Слободан Милошевич, Земан подчерта: „Мисля, че тази война беше голяма грешка и сега трябва да търсим алиби, за да я оправдаем“. Сподели:", "date": "2018.10.14", "title": "Милош Земан скочи срещу Столтенберг: Бомбардировките на Югославия бяха грешка"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%BD%D0%B8%D0%BA%D0%BE%D0%BB%D0%B0%D0%B9-%D1%80%D0%B0%D0%B4%D1%83%D0%BB%D0%BE%D0%B2-%D1%81-%D0%B5%D0%BA%D1%81%D0%BF%D0%B5%D1%80%D1%82%D0%B5%D0%BD-%D0%B0%D0%BD%D0%B0%D0%BB%D0%B8%D0%B7-%D0%BD%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F---%D0%B8%D0%BC-news787662.html", "text": "Експертът по национална сигурност порф. Николай Радулов коментира ексклузивно пред агенция ПИК зверското убийство на журналистката Виктория Маринова, което продължава да е основна тема в страната, а и в чужбина. Пред медията ни той изрази мнение, че най-вероятно извършителят Северин Красимиров има съучастници, които са му помогнали да извърши тежкото престъпление. Проф. Радулов беше категоричен, че все още не трябва да се изключва нито една версия, тъй като вече има случаи на убити журналисти, замаскирани по подобен начин. - След като ДНК анализът е показал съвпадение на ДНК-то на заподозрения, защото е рано да говорим за това дали той е убиец, или не, това трябва да го каже съдът, значи най-вероятно престъплението е разкрито. Има някаква неяснота, свързана с това, че вече има доста хора, които твърдят, че не е бил сам извършителят. И всъщност аз, като гледам образа му на снимките, той е твърде слабичък, за да осъществи сам такова тежко изнасилване с тежки травми на младата жена, си мисля, че е много възможно да има съучастници - един или двама, които са държали или са му помогнали да докара в състояние жертвата, в което тя да не може да реагира и да се защитава. Така че тук има още някои въпроси, на които трябва да отговори разследването. Най-вероятно се работи по този въпрос. - Напълно възможно е. Но е факт вече, че хората в говорят за това в ефир, по телевизии, по радиа. Много медии също го отразиха и споделиха, че извършителят най-вероятно има съучастник. Така че полицията и да говори, и да мълчи по този въпрос, няма да промени ситуацията, важно е да се работи. - Когато говорим за профилирането, общо взето това е подход, който цели в момента, в който още не е изяснено кой е убиецът, да помогне на разследващите да отсеят от голямата група заподозрени тези, които не отговарят на този профил. Очевидно е, че такова престъпление не може да бъде извършено от интелигентен, възпитан човек. Самият факт на наличие на много ДНК материали, на ясна ситуацията, че жертвата е грубо и безочливо изнасилена, показва, че става дума за ниско интелигентно лице. Разбира се, пак поддържам тезата, която преди няколко дни изразих. Има такива престъпления, в Русия имаше убийство на журналисти, които бяха замаскирани точно под такова зверско престъпление. Затова винаги при такива разследвания трябва да се работи по възможността наистина да има някой много първичен, груб и неграмотен човек, който извършва самото убийство, но много внимателно трябва да се разследва и кой го е докарал до тази мисъл - дали това е нещо, което е възникнало спонтанно, или е нещо, което му е внушавано по някакъв начин. Тук има още възможности и необходимости да продължи разследването по конкретния случай. - Разбира се. Мисля, че още не е сигурно, докато не минат разпитите на заподозрения, докато не се разясни всичко, което той ще даде като показания, докато не се проследи целият му път, още от няколко дни преди убийството. Не можем да сме 100% убедени, че той не е получил внушение от някого. Разбира се, това е много деликатна работа, защото на такива първични и неграмотни хора, какъвто е този ром, е напълно възможно да му се въздейства, без той да разбере, че става обект на едно такова мисловно програмиране. Трябва още да се поработи. Почти е сигурно, че това е убиецът, но имаме още неизяснени неща, защото е възможно да имаме физически убиец, но е възможно да имаме и подбудител. Затова и съветвам всички да не обявяват: \"Ето го убиеца! Той е един неграмотен ром\". И С това да слагаме край на случая. В крайна сметка има твърде много навързани едно с друго обстоятелства, които по необичаен начин съвпадат с убийството. - Това, че убитата е журналистка. И това, че е известна на целия град. Русе е сравнително малък град, той се обезлюди в последните години, така че аз си мисля, че един сравнително неграмотен ром най-вероятно е познавал жената, поне по име и по това какво представлява. Всички тези съвпадения доведоха до това, че хората не бяха уверени, че става въпрос за едно просто, тежко, грубо и безсмислено убийство след изнасилване. - Самият начин на убийството и наличието на ДНК следите предполагаха, че убийството ще бъде бързо разкрито. Хората обаче бяха много притеснени от сигналите, които се даваха от лицата, които говореха от името на МВР, че трябва да бъдат оставени разследващите да работят спокойно, че тези разследвания и анализи изискват време, докато на всички е ясно, че при такива убийства времето е от пределно значение. Точно време няма и трябва да се работи бързо. И тук според мен изигра огромна роля натискът, който хората в страната и извън страната оказаха около работата на цялата държавна машина. - При затормозения институт по криминалистика, който трудно си върши работата не защото не иска, а защото е в една финансова бездна, при факта, че лабораториите имат проблеми с консумативите, а не просто с техниката, която е остаряла, ако не беше този натиск, нямаше да бъдат извършени толкова бързо експертизите. Ако не беше инициативата на близките на журналистката да обиколят всички камери, да съберат записите, да намерят записа с извършителя, може би щеше да бъде забавено разкриването на убийството и не се знае този човек, който видяхте колко бързо е стигнал до Германия, дали нямаше да отиде някъде другаде, където възможностите за неговото арестуване и връщане щяха да бъдат по-малки. Сподели:", "date": "2018.10.14", "title": "САМО В ПИК: Проф. Николай Радулов с експертен анализ на бруталното убийство на Виктория - има ли съучастници Северин, замаскирано ли е престъплението и свърши ли си работата МВР"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B0%D0%B3%D0%B8%D1%82%D0%B8%D1%80%D0%B0-%D1%81%D1%80%D0%B5%D0%B4-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BC%D0%B0%D0%BB%D0%BA%D0%BE-%D1%81%D0%BB%D0%B5%D0%B4-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D1%81%D0%BB%D1%83%D0%B6%D0%B8%D1%82%D0%B5-news788362.html", "text": "Омбудсманът Мая Манолова е на турне в Англия, където се среща с български студенти. Снощи г-жа Манолова изнесе лекция пред трийсетина души в University College London, един от най-престижните световни университети, заемащ постоянно челно място в Топ 10 на най-добрите учебни заведения на планетата. Предния ден Манолова бе в Кембридж, друг елитен университет от Топ 10. В Лондон омбудсманката не пропусна да се похвали, че е политикът с най-висок рейтинг у нас. Разказа куриозни случаи от професионалната си практика, предложи на студентите да стажуват при нея през лятото, а основната тема на сказката бе протестът на тъй наречените \"смели майки на деца с увреждания\", разказаха пред ПИК участници в събитието. На въпрос дали все пак не смята, че протестът е политически и майките са яхнати от партийни централи и добре платени, Манолова предпазливо се застрахова, че не може да бъде сигурна и не вижда симптоми за подобно нещо. Мая изчетка самочувствието на публиката, като натърти, че всички партии се плашели от българите в чужбина, те били истинската сила и двигател за промяната. Странното е, че миналата есен по същото време в същата зала гостува не друг, а Слави Трифонов. Редица медийни публикации сочат, че е възможно именно Мая Манолова да стане лидер на бъдещия политически проект на шоумена-чалгар. На срещата снощи омбудсманката не коментира темата. Друг куриоз: в университета Манолова бе придружена от аташета в българското посолство в Лондон, които използваха случая да агитират сред студентите за предстоящата визита на президента Радев в английската столица идната седмица. И да ги канят на среща с държавния глава в салоните на посолството. Забележителни десанти на Трифонов, Манолова и Радев сред елита на българското общество зад граница - и това ако не е координиран проект за партийно движение, здраве му кажи, обобщават източниците на ПИК. Които са озадачени, че служители на посолството съучастват в подобна опозиционна дейност. Сподели:", "date": "2018.10.14", "title": "ГОРЕЩО В ПИК: Мая Манолова агитира сред студенти в Лондон малко след Слави Трифонов. Служители в посолството ни рекламират среща с Румен Радев"}
{"url": "https://pik.bg/%D0%BE%D1%82-%D0%BB%D0%BE%D0%BD%D0%B4%D0%BE%D0%BD-%D0%BE%D0%B1%D1%8F%D0%B2%D0%B8%D1%85%D0%B0-%D0%B7%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BD%D0%B8-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%BE%D1%82-%D0%B5%D1%81-news788414.html", "text": "Съветът на Европейския съюз ще утвърди нов план за санкции срещу Руската федерация във връзка с предполагаемо използване на химически оръжия. Това се казва в разпространено съобщения от Министерството на външните работи на Великобритания, цитирано от Deutsche Welle и „Фокус“. Уточнява се, че документът може да бъде подписан още на 15 октомври (понеделник) в Люксембург, по време на срещата на министрите на външните работи на страните от Европейския съюз. Според информацията, сред предвидените мерки срещу Москва са ограничаване на влизането на територията на ЕС и замразяване на активите на ръководителите на руски разузнавателни служби и техни близки сътрудници, става ясно от документа, разпространен от Лондон. Новите санкции са предложени от Великобритания и Франция след предполагаемите химически атаки в Сирия и отравянето на бившия агент на ГРУ Сергей Скрипал и дъщеря му Юлия в Солсбъри. Сподели:", "date": "2018.10.14", "title": "От Лондон обявиха за подготвяни нови санкции срещу Русия от ЕС"}
{"url": "https://pik.bg/%D1%81%D0%BB%D0%B0%D0%B4%D0%BA%D0%BE-%D1%81%D0%B5%D0%B4%D0%B5%D0%BC-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D0%B7%D0%B0%D0%BE%D0%B1%D0%B8%D1%87%D0%B0%D1%82%D0%B5-%D0%B8-%D0%BF%D0%B8%D0%B5%D1%82%D0%B5-%D1%81%D0%BE%D0%BA-%D0%BE%D1%82-%D0%BC%D0%BE%D1%80%D0%BA%D0%BE%D0%B2%D0%B8-news788227.html", "text": "Сокът от моркови е полезен за здравето на очите, като подобрява нощното зрение. Това се дължи на съдържанието на лутеин, бета каротин и заексантин в състава на зеленчука. Морковите са богати и на витамин А, който също подобрява зрението - в един морков се съдържат 40% от необходимата за организма дневна дажба от въпросния витамин. Установено е, че редовното приемане на сок от моркови забавя появата на видимите белези от процеса на стареене.Причината - зеленчукът е богат на антиоксиданти, затова подпомага възстановяването на клетките, прави кожата по-гладка, еластична и сияйна. Пиенето на сок от моркови намалява риска от заболявания на сърцето. От една страна, това се дължи на подсилената имунна система, от друга - на понижаването на лошия холестерол. Всъщност морковите са зеленчуци, който не съдържат никакви вредни мазнини, затова са препоръчвани при диети за подобряване дейността на сърдечно-съдовата система. Препоръчително е от време на време да правите детокс на организма, за да изхвърлите натрупаните токсини и да помогнете на организма да се справи със свободните радикали, които водят до преумора, главоболие и проблемна кожа. Сокът от моркови е идеален за подобен тип хранителен режим благодарение на богатото съдържание на витамини и минерали. Пиенето на сок от моркови се отразява добре на оралното здраве и на устната хигиена. Изследвания сочат, че с него почиствате плаката и по-този начин предпазвате от натрупване на зъбен камък. Затова сокът от моркови е полезен и за венците. Морковите са зеленчуци, които са богати на витамини, минерали и фибри. Те енергизират и тонизират тялото, като стимулират кръвния поток, като по този начин се повишава и притокът на кръв към мозъка. Това води до по-лесна концентрация и по-добро асоциативно мислене. Отново заради съдържанието на фибри и на бета каротин морковите са препоръчвани при диета за здрав стомах. Сокът от моркови намалява подуванете, отделянето на газове и подобрява перисталтиката. Морковите са полезен зеленчук, който се отразява добре на здравето и тонуса на тялото. Вижте тези 7 причини защо да пиете сок от моркови: Сподели:", "date": "2018.10.14", "title": "СЛАДКО! Седем причини да заобичате и пиете сок от моркови"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%BC%D0%B0%D1%80%D0%B0%D1%82%D0%BE%D0%BD-%D0%B7%D0%B0%D1%82%D0%B2%D0%BE%D1%80%D0%B8-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B1%D0%BB%D0%BE%D0%BA%D0%B0%D0%B4%D0%B0%D1%82%D0%B0-%D0%B5-%D0%BF%D1%8A%D0%BB%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news788413.html", "text": "Маратон затвори центъра на София часове наред. Главни артерии на столицата бяха блокирани заради организирано бягане в неделния ден. Голяма част от шофьорите обаче останаха изненанади, тъй като улиците бяха затворени с обозначителни знаци буквално в последните метри, което не дава почти никаква възможност за заобикаляне, предаде репортер на агенция ПИК. Така в капана на блокадата се оказаха стотици шофьори, които в опита си да се измъкнат от задръстването и да заобиколят се оказаха заклещени. Полицията пък вместо да регулира движението и да отпуши блодата, предпочете да стои и да наблюдава, допълва човек на медията ни. Сподели:", "date": "2018.10.14", "title": "ГОРЕЩО В ПИК! Маратон затвори центъра на София, блокадата е пълна (СНИМКИ)"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BB%D0%B5%D0%BA%D0%B0%D1%80%D0%B8-%D1%81%D0%BF%D0%B0%D1%81%D0%B8%D1%85%D0%B0-8-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BB%D0%BE%D1%80%D0%B5%D1%82%D0%B0-%D1%81-%D1%82%D0%B5%D0%B6%D0%BA%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-news788423.html", "text": "Диагнозата на Лорета Цветанова е централномозъчна аномалия-сколиоза, 87 хиляди евро бяха необходими за операцията. Тя беше извършена от български лекари. На следващия ден, като я качиха в отделението и я изправиха, и като видях, че издатината на едната ѝ плешчица я няма, аз самата се изумих на техните ръце. Те са богове тия хора! Нямам думи как да им благодаря, разказа пред Би Ти Ви майката на Лорета – Цветанка Атанасова. 8-годишната Лорета също е усетила промяната – не само физически, но и в околните. Всички деца в училища ми викаха \"гърбица\". Сега гледат да ме пазят повече, вече не ме наричат \"гърбица\", казва детето. След години и след още няколко, но по-малки операции, Лорета ще се възстанови напълно. Осемгодишно момиченце от видинското село Новоселци получи втори шанс за пълноценно детство – с помощта на Фонда за лечение на деца и дарения от добродетели детето претърпя успешна операция на гръбначния стълб. Сподели:", "date": "2018.10.14", "title": "Български лекари спасиха 8-годишната Лорета с тежка операция"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-15-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%B7%D0%B0%D0%BF%D0%B0%D0%B4%D0%BD%D0%B0-%D1%82%D1%83%D1%80%D1%86%D0%B8%D1%8F-news788386.html", "text": "15 души, включително деца, загинаха, след като камион, превозващ мигранти падна в река в западната част на Турция, съобщава „Франс Прес“, цитирана от БГНЕС и Нова телевизия. Според информацията, товарното превозно средство е пътувало от Айдин към Измир, когато се преобърнало на магистралата и паднало в близкото речно корито. Сподели:", "date": "2018.10.14", "title": "Трагедия! 15 загинали, след катастрофа на камион с мигранти в Западна Турция"}
{"url": "https://pik.bg/%D0%BF%D0%B8%D1%82%D0%BE%D0%BD-%D1%85%D0%B2%D1%8A%D1%80%D0%BB%D0%B8-%D0%B2-%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%B1%D0%B0%D0%BD%D0%BA%D0%BE%D0%B2%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BE%D0%BF%D0%B5%D1%80%D0%B0%D1%82%D0%B8%D0%B2%D0%BA%D0%B0-%D0%B2-%D0%BA%D0%B8%D1%82%D0%B0%D0%B9-news788392.html", "text": "Персоналът на банка в южния китайски град Нанинг преживя тотален шок по време на работна оперативка, съобщава „Ройтерс“, цитирана от Нова телевизия. Причината – работната среща бе прекъсната от огромен питон, който се стовари върху служителите ... от покрива. Дългият метър и половин натрапник едва не докарал инфаркт на банковите служители, които провеждали обичайната си среща преди да започне работният им ден. На видео от охранителните камери се вижда как стреснатите хора се разбягват панически, докато питонът съвсем необезпокоявано си намира място зад един от диваните в стаята. Питонът бил заловен от ветеринарните власти и подслонен в приют за животни. Любопитен факт е, че това е второто „посещение” на змия в този банков клон. Сподели:", "date": "2018.10.14", "title": "Питон хвърли в тотален шок банкови служители по време на оперативка в Китай"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D1%82%D0%BE%D1%8F%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D0%BF%D0%B0%D0%BA-%D1%81%D0%B5-%D0%BD%D0%B0%D1%82%D0%B8%D1%81%D0%BA%D0%B0-%D1%81-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news788194.html", "text": "Похотливият актьор Стоян Алексиев явно не си е взел поука от грозния скандал, в който се забърка преди време. През лятото на миналата година той бе заснет в порнографски сцени пред Народния театър на пъпа на столицата с младата си любовница Ивана Бобойчева, тогава студентка в НАТФИЗ. Кадрите, които документираха похотливеца, взривиха общественото мнение, а с поведението си 67-годишният актьор си навлече гнева и на директора на първата ни сцена Мариус Донкин. Преди дни Алексиев отново бе уловен от фотографите на „Ретро” в интимни пози с 44-години по-младата си приятелка. И отново – пред Народния театър в София, чието име веднъж вече опетни. Двамата не криеха чувствата си и страстно се прегръщаха, без да се притесняват от любопитните хорски погледи. Междувременно скоро след грандиозния скандал Алексиев бе пенсиониран и остана на половин щат в Народния, като един от аргументите бил, че му трябва работа, тъй като издържа и младата си приятелка. Неотдавна пък въпросната Ивана Бобойчева, която завърши актьорско майсторство за куклен театър, бе назначена на работа в Шуменския театър. Явно обаче разстоянието от близо 400 километра не може да е пречка пред влюбените. „Той е на възрастта на дядо ми, а не се свени да се прегръща с толкова младо момиче по улиците. Чудя и се и на нея”, сподели със своя приятелка млада дама, разпознала известния актьор. Въпреки любовните си изцепки Алексиев продължава да живее в семейното жилище, а съпругата му Надежда очевидно не се притеснява от конфузната ситуация. Сподели:", "date": "2018.10.14", "title": "САМО В ПИК И \"РЕТРО\"! Стоян Алексиев пак се натиска с любовницата (ПАПАРАШКИ СНИМКИ)"}
{"url": "https://pik.bg/%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BD%D0%B0-%D0%BF%D1%8A%D1%82%D1%8F-%D0%BC%D0%B5%D0%B6%D0%B4%D1%83-%D0%B2%D1%80%D0%B0%D1%86%D0%B0-%D0%B8-%D0%BE%D1%80%D1%8F%D1%85%D0%BE%D0%B2%D0%BE-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D0%B1%D0%B5%D0%B7-%D0%BF%D0%BE%D1%81%D1%82%D1%80-news788395.html", "text": "Две коли се сблъскаха челно на пътя между Враца и Оряхово в късните часове на събота, като по чудо при удара няма пострадали, съобщава „Конкурент”. Според информацията, инцидентът се разиграл на 13 октомври (събота) малко след 21:00 часа на прав участък между селата Мраморен и Баница. На същия участък има ограничение на максимално допустима скорост от 60 км /ч., но предизвикалият ПТП-то водач се е движел най-малко със 120 км/ч. След страховития удар, пожар пламнал в едната от двете коли, бързо се пренесъл върху другата и до пристигането на пожарната, пламъците унищожили и двете возила. Според очевидци, катастрофата е предизвикана от пиян до безпаметност ром от Баница. Той бил толкова почерпен, че залитал, а след като ченгетата установили вината му, си тръгнал на бос крак от ПТП-то. Виновният шофьор забил колата си, навлизайки в насрещното движение, в автомобил, идващ от Враца. Огънят е унищожил почти всички видими белези по двете коли, участници в катастрофата. Снимка: Конкурент.бг Сподели:", "date": "2018.10.14", "title": "Зверска катастрофа между два автомобила на пътя между Враца и Оряхово се размина без пострадали (СНИМКА)"}
{"url": "https://pik.bg/%D0%B7%D0%B0%D1%82%D0%B2%D0%BE%D1%80%D0%B8-%D0%B2%D1%80%D0%B0%D1%82%D0%B8-%D0%B8-%D0%B5%D0%B4%D0%BD%D0%B0-%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D1%81%D0%B5%D0%BB%D1%81%D0%BA%D0%B8-%D1%84%D1%83%D1%80%D0%BD%D0%B8-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news788402.html", "text": "Преди седмица затвори врати една от последните селски фурни в Бургаския край - тази в село Русокастро. Около 80 са обектите в региона, произвеждащи насъщния, но тези, които предлагат някогашния вкусен истински селски хляб, вече се броят на пръсти, пише десант.нет. Причината фурната в Русокастро да спре да работи е повече от куриозна. Оказва се, че местните жители предпочитат да купуват заводски хляб от бакалиите в населеното място. По думите на един от тях, селският изсъхвал много бързо, докато купешкият оставал мек и пухкав цяла седмица. Никой обаче не си дава сметка, че това е така следствие на вложените в него подобрители и консерванти. Русокастренци не се изкушават дори от конкурентната цена на този, който вадят във фурната на тукашната земеделска кооперация. Той се продава само за 70 стотинки, докато магазинският е по 1,10 лв. Но пък в хоремаците можеш да го вземеш на вересия и явно това ги изкушава. \"Има и друга причина - в последните години жителите на селото много намаляха \" - уточнява председателят на русокастренската кооперация Живко Пенчев. Сподели:", "date": "2018.10.14", "title": "Затвори врати и една от последните селски фурни в Бургаско"}
{"url": "https://pik.bg/%D0%BA%D0%B5%D0%BD%D0%B8%D0%B5%D1%86-%D1%81%D0%BF%D0%B5%D1%87%D0%B5%D0%BB%D0%B8-%D0%BC%D0%B0%D1%80%D0%B0%D1%82%D0%BE%D0%BD%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%81-%D0%BD%D0%BE%D0%B2-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D1%82%D1%80%D0%B0%D1%81%D0%B5%D1%82%D0%BE-news788422.html", "text": "Стивън Киплагат от Кения спечели юбилейното 35-о издание на Маратона на София, който се проведе в централната част на столицата днес, съобщи Нова телевизия. Киплагат преодоля класическата дистанция от 42,195 км за 2.14,05 часа, което е нов рекорд на трасето. Състезателят подобри върховото постижение в състезанието, което бе поставено преди година от Бармао Кипроно от Кения,  с 40 секунди. Втори с време 2.15,08 часа завърши Абел Роб (Кения), а трети се нареди Нуени Редуан от Мароко с 2.15:37 часа. В дистанцията от 21 км първите две места бяха за представители на Кения, а трети остана Иво Балабанов с време от 1.06,13 часа. В Маратона се включиха над 4 000 бегачи, като голяма част от тях бяха аматьори и изминаха дистанцията от 21 км. Сподели:", "date": "2018.10.14", "title": "Кениец спечели Маратона на София с нов рекорд на трасето"}
{"url": "https://pik.bg/%D0%BA%D0%BC%D0%B5%D1%82-%D0%BD%D0%B0-%D0%BA%D0%B0%D0%B7%D0%B0%D0%BD%D0%BB%D1%8A%D1%88%D0%BA%D0%BE-%D1%81%D0%B5%D0%BB%D0%BE-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BF%D0%BE%D0%B1%D0%BE%D0%B9-news788399.html", "text": "Кметът на казанлъшкото село Енина Веско Андреев е приет в болница с тежки наранявания по лицето, съобщи \"Дарик\". Инцидентъ се е разиграл в късните часове на 13 октомври (събота), когато в селото са празнували храмовия си празник и годишния си събор. Група младежи настояли оркестърът, който е свирил на празника, да продължи, въпреки изтеклото време на поетия ангажимент. Кметът на селото се е намесил, което довело до свада, която прераснала в сбиване. Андреев е откаран в болницата, а младежите са арестувани. Полицията изяснява чия е в действителност вината за сбиването и нараняванията. Сподели:", "date": "2018.10.14", "title": "Кмет на казанлъшко село в болница след побой"}
{"url": "https://pik.bg/%D0%B8%D1%81%D1%82%D0%B8%D0%BD%D0%B0-%D0%BB%D0%B8-%D0%B5-%D0%BF%D0%BE-%D0%BD%D0%B8%D1%81%D0%BA%D0%B8%D1%82%D0%B5-%D0%BC%D1%8A%D0%B6%D0%B5-%D0%BF%D0%BE-%D1%80%D1%8F%D0%B4%D0%BA%D0%BE-%D1%81%D0%B5-%D1%80%D0%B0%D0%B7%D0%B2%D0%B5%D0%B6%D0%B4%D0%B0%D1%82-news788235.html", "text": "Много жени мечтаят един ден да се омъжат за красив, висок мъж, подобие на Джордж Клуни, Дейвид Бекъм или Джерард Бътлър, но ново проучване показа, че ниските мъже са по-добра партия. Статистиката от реалния живот се противопоставя на всички блянове на нежния пол. Според учените по-ниските партньори заработват повече и са по-верни. Като цяло те са \"по-добър материал\" за семеен живот. От своя страна съвременните жени признават, че се нуждаят от \"по-качествени\" мъже, които могат да им осигурят добър живот и да се похвалят с по-стойностни предимства от физическа привлекателност. по-ниските мъже имат по стабилно семейство и по-рядко се развеждат.Те имат солидни приходи, не изневеряват на половинката и са готови да помагат в домакинството. Изследване на 5000 семейства от три различни поколения показва, че Сподели:", "date": "2018.10.14", "title": "ИСТИНА ЛИ Е? По-ниските мъже по-рядко се развеждат"}
{"url": "https://pik.bg/%D0%B0%D1%80%D0%B5%D1%81%D1%82-%D0%B7%D0%B0-%D0%BC%D0%BB%D0%B0%D0%B4%D0%B5%D0%B6-%D0%BE%D1%82-%D0%BC%D0%B8%D0%B7%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B1%D0%BE%D0%B9-news788401.html", "text": "Задържаха 23-годишен младеж заради побой по хулигански подбуди, съобщиха от областната дирекция на МВР във Враца, цитирани от „Конкурент“. Според информацията, на 13 октомври (събота), малко след 15:00 часа в оряховското районно управление е постъпил сигнал от 40-годишен жител на Мизия, че пред частен дом неизвестно лице е нанесло побой на 24-годишен мъж от града като му нанесъл няколко удара по главата с предпазна каска за мотоциклет. При прегледа на потърпевшия в спешния център в Оряхово е установено, че има разкъсно-контузна рана на дясно ухо и хематоми на дясната скула и главата. Пострадалият е транспортиран до болницата в Бяла Слатина за допълнителен преглед и лечение. От проведените оперативно-издирвателни мероприятия е установено, че съпричастен към извършеното деяние е 23-годишният мизиец В.И., който е задържан. По случая е образувано бързо производство. Сподели:", "date": "2018.10.14", "title": "Арест за младеж от Мизия заради побой"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D0%BF%D0%BB%D0%B0%D1%88%D0%B8-%E2%80%9E%D1%85%D0%B0%D0%BC%D0%B0%D1%81%E2%80%9C-%D1%81-%E2%80%9E%D0%BC%D0%BD%D0%BE%D0%B3%D0%BE-%D1%81%D0%B8%D0%BB%D0%BD%D0%B8-%D1%83%D0%B4%D0%B0%D1%80%D0%B8%E2%80%9C-news788407.html", "text": "Министър-председателят на Израел Бенямин Нетаняху заплаши „Хамас“ с „много силни удари“, съобщава „Франс Прес“, цитирана от „Фокус“. Агенцията припомня, че в последните дни отново се стигна до ожесточени сблъсъци по границата на Ивицата Газа. „В „Хамас“ очевидно не са разбрали посланието - ако тези атаки не бъдат прекратени, те ще бъдат спрени по друг начин под формата на много, много силни удари\", предупреди Нетаняху по време на седмичното заседание на кабинета. Седем палестинеца бяха убити при сблъсъци по границата с Ивицата Газа в петък. Израел преустанови доставките на горива, като обвини „Хамас“, че използва демонстрации като прикритие за атаки срещу еврейската държава. Сподели:", "date": "2018.10.14", "title": "Премиерът на Израел заплаши „Хамас“ с „много силни удари“"}
{"url": "https://pik.bg/%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8%D1%8F%D1%82-%D0%BA%D0%B0%D0%BD%D1%86%D0%BB%D0%B5%D1%80-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BD%D0%BF%D0%BE-%D1%82%D0%B0-%D1%81%D0%BF%D0%B0%D1%81%D1%8F%D0%B2%D0%B0%D1%89%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news788409.html", "text": "Die Frankfurter Allgemeine Zeitung, цитиран от \"Фокус\". Канцлерът на Австрия Себастиан Курц отправи остра критика към неправителствените организации, които провеждат спасителни мисии за мигранти в акваторията на Средиземно море. „Не може няколко НПО-та да подкопават ясната цел на 28 държави от Европейския съюз. Нашата цел е не само да спасим животи, но и и да заловим трафикантите“, припомни Курц в интервю за неделното издание на водещия германски национален ежедневник Курц приведе като пример случая с кораба „Водолей“, ръководен от НПО „Лекари без граници“ и SOS Méditerranée. Съгласно думите на австрийския канцлер, операциите, извършвани от тези организации, връзват ръцете на либийската и египетската брегова охрана. Именно тези страни трябва да са отговорни за спасяването на мигранти край бреговете им, а не европейците. Сподели:", "date": "2018.10.14", "title": "Австрийският канцлер скочи срещу НПО-та, спасяващи мигранти в Средиземно море"}
{"url": "https://pik.bg/%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD%D1%81%D0%BA%D0%BE-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8%D1%85%D0%B0-%D1%81-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82%D1%82%D0%B0-%D0%B2-%D1%80%D0%B5%D0%B3%D0%B8%D0%BE%D0%BD%D0%B0-news788385.html", "text": "От началото на годината до 30 септември в област Видин са регистрирани 862 криминални престъпления. За същия период на 2017 г. броят им е бил 884. Това обяви директорът на ОД на МВР старши комисар Петър Коцин, цитиран от „Конкурент“. За деветмесечието на тази година разкриваемостта възлиза на 59.86 процента. За същия период на 2017 г. разкриваемостта на криминалните престъпления е била 56,67 процента, добави той. „От януари до септември са извършени 307 престъпления срещу собствеността – разкрити до момента от тях са 132. От извършените 248 кражби са били разкрити 116, а от регистрираните 7 грабежа – три. Ченгетата са разплели само едно от извършените посегателства срещу МПС, както и две телефонни измами от извършените 10. 14 палежа е имало във Видинско, от които са разкрити четири от тях. Едно е извършеното умишлено убийство, което е разкрито“, допълни още Коцин. За деветмесечието на 2018 г. са иззети общо 119 226 къса цигари, около 217 кг нарязан тютюн и 2 161 литра алкохол без бандерол. Сподели:", "date": "2018.10.14", "title": "От полицията във Видинско се похвалиха с намаляване на престъпността в региона"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%BF%D0%BE%D0%BF%D0%B0%D1%80%D0%B8-%D0%B1%D1%81%D0%BF-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D1%82%D0%BE%D0%B2%D0%B0-%D0%B5-%D1%87%D0%B0%D1%81%D1%82-%D0%BE%D1%82-%D0%B5%D0%B4%D0%BD%D0%B0-%D0%B0%D0%B1%D1%81%D1%83%D1%80%D0%B4%D0%BD%D0%B0-%D0%BF%D0%BE%D1%80%D0%B5%D0%B4%D0%B8-news788447.html", "text": "Това заяви пред БНР депутатът от ГЕРБ Тома Биков. „За първия колегите от БСП и ДПС преговаряха и писаха мотиви два месеца, а накрая се скараха. Вторият беше единственият вот на недоверие в новата ни история, в който тези, които го внесоха, отказаха да го защитят в пленарна зала, а сега има трети, който е свързан с тема, която е подложена на обществено обсъждане и с намерения на здравния министър“, коментира той. По думите му вотът на недоверие е прибързано, а донякъде и неадекватно действие на БСП. „Ще загубим един парламентарен ден в безсмислен дебат, защото дебатът, когато по този начин е поставен въпросът, се обезсмисля още преди да е започнал. Очакваме дебата в зала, за да разберем каква е мотивацията на опозицията. Доколкото разбирам, двете опозиционни партии пък имат различни мотивации“, смята още той. Той коментира и убийството на Виктория Маринова. „Безспорно е ужасяващо и отвратително престъпление, но този тип престъпления се разкриват в около 95% от случаите“, коментира политикът. За мен този трети вот на недоверие е част от една абсурдна поредица. Сподели:", "date": "2018.10.14", "title": "ГОРЕЩА ТЕМА! Тома Биков попари БСП за вота на недоверие: Това е част от една абсурдна поредица, ще загубим цял ден"}
{"url": "https://pik.bg/%D0%B0%D0%B2%D1%82%D0%BE%D0%B1%D1%83%D1%81-%D1%81-%D0%B4%D0%B5%D1%86%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%B8%D0%BC%D0%B0-%D1%82%D0%B5%D0%B6%D0%BA%D0%BE-%D1%80%D0%B0%D0%BD%D0%B5%D0%BD%D0%B8-news788451.html", "text": "Германски автобус, в който са пътували предимно деца в тинейджърска възраст, катастрофира на магистрала край швейцарския град Лугано, съобщава Ройтерс. Ранени са 15 души, трима от които са в тежко състояние. В автобуса е имало около 25, които са отивали на екскурзия в Италия. Превозното средство се е врязало в пътен знак, съобщиха от полицията. Причините за инцидента се разследват. Лугано е столицата на Тичино – кантонът, в който живее най-голямата италианоезична общност в Швейцария и се намира на границата с Италия. Сподели:", "date": "2018.10.14", "title": "Автобус с деца катастрофира в Швейцария, има тежко ранени"}
{"url": "https://pik.bg/%D0%B1%D0%B8%D0%B2%D1%88-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D0%BB%D0%B0%D0%BD%D1%8A%D1%82-%D0%B9-%D0%B5-%D0%BD%D0%B5%D0%BF%D1%80%D0%B8%D0%B5%D0%BC%D0%BB%D0%B8%D0%B2-news788412.html", "text": "Бившият министър за Брекзит Дейвид Дейвис призова министрите в кабинета на Тереза Мей на бунт срещу предлаганата от нея сделка за Брекзит, според която цялото Обединено кралство временно ще остане в митническия съюз, докато не бъде решен проблемът с ирландската граница, съобщава БНР. „Брекзитиърите“ подозират, че временната мярка може да се превърне в трайна, което ще ограничи Великобритания да сключва свободни търговски сделки. В статия във вестник „Сънди таймс“ Дейвид Дейвис пише, че планът на Тереза Мей е неприемлив и това е едно от най-фундаменталните решения, които британско правителство трябва да вземе в мирно време. Бившият министър за Брекзит призова министрите на бунт „за да убият плана на премиера“. Това става преди ключовата среща на върха на ЕС в Брюксел в сряда, на която ще стане ясно дали ще бъде постигната сделка. Предложението на Брюксел Северна Ирландия да остане обвързана с правилата на ЕС след Брекзит не се одобрява от Тереза Мей и северноирландските юнионисти. Ето защо премиерът търси някакъв друг компромисен вариант, който може да включва оставането на цялото Обединено кралство за някакъв период от време, докато не бъде намерено адекватно решение да няма твърда граница на остров Ирландия. Германският „Зюддойче цайтунг“ разпространи в събота новина, че сделка вече е постигната. По-рано днес обаче това бе отречено от „Даунинг стрийт“ №10. Сподели:", "date": "2018.10.14", "title": "Бивш министър за Брекзит скочи срещу Тереза Мей: Планът й е неприемлив"}
{"url": "https://pik.bg/%D1%82%D1%80%D1%83%D0%B4%D0%B8%D0%BC-%D1%81%D0%B5-%D1%81%D1%80%D0%B5%D0%B4%D0%BD%D0%BE-%D0%BF%D0%BE-33-%D0%B3%D0%BE%D0%B4%D0%B8%D0%BD%D0%B8-news788331.html", "text": "Това показват данни на Евростат, цитирани от БНТ. По този показател ЕС отчита 36 години. Най-малко години за пенсиониране са нужни в Италия, където работят по 32 години. Шампион е Швеция с 42 години. В повечето държави в ЕС мъжете се трудят с 5 години повече от жените. Прогнозите на експертите са през 2020 г. средната възраст за пенсиониране в ЕС постепенно да се изравни, като достигне 65-66 години и за мъжете, и за жените. Средната продължителност на трудовия живот на българите през 2017 г. е била 33 години. Сподели:", "date": "2018.10.14", "title": "Трудим се средно по 33 години"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-16-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B8-%D0%B2-%D1%81%D0%BE%D0%BC%D0%B0%D0%BB%D0%B8%D1%8F-news788332.html", "text": "Потвърдена е смъртта на 16 души, от които 9 при втората експлозия. Ранени са двайсетина души, някои от които тежко, съобщава Абудулахи Мохамед, представител на полицията в Байдоа. \"Нападнатите заведения се посещават от невинни граждани, така че всички жертви са мирни граждани\", добави той, като уточни, че броят на жертвите може да нарасне всеки момент поради тежките наранявания. Според очевидци атентатите са били извършени в интервал от двайсетина минути. Утре се навършва една година от атентата с камион в столицата Могадишу, най-тежкият в историята на страната, при който загинаха над 500 души. Смята се, че той е бил дело на свързаната с Ал Каида сомалийска ислямистка група Аш Шабаб, която се бори да свали подкрепяното от международната общност правителство на страната. Град Байдоа е ключов икономически център и столица на щата Бей, отбелязва АП. През последните дни градът привлече вниманието на медиите, защото дезертьорът от Аш Шабаб Мухтар Робу се кандидатира за президент на щата. Засега никой не е поел отговорност за атентата. Най-малко 16 души загинаха при два самоубийствени атентата срещу кафене и ресторант в югозападния сомалийски град Байдоа, предадоха Франс прес и Асошиейтед прес. Сподели:", "date": "2018.10.14", "title": "Най-малко 16 загинаха при самоубийствени атентати в Сомалия"}
{"url": "https://pik.bg/%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BF%D0%BE%D1%85%D0%B2%D0%B0%D0%BB%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D1%82%D0%B2%D1%8A%D1%80%D0%B4%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BE%D1%89%D0%B5-%D1%87%D0%B0%D0%BA%D0%B0%D0%BC-%D0%BE%D1%82%D0%B3%D0%BE%D0%B2%D0%BE%D1%80-%D0%BE%D1%82-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0-%D0%B5%D0%B2%D1%80%D0%BE%D0%B8%D0%B7-news788439.html", "text": "\"От 2005-та година съм в парламента като лидер на „Атака“.  Управляваше БСП на Станишев в коалиция с ДПС и НДСВ. Ние ги поставихме тези въпроси, те се смееха тогава. Не знам дали г-н Свиленски е бил депутат, но негови колеги и партията му беше там. Тя ни отблъскваше, тя ни наричаше „фашистка партия“ и пр, а сега говорят нашите тези едно към едно. Корнелия Нинова даже отвреме-навреме я похвалвам за това, че чете задълбочено „Плана Сидеров“ и моите писания\". Това заяви лидерът на Атака Волен Сидеров пред БНР в отговор на думите на червения депутат Георги Свиленски, че държавата дава 43 милиона за дупка в центъра на Варна, а няма пари ца хемодиализа. Знам какво е да си в опозиция 10 години. Влязох в управляващата коалиция с идеята, че когато си във властта можеш поне нещо да направиш. След толкова години се убедих, че политиката е наистина изкуство на възможното. В момента имам някаква възможност да реализирам някакви неща. В здравеопазването какво направих? Извоювах в Ямбол - моят избирателен район – болницата, която от средата на 80-те години е започната и недовършена, да бъде довършена, но след една година буквално битка в самото правителство”. Партия „Атака“ е  получила покана за членство в Консервативния алианс на Европа,  а следващата седмица ще подаде формално документи. „Историческият момент е такъв, че на европейското поле, а значи и на българското, става огромен сблъсък между консервативни идеи и либерализъм. Либерализмът беше властват през периода след падането на Берлинската стена. Обаче на хората започна да им се повръща от това и казват: „Стига толкова, не искаме мигранти от където си поискат“. Надявам се, че в крайна сметка ще спечели тази разумна среда, която са и консерваторите. Никога не съм одобрявал хитлеристкия начин на национализъм, защото той е антихристиянски и античовешки по всякакъв начин. На мен просто са ми лепили такъв етикет,  защото това е най-лесният начин да очерниш някого“, заяви политикът, който очаква либералните лидери да бъдат пометени на предстоящите избори, но предупреди, че и сред противниците им има крайни елементи. Според вижданията на Консервативния алианс, ЕС не трябва да се разпада, но трябва да се промени, изтъкна Сидеров: „Той има нужда от промяна, защото в момента имаме една бюрократична, пирамидална структура със скъпоплатени чиновници – Еврокомисия и задкулисие зад тази Комисия, които всъщност решават нещата. Това трябва да се промени и да се даде повече възможност на хората - наистина демокрацията да се върне, защото тя в момента е отнета“. Сидеров коментира, че и в ЕНП предстои „наместване“, защото вече ясно личат пролиберално крило и такова, което търси път към консерваторите. И Тръпм и Путин са типични консерватори, изтъкна Сидеров, според когото „ и двете свръхсили би трябвало да са полезни за Европа, но тя трябва да намеря ползата за себе си от тях като стане по-консервативна и стане по-егоистична за себе си“. Политикът призна, че премиерът Борисов „води по-гъвкава политика“, отколкото той би водил на негово място: „За мен, беше наложено мнението, че съм бил по-краен, по-радикален и не знам си какъв, но виждаме, че сега тези мои виждания, които ги наричаха крайни, стават водещи в Европа. Самият Борисов и неговите евродепутати, за което ги поздравих, гласуваха за първи път различно от мейнстрийма – в защита на Орбан, когато стана дума за санкции срещу него в ЕП. Това означава, че има промяна, че нищо не статично“. Според лидера на Атака, политиката на ГЕРБ съзрява с времето: „ГЕРБ все още са натоварени с прекалено много либереалистично мислене. Ами те бяха готови да приемат Истанбулската конвенция и до последния момент се опитваха по някакъв начин… Имат слабостта да се поддават на: „Така искат в еврокомисията, така казаха в Брюксел“. Трябва да се научат, и мисля, че ще се научат, на повече критичност, на повече самостоятелност. Сега видяхме Борисов, че в това отношение израсна доста. В случая с посланиците той показа, че може да бъде и твърд към посланици и към представители на чужди държави, към които обикновено нашия политически елит се снишава“. Сидеров оцени Николай Бареков като човек, който се е преборил да вкара двама евродепутати в ЕП и заел своето място в Консервативния алианс в последните пет години: „Той е заместник-председател на бюрото. Тоест, той извоюва една позиция от българска страна, аз го гледам като представител на България, която позиция иска някак си щафетно да я предаде на българска партия и вижда в лицето на Атака такава. Това са нашите отношения с Бареков и аз не знам някой да каже тук нещо лошо. Тук не става дума за изневяра на коалиционното ми споразумение с Патриотите, а за една възможност да се вземе позиция в Консервативния алианс и аз мисля, че моите партньори трябва само да одобряват това, а не да го критикуват, ако са разумни политици“. Бареков е проявил „джентълменството“ и ролята му е полезна за целия патриотизъм в България, категоричен е Сидеров, Сидеров заяви, че винаги е бил конструктивен политик, „но това е било приглушавано и завоалирано от черната пропаганда“. Според него и твърденията за скандално негово поведение в столично заведение са свързани с поканата от европейските консерватори. “Това е измислица, която трябва внесе някакъв черен щрих към моя профил. Аз съм свикнал с това, няма проблем”. Все още няма яснота дали Обединените патриоти ще участват заедно в изборите за ЕП догодина. „До момента имам отговор от Каракачанов, който казва „да, така трябва, правилно е, съгласен съм“. Нямам отговор от Валери Симеонов, който продължава да казва: Аз ще помисля, ще видя. Нашето споразумение е само за участие в парламентарните избори през 2017-а, то не важи за европейските избори, трябва да взема решение, но в момента не мога да ви кажа“. Аз и Каракачанов вече го подканвахме няколко пъти да каже по-скоро, защото на практика трябва да започваме вече кампанията“. Сподели:", "date": "2018.10.14", "title": "Волен Сидеров похвали Борисов за \"твърдата политика\": Още чакам отговор от Симеонов за евроизборите"}
{"url": "https://pik.bg/37-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D0%BF%D0%B0%D0%BB%D0%B5%D0%B6%D0%B0-%D0%B2-%D0%B1%D0%BB%D0%BE%D0%BA%D0%B0-%D0%B2-%D0%B6%D0%BA-%E2%80%9E%D0%B7%D0%BE%D1%80%D0%BD%D0%B8%D1%86%D0%B0%E2%80%9C-news788369.html", "text": "37-годишен бургазлия е бил задържан заради палежа във вход „Б“ на блок 1 в бургаския ж.к. „Зорница“, съобщи „Флагман“. Според информацията, съпричасността на задържания към инцидента се изяснява.  По случая е образувано досъдебно производство. Както по-рано ПИК съобщи, позовавайки се на информация на „Бургасинфо“, пожар вдигна на крак над 20 семейства, които живеят във вход „Б“ на блок 1 в бургаския ж.к. „Зорница“ тази нощ. Около 03:30 часа огънят избухнал от горяща гума, сложена до входната врата на жилището на фоторепортера от вестник „Черноморски фар“ Борислав Пенков, който живее на първия етаж. Пламъците бързо обхванали вратата на апартамента, както и елекрическото табло на входа. Пенков, както и младо семейство, което се е прибирало по това време, се опитали да гасят пламъците до идването на пожарната. На място веднага са се отзовали екип огнеборци, както и полиция. По-късно пристигнала и линейка, тъй като се наложило да бъде оказана медицинска помощ на възрастна жена, чието жилище е на 6-тия етаж в блока. Пожарникарите й помогнали да напусне сградата, изпълнена с гъст дим и остра задушлива миризма. Жената живеела сама и е леко обгазена, лицето й било изцапано със сажди, вероятно докато се е опитвала да намери стълбищата. Семейства с малки деца се наложило да напуснат рано сутринта жилищата си. „Вътре в апартаментите не се диша, всичко е в сажди и мирише“, коментираха хората. Във входа в момента няма електричество. Борислав Пенков свързва огненаната атака с делото, което се водеше срещу известния в Бургас Петър Биберов за нападението срещу фоторепортера, отразявал пожар в бившата механа „Бургаски вечери“, сега „Кралско село“. През последните три месеца се случват серия инциденти, при които са нанесени материални щети по дома на Пенков. През юли с камък беше потрошен прозореца на кухнята му. Същата нощна атака се повтори и в началото на септември. „Събудих се от пукане, което се чуваше силно. Помислих си, че съм забравил печката включена, но бързо установих, че всъщност гори гума пред входната ми врата. Това си е чист криминален случай, от който са потърпевши десетки хора“, каза Борислав Пенков. Сподели:", "date": "2018.10.14", "title": "37-годишен бургазлия е задържан във връзка с палежа в блока в ж.к. „Зорница“"}
{"url": "https://pik.bg/%D0%BD%D0%B0%D0%B1%D0%B8%D1%85%D0%B0-%D1%81%D0%B5%D0%BB%D1%81%D0%BA%D0%B8-%D0%BA%D0%BC%D0%B5%D1%82-%D0%BD%D0%B0-%D1%81%D1%8A%D0%B1%D0%BE%D1%80-%D0%B2%D0%BA%D0%B0%D1%80%D0%B0%D1%85%D0%B0-%D0%B3%D0%BE-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-news788335.html", "text": "Кметът на казанлъшкото село Енина Веско Андреев е приет в болница с тежки наранявания по лицето, съобщи БГНЕС. Инцидентът се е случил тази вечер, когато в селото са празнували храмовия си празник и годишния си събор. Група младежи са настояли оркестъра, който е свирил на празника, да продължи, въпреки изтеклото време на поетия ангажимент. Кметът на селото се е намесил и свадата е прераснала в сбиване. Андреев е откаран в болницата, а младежите са арестувани. Полицията изяснява чия е в действителност вината за сбиването и нараняванията. Сподели:", "date": "2018.10.14", "title": "Набиха селски кмет на събор, вкараха го в болницата"}
{"url": "https://pik.bg/%D0%B4%D1%8F%D1%81%D0%BD%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%BF%D0%BE%D0%B1%D0%B5%D0%B4%D0%B8-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B7%D0%B0-%D0%B3%D0%BE%D1%80%D0%BD%D0%B0-%D0%BA%D0%B0%D0%BC%D0%B0%D1%80%D0%B0-%D0%BD%D0%B0-%D1%87%D0%B5%D1%88%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news788336.html", "text": "Управляващите партии \"Действие на недоволните граждани 2011\" (АНО) и Чешка социалдемократическа партия (ЧСДП) претърпяха поражение, след като избирателите дадоха най-голяма подкрепа на опозиционните десни движения \"Кметове и независими\" (СТАН) и Гражданска демократическа партия, основана от бившия президент Вацлав Клаус. На изборите трябваше да бъде определено кои от 236-те кандидати ще заемат 27-те (от общо 81) открити места в чешкия Сенат. На първия тур на изборите преди седмица бяха избрани само двама десни политици, които успяха да съберат по над 50 на сто от гласовете. По данните на Чешкото статистическо управление след преброяването на 99,91 на сто от гласовете на избирателите Гражданската демократическа партия е абсолютен лидер. 10 нейни представители влизат в горната камара на парламента, с което нейната парламентарна група достига 16 сенатори. Групата на партията СТАН получава петима нови членове. С общо 17 сенатори тя ще се окаже най-голямата в горната камара и ще може да назначи свой представител за председател на Сената. АНО и ЧСДП спечелиха само по едно сенаторско място и ще разполагат само с 20 места в Сената. Комунистическата партия на Чехия и Моравия не получи нито едно място и за първи път от 1996 г. няма да има свои представители в горната камара на парламента. Избирателната активност на втория кръг беше 16,49 на сто. Дясната опозиция печели на втория кръг на изборите за сенатори в Чехия, на които бяха заложени една трета от местата в горната камара на парламента, предаде ТАСС. Сподели:", "date": "2018.10.14", "title": "Дясната опозиция победи на изборите за горна камара на чешкия парламент"}
{"url": "https://pik.bg/%D1%85%D0%B8%D1%80%D1%83%D1%80%D0%B3%D1%8A%D1%82-%D0%BA%D0%BE%D0%B9%D1%82%D0%BE-%D1%81%D0%BF%D0%B0%D1%81%D1%8F%D0%B2%D0%B0-%D0%B4%D0%B5%D1%86%D0%B0-%D0%B4%D0%BE%D0%BA%D1%82%D0%BE%D1%80-%D1%86%D0%B2%D0%B5%D1%82%D0%BA%D0%BE-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D1%87%D1%83%D0%B4%D0%B5%D1%81%D0%B0-%D0%B8%D0%BC%D0%B0-%D0%B2-%D0%BF%D1%80%D0%B8%D0%BA%D0%B0%D0%B7%D0%BA%D0%B8%D1%82%D0%B5-%D0%B8-%D1%80%D0%B5%D0%BB%D0%B8%D0%B3%D0%B8%D1%8F%D1%82%D0%B0-%D0%B0-%D0%BD-news788367.html", "text": "Детският хирург от „Пирогов“ доктор Цветко Георгиев е „Лекар на годината“ за 2018 година. Пред сутрешния блок на Нова телевизия той бе категоричен, че не отдава голямо значение на наградите, а на това, да бъдат постигани успехи в лечение на децата. „Много хора ми се обадиха за да ме поздравят, което за мен е най-важната оценка – признава доктор Георгиев. - Често, когато си тръгват излекувани пациентите ми, родителите ме питат кога да дойдат за контролен преглед. Обичам да им пожелавам да не се срещаме повече. Дори да забравят, че са били в нашата болница. Но хората помнят. Помнят доброто. Основно се доверявам на моите колеги, защото с този екип можем да направим всичко. За да се спаси едно дете, стоят усилията на над 20 човека. Хирургът е едно крайно звено. Зад гърба му е силата на един огромен екип и ресурс. Изискват се много знания и потенциал.  Във всяка една работа човек трябва да има усещането какво точно трябва да направи. В медицината има стандарти, които са направени за да няма пропуски и отклонения. Когато става въпрос за нещо, което майката природа не е довършила в едно тяло, тогаво вече е изкуство и лекарят трябва да подхожда индивидуално“. Според доктор Цветко Георгиев, чудеса има в приказките и религията, а на земята нещата са реални. „От 2000 година със Здравната каса започнаха здравните реформи – коментира ситуацията в здравеопазването доктор Георгиев. -  В момента не мога да се оплача. Детското здравеопазване е поставено на дневен ред. Има разбиране от Здравната каса и част от пътеките са добре финансирани. С Лекарския съюз работим за подобряване на това и по другите пътеки. Важно е да има един устойчив регламен, еднакъв за всички. Без такъв регламент нищо не би могло да бъде постигнато. Не съм финансист за финансов анализ, а лекар. Въпреки че ми се налага да се занимавам с администрация и да следя и финансовите потоци. В Европа здравните каси се ръководят от застрахователни компании. Една сериозна застрахователна компания може да прави оценка на рисковете. Да анализира процесите и да управлява правилно средствата. Въпросът е дали в България има ресурс и готовност такова нещо да се случи. Друг е въпросът средствата, които държавата осигурява, да бъдат насочвани в правилната посока“. Доктор Цветко Георгиев коментира и ситуацията с навлизането на младите в лекарската професия и това, че голяма част от тях предпочитат да се развиват в чужбина. „Младите колеги, които работят при мен, много ги обичам и харесвам – заяви доктор Георгиев. -  Те носят огромен потенциал в себе си. Стоя зад тях и им давам пълната възможност да се развиват. Радва ме, че те са ерудирани специалисти, със самочувствие, със специализации в чужбина, които искат да работят при нас. Не обичам да ме питат защо съм избрал да остана да работя в България. С малката ми дъщеря, която сега е втори клас, преди седмица учихме „Де е България“ на Иван Вазов. Имам силна родова памет. Свързан съм с България. Там, в това стихотворение, е описано всичко, което нося в душата и сърцето си. Душата ми, силата ми, е в България. Бих искал това, което мога, да го дам тук“. Сподели:", "date": "2018.10.14", "title": "Хирургът, който спасява деца! Доктор Цветко Георгиев: Чудеса има в приказките и религията, а на земята нещата са реални"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%BD%D0%B0%D0%B4-80-%D0%BE%D1%82-%D0%BD%D0%B5%D1%89-news788366.html", "text": "Доскорошният вътрешен министър Валентин Радев коменнира пред сутрешния блок на Нова телевизия развоя на радзследването на жестокото убийство на журналистката Виктория Маринова в Русе. „Случилото се около разкриването на убийството на Виктория Маринова е доказателство за добрата работа на МВР – категоричен бе Валентин Радев. - Продължава да се работи, но важното е, че извършителят е идентифициран. Едни от най-важните доказателства срещу него са не само ДНК-следите, но и други доказателства. Очакваме заподозреният да бъде екстрадиран от Германия. Това ще стане. Отлично работим с колегите от Германия. Трябва да подчертая добрата работа не само на нашите полицаи, но и на Интерпол и Европол. Не е случайно, че от ръководството на Европол ни похвалиха за професионалната и бърза работа по случая.. Всеки професионалист ще ви каже, че трябва да се изчака следствието до края. В случая над 80 процента нещата обаче са ясни. Освен ДНК, са намерени и други доказателства, вещи, други информации.  Има и други фактори. Не мога да влизам в детайли, тъй като знам малка част. Може би министърът трябва да каже. Опитваме се да казваме това, което е възможно, за да дадем максимална информация. Нека обаче бъдем поне малко въздържани. Поне в начален етап. Дайте възможност на хората да работят. Не ги стресирайте. Дайте им няколо дни да работят. Ние сме малко прибързани. Това обаче се учи. Надявам се, че ще се научим. Заради това и всеки ден правихме брифинги и обяснявахме на журналистите за развоя на нещата. Добрите оценки за работата на полицията по случая не са само жест на любезност. Иначе е нужно повече доверие в институциите“. Валентин Радев призна, че има и грешки. „Естествено е, че има грешки – каза той.-  Стараем се да ги поправяме. Ние сме  общество в процес на промяна. В този процес със сигурност има много грешки и това доверие постепенно се гради. Нужно е системата да бъде построена така, че да няма съмнения. Още търсим мястото си. Нужни са промени в МВР. Не да се маха една дирекция и да се прави друга. Това е един много голя кораб – 50 000 души. Подобни неща като убийството в Русе – драстични убийства, има и в Германия. Там имат проблеми с мигрантите. Там стават много повече. Нас ни нападнаха за едно. Веднага ни посочиха с пръст. Нормално е да се засегна заради колегите. Посотянно ни сочат с пръст, въпреки че има и добри примери. Има и такива, които не си вършат работа и ги наказваме. Случва се. Нека кажем и добрите работи, а не при първа възможност да ни сочат назидателно с пръст. Намалели са отвличанията, убийствата са 4-5 пъти по-малко в последните години. Разкриваемостта се подобрява. И това трябва да се каже. Ставаме все по-взискателни“. Валентин Радев коментира и ситуацията около изпратените в ромските квартали на Русе жандармеристи. „Там където изпратим жандармерия, обикновено нещата утихват – заяви Валентин Радев. -  Не искам да е така. Искам районният инспектор да всява респект. За мен нещата в Русе са се разминали. Балансът вече го има и постепенно обществото ще се успокои. Спокоен съм и знам че там няма да се допуснат ексцесии“. Бившият вътрешен министър се съгласи с мнението, изразено от Цветан Цветанов, че в коментарите за убийството на Виктория в медиите, става дума за хибридна война. „В коментарите за убийството в Русе вероятно наистина има хибридни атаки – заяви Радев. - Възможно е, вярвам на Цветан Цветанов, тъй като той, за да го каже, е информиран“. Той не се съгласи с обвиненията на Волен Сидеров от последните дни, че системата е прогнила. „Системата не е прогнила – каза Валентин Радев. -  Тя е като всички останали системи. Тя е може би най-голямата система. Толкова много хора. Всеки си има право на мнение. Да, Волен Сидеров каза, че системата е прогнила. Може би си има кокретни поводи. Не съм на това мнение“. Валентин Радев заяви, че към момента няма никаква представа кой ще бъде новият главен секретар на МВР. Той потвърди, че няма намерение да се връща във вътрешното министерство и остава в парламента. Сподели:", "date": "2018.10.14", "title": "ГОРЕЩА ТЕМА! Валентин Радев с ексклузивни разкрития за убийството на Виктория: Над 80% от нещата са ясни!"}
{"url": "https://pik.bg/%D1%87%D0%B0%D1%81%D1%82%D0%B8%D1%87%D0%BD%D0%B8-%D0%BA%D0%BC%D0%B5%D1%82%D1%81%D0%BA%D0%B8-%D0%B8%D0%B7%D0%B1%D0%BE%D1%80%D0%B8-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D0%B2-%D1%82%D1%80%D0%B8-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news788345.html", "text": "Частични кметски избори ще се проведат в три населени места в страната, съобщава „Фокус“. В село Столетово, община Карлово, област Пловдив кандидатите за кметския пост са трима - Стефани Тодорова Тодорова - издигната БСП, Мирослав Николаев Колев – предложен от ВМРО – Българско национално движение и Андрея Вълков Радев – подкрепена от Инициативен комитет. До изборите за кмет в Столетово се стигна, след като през март избраният през 2015 година Тодор Иванов, който бе издигнат от ГЕРБ, напусна поста. Той подаде оставка след напрежение в селото, предизвикано от излизането му в платен отпуск, от който не се е върнал на работа в продължение на две седмици, без да уведоми никого. По данни на Общинската избирателна комисия гласоподавателите в селото са 644 души и гласуват в една избирателна секция. В село Суходол, община Главиница, област Силистра, в кметската надпревара ще участват кандидатите на ДПС Недрет Юсеин Алил и на ГЕРБ Абедин Нури Рушид. Изборите в кметството се налагат заради смъртта на предишния кмет Хамид Незир Рушид. Броят на избирателите в Суходол е 640 души. Те също ще гласуват в една секция. В село Орлинци, община Средец, област Бургас, на кметските избори се явяват кандидатът на ГЕРБ Христинка Георгиева Шопова, която до момента изпълняваше временно длъжността на кметски наместник, и Светла Димитрова Симеонова, издигната от БСП. До избори в селото се стигна, след като през септември заемащата поста кметски наместник Лиляна Ангелова подаде оставка, посочвайки за това лични мотиви. Право на глас в селото имат 366 души. Кандидатите, които ще бъдат избрани за кметове в трите населени места, ще заемат постовете около година, тъй като през октомври 2019-а ще се проведат редовните местни избори за цялата страна. Сподели:", "date": "2018.10.14", "title": "Частични кметски избори се провеждат в три населени места в страната"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-%D1%81%D1%80%D0%B5%D1%89%D1%83-%D0%B7%D0%B0%D1%81%D0%B8%D0%BB%D0%B2%D0%B0%D1%89%D0%B8%D1%82%D0%B5-%D1%81%D0%B5-%D0%BA%D1%80%D0%B0%D0%B9%D0%BD%D0%BE-%D0%B4%D0%B5%D1%81%D0%BD%D0%B8-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D1%8F-news788324.html", "text": "BBC Повече от сто хиляди души са участвали в протестен марш в Берлин срещу ксенофобията и засилващото се влияние на крайно десните сили, съобщава Джени Хил, кореспондент на , от германската столица, пише \"Фокус\". Походът е организиран от групи, защитаващи правата на човека. Участниците в него са издигнали плакати с призиви „Неделими“ и „Обединени срещу расизма“. В последните години антиимигрантски настроената партия „Алтернатива за Германия“, създадена през 2013-та, бързо набра скорост. В 2017-та тя влезе в парламента като най-голямата опозиционан партия. Очаква се в неделя, когато в южната провинция Бавария се провеждат местни избори, тя да спечели значителен брой гласове. Сподели:", "date": "2018.10.14", "title": "Германия протестира срещу засилващите се крайно десни настроения"}
{"url": "https://pik.bg/%D0%B5%D0%B4%D0%B8%D0%BD%D0%B0%D0%B4%D0%B5%D1%81%D0%B5%D1%82-%D0%B4%D1%83%D1%88%D0%B8-%D0%B4%D0%B2%D0%B0%D0%BC%D0%B0-%D0%BE%D1%82-%D0%BA%D0%BE%D0%B8%D1%82%D0%BE-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B7%D0%B0-%D0%BD%D0%B0%D1%80%D0%BA%D0%BE%D1%82%D1%80%D0%B0%D1%84%D0%B8%D0%BA-%D0%B2-%D0%B3%D1%8A%D1%80%D1%86%D0%B8%D1%8F-news788350.html", "text": "11 човека, двама от които полицаи, са арестувани по подозрение в изнудване и наркотрафик при трансгранична операция в Гърция, съобщава електронното издание на гръцкия всекидневник Kathimerini, цитирано от „Фокус“. Смята се, че групата е снабдявала с кокаин и канабис клиенти в няколко гръцки града. Осем от задържаните са албанци. За лидера на бандата се твърди, че също е албанец, който се издирва и от двете страни на границата. Сподели:", "date": "2018.10.14", "title": "Единадесет души, двама от които полицаи, са арестувани за наркотрафик в Гърция"}
{"url": "https://pik.bg/%D1%83%D1%80%D0%B0%D0%B3%D0%B0%D0%BD%D1%8A%D1%82-%E2%80%9E%D0%BB%D0%B5%D1%81%D0%BB%D0%B8%E2%80%9C-%D0%BE%D1%81%D1%82%D0%B0%D0%B2%D0%B8-%D0%B1%D0%BB%D0%B8%D0%B7%D0%BE-15-000-%D0%B4%D0%BE%D0%BC%D0%BE%D0%B2%D0%B5-%D0%B1%D0%B5%D0%B7-%D1%82%D0%BE%D0%BA-%D0%B2-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-news788354.html", "text": "Близо 15 000 домове останаха без ток в Португалия, след като ураганът \"Лесли\" премина през страната, съобщават световншите агенции, цитирани от Нова телевизия.. Няма съобщения за пострадали, но властите отново предупредиха да не се излиза без основателна причина. Десетки полети бяха отменени. Ураганът вече е отслабил силата си до капацитета на тропическа буря и се е отправил към Испания. Смята се, че ураганни ветрове със сила над 170 километра в час не са преминавали над тези територии от XIX век насам. Според статистиката на метеоролозите само пет урагана някога са достигали до тази част на Атлантическия океан. Страната все още се възстановява от проливните дъждове на остров Майорка, които предизвикаха наводнения на средиземноморския остров, отнели живота на 12 души през изминалата седмица. Сподели:", "date": "2018.10.14", "title": "Ураганът „Лесли“ остави близо 15 000 домове без ток в Португалия"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-50-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D0%BD%D0%B8%D0%B3%D0%B5%D1%80%D0%B8%D1%8F-news788355.html", "text": "Най-малко 50 души са загинали при газова експлозия в югоизточната част на Нигерия, информира турската държавна агенция Аnadolu Agency, цитирана от „Фокус“. Агенцията се позовава на съобщение на официалните власти в Лагос. “В момента имаме сведения за 50 жертви, но пълен отчет ще получим в понеделник”, е съобщил за медията регионалният директор на Националната служба за управление на спешни случаи Еванс Угох. Според него, експлозията се е случила в ранните съботни часове докато хората са загребвали гориво от повреден газопровод, през който държавната петролна корпорация пренася преработения суров петрол до своето хранилище в Енугу, главният град на провинцията със същото име. Сподели:", "date": "2018.10.14", "title": "Най-малко 50 жертви на газова експлозия в Нигерия"}
{"url": "https://pik.bg/%D1%86%D0%B0%D1%80%D1%81%D0%BA%D0%B8-%D0%BD%D0%B5%D0%B2%D0%BE%D0%BB%D0%B8-%D1%81%D0%B8%D0%BC%D0%B5%D0%BE%D0%BD-ii-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BD%D0%B0%D0%B4%D1%8F%D0%B2%D0%B0%D1%82-%D1%81%D0%B5-%D0%B4%D0%B0-%D1%81%D0%B8-%D0%BE%D1%82%D0%B8%D0%B4%D0%B0-%D0%BE%D1%82-%D1%82%D0%BE%D0%B7%D0%B8-%D1%81%D0%B2%D1%8F%D1%82-%D0%BD%D0%BE-%D0%BD%D1%8F%D0%BC%D0%B0-%D0%BD%D0%B0--news788364.html", "text": "\"Няма обяснение за такъв систематичен и продължителен тормоз. Може би се надяват да си отида от този свят. Едва ли ще им доставя това удоволствие. Поне засега -не\", призна в ефира на Би Ти Ви Симеон IIпо повод сагата с царските имоти. Царят призна,че се е срещал през годините с много хора, които се заниват с имотите. \"Обяснявал съм, че това положение не само не е редно, но не е коректно. Последното решение беше: \"Абе дайте да мине председателството. Ние всички искаме то да премине успешно. То мина, но досега никой не се свързал с мене\",поясни Симеон II. \"Сякаш никой друг не си е получил бащиното наследство и не притежава имоти. Извиват ми ръцете, защото 9 г. ние сме в абсурдна ситуация. Децата ми се карат защо търпя всичко това и недоумяват\", призна царят. Той сподели, че не може да спре, защото цял живот му е било втълпявано: \"България преди всичко.\" Сподели:", "date": "2018.10.14", "title": "ЦАРСКИ НЕВОЛИ! Симеон II с шокираща изповед: Надяват се да си отида от този свят, но няма на им доставя това удоволствие"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%BF%D0%B0%D1%81%D1%82%D0%BE%D1%80-%D0%B1%D1%80%D1%8A%D0%BD%D1%81%D1%8A%D0%BD-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news788349.html", "text": "Брънсън, който се завърна в САЩ с военен самолет от Германия малко преди срещата им, изглеждаше в добра форма и настроение, отбелязва Асошиейтед прес. Той благодари за освобождаването си на Тръмп, на администрацията и на членовете на Конгреса, които се застъпиха за него. \"Вие наистина се борихте за нас\", каза той на Тръмп. \"От турски затвор до Белия дом за 24 часа - не е зле\", заяви Тръмп. Представители на администрацията представят освобождаването на Брънсън като резултат от непреклонната позиция на Тръмп, като изтъкват, че Турция се е опитала да постави условия за свободата на пастора, но президентът твърдо е настоявал това да стане без предварителни условия, посочва АП. В Овалния кабинет вчера Тръмп наблегна, че не е имало сделка за свободата на Брънсън. \"Водихме дълги и сложни преговори, но ние в тази страна не плащаме откуп. Поне сега\", заяви президентът. Въпреки твърдението си, че не е имало договорености с турските власти, Тръмп намекна, че ще обмисли бъдещето на санкциите, наложени през лятото, за да окаже натиск над Анкара, отбелязва Франс прес. \"Единствената сделка беше психологическа: сега ние имаме съвсем различно отношение към Турция\", каза президентът без повече уточнения. Малко преди това той заяви в Туитър, че освобождаването на пастора ще доведе до \"добри, може би дори страхотни отношения\" между двете страни и добави че администрацията \"ще погледне санкциите\", на което турският президент реагира доста хладно, като се задоволи само да изрази желание, че двете страни ще продължат да си сътрудничат, \"както подобава на съюзници\", в борбата срещу терористични групировки, но преди това наблегна на независимостта на съдебната система на страната му. В Овалния кабинет Тръмп изрично благодари за освобождаването на пастора на президента  Реджеп Ердоган, който \"направи това възможно\". \"Това не беше лесно за него\", подчерта Тръмп. Връщането на Брънсън е важен дипломатически успех за Тръмп, който разчита на подкрепата на евангелистите за републиканските кандидати на изборите на 6 ноември, отбелязва АП. Новината за завръщането на Брънсън на родна земя вчера по обед пръв съобщи виден евангелистки лидер - Тони Пъркинс, президент на Съвета за изследвания на семейството, който написа в Туитър, че току-що е кацнал във военна база край Вашингтон заедно с пастора и съпругата му Норийн. \"Благодарни сме, че сме в безопасност у дома в САЩ\", написа той. Белия дом потвърди информацията по-късно. Срещата в Белия дом в присъствието на журналисти бе предавана на живо от Си Ен Ен. Пред камерите Брънсън коленичи и положи ръка на рамото на президента и отправи молитва към Бог да го дари със \"свръхестествена мъдрост\", \"за да може да осъществи своите планове и плановете на тази страна\", както и \"да го защити от клевети и от враговете, които се опитват да му попречат\", допълва ТАСС, цитирана от БТА. Президентът Доналд Тръмп посрещна снощи в Белия дом пастор Андрю Брансън и приветства освобождаването му като огромна стъпка към подобряване на отношенията на САЩ с Анкара, предаде Ройтерс. Сподели:", "date": "2018.10.14", "title": "Тръмп посрещна пастор Брънсън в Белия дом (СНИМКИ/ВИДЕО)"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%BF%D0%B0%D0%BB%D0%B5%D0%B6%D1%8A%D1%82-%D0%BF%D1%80%D0%B5%D0%B4-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D0%BC%D0%B8-%D0%B5-%D0%BE%D0%BF%D0%B8%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-news788387.html", "text": "\"Това е опит за убийство не само на мене, а на всички хора във входа. Не е сплашване. Сплашване имаше през юни, когато ми натрошиха прозорците на кухнята\", това в ефира на Би Ти Ви каза Пламъците бързо обхванали вратата на апартамента, както и елекрическото табло на входа. Пенков, както и младо семейство, което се е прибирало по това време, се опитали да гасят пламъците до идването на пожарната. На място веднага са се отзовали екип огнеборци, както и полиция. По-късно пристигнала и линейка, тъй като се наложило да бъде оказана медицинска помощ на възрастна жена, чието жилище е на 6-тия етаж в блока. Пожарникарите й помогнали да напусне сградата, изпълнена с гъст дим и остра задушлива миризма. \"Изгоряла е входната врата на апартамента, електрмерите на целия ход, както и вратата на асансьора. Обгазен е целият вход\", поясни Борислав Пенков. \"Нямам право нищо категорично да твърдя\", каза той. Той посочи Петър Биберов, с когото има пререканияпреди, като възможен извършител. \"Той ми нанесе телесна повреда, но вичко приключи с споразумение с прокуатурата. Аз се съгласих, защото той има деца, те трябва да имат баща. Бибиров се призна за виновен пред съда. Мисля, че нещата са приключили..Но явно не са\", поясни фоторепортерът. Полицията е задържала за разпит 37-годишния Петър Биберов. Преди година фоторепортерът беше нападнат по време на работа, докато снима изгоряло заведение в Морската градина. Делото приключи миналия месец с извънсъдебно споразумение и една година пробация на криминално проявения Петър Биберов. „Те тогава ми казаха, че ми е бедна фантазията и какво ще ми случва оттук нататък и всъщност те си изпълняват заканите. Аз нищо лошо на никого не съм направил, една снимка за вестника – нищо повече. Обаче това вече не е сплашване, това е опит за убийство и то не само на мен, тука са цял вход хора”, каза Борислав Пенков. Огънят е потушен от един противопожарен автомобил и четирима огнеборци. На мястото на инцидента полицаи са извършили щателен оглед, като иззели част от изгорялата автомобилна гума. Установени са свидетели на пожара, част от които вече са разпитани. фоторепортерът от вестник „Черноморски фар“ Борислав Пенков. Както ПИК съобщи, таи нощ към 3.30 ч. бе подпалена гума пред вратата на апартамента му. Сподели:", "date": "2018.10.14", "title": "ОТ ПОСЛЕДНИТЕ МИНУТИ! Журналист от Бургас: Палежът пред апартамента ми е опит за убийство на целия вход! (ОБНОВЕНА/СНИМКИ)"}
{"url": "https://pik.bg/%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D1%82%D1%80%D1%83%D0%B4%D0%BE%D0%B2%D0%B0-%D0%B7%D0%BB%D0%BE%D0%BF%D0%BE%D0%BB%D1%83%D0%BA%D0%B0-%D0%B2-%D0%BF%D0%BE%D0%BB%D1%81%D0%BA%D0%B8-%D1%82%D1%80%D1%8A%D0%BC%D0%B1%D0%B5%D1%88-news788284.html", "text": "27-годишен великотърновец загина при трудова злополука при почистването на силоз за зърно в Полски Тръмбеш. По случая работят криминалисти и Инспекцията по труда. За инцидента няма официална информация, но случаят беше потвърден от Невена Стефанова, директор на Инспекцията по труда във Велико Търново, предава БНР. В пекът по обяд Николай Анчев бил спуснат със стол, вързан на въже, в силоз за зърно с дълбочина от 50 метра. Фирмата, в която той работил, била наета от рафинерията за олио в Полски Тръмбеш да почисти силозите от отлагания. Все още не е ясно как се е случил инцидентът, посочиха от Инспекцията по труда. Такава злополука в областта става за първи път и предстои да се установява механизмът, по който е трябвало да бъде свършена работата, и какви нарушения са допуснати, посочи Невена Стефанова. По първоначална информация, починалият е бил с трудов договор. Същинската проверка по злополуката тепърва предстои. Сподели:", "date": "2018.10.14", "title": "Работник загина при трудова злополука в Полски Тръмбеш"}
{"url": "https://pik.bg/%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B0-%D0%B0%D0%B2%D0%B3%D1%83%D1%81%D1%82%D0%B8%D0%B0%D0%B4%D0%B0-news788285.html", "text": "За седма поредна година Стара Загора е домакин на фестивала Августиада. На него производители и дистрибутори на вино от цяла България представят своите продукти. Фестивалът на виното и културното наследство Августиада 2018 бе официално открит. Събитието бе съпроводено от изложение на вино и културни продукти. На сцената през целия ден имаше богата фолклорна програма с участие на кукерски групи, танцови и певчески състави, предава БНР. В словото си при откриването на фестивала зам.-кметът на община Стара Загора Красимира Чахова благодари на организаторите от Българската асоциация на износителите на вино и Търговско-промишлена палата в Стара Загора за това, че Августиада се е превърнала в традиционна част от културния календар на града. Сподели:", "date": "2018.10.14", "title": "Стара Загора е домакин на фестивала Августиада"}
{"url": "https://pik.bg/%D0%B4%D0%B8%D0%B0%D0%BC%D0%B0%D0%BD%D1%82%D0%B5%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D0%BE%D1%82%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%85%D0%B0-%D0%B2-%D0%BF%D0%B0%D0%B2%D0%BB%D0%B8%D0%BA%D0%B5%D0%BD%D0%B8-news788286.html", "text": "Двойките потвърдиха своите брачни обети за обич и вярност след дълги години съвместен живот, предава за празничния повод БНР. Брачните свидетелства бяха подписани пред кмета на Павликени Емануил Манолов. \"Признателен съм, че споделяте с нас любовта на 50-годишното си съжителство и мъдростта на дълголетния си живот“, заяви той. Обич, разбирателство и търпение са водили през годините семействата. \"Понякога не си го казваме, но си го показваме, че се обичаме“, обясниха двойките. Според тях на масата винаги трябва да бъдат двама, а леглото винаги трябва да бъде топло. \"Най-трудното е в стари години да му подадеш ръка, да му дадеш бастуна, ако е нужно. Много е важно да създадеш семейство, от което семейство да се гордееш“, разказава още младоженците. 37 златни и една диамантена сватба отпразнуваха в събота в Павликени. Сподели:", "date": "2018.10.14", "title": "Диамантена сватба отпразнуваха в Павликени"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%BE%D1%81%D0%B5%D0%BC-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2-%D1%85%D0%B8%D0%BC%D0%B0%D0%BB%D0%B0%D0%B8%D1%82%D0%B5-news788283.html", "text": "Трагедията станала в Западен Непал, на един ден път от най-близкото селище и на по-малко от 4 хиляди метра от върха. Алпинистите изчаквали подобряване на времето, когато снежна буря връхлетяла лагера им. 24 часа след последната връзка с тях, започна спасителната операция, информира БНТ. От хеликоптер са били забелязани осем тела, но лошото време не позволява транспортирането им по въздух. Към разрушения лагер потегли полицейски екип, но придвижването им по склоновете е много трудно. Най-малко осем алпинисти загинаха в Хималаите, след като снежната буря разруши базовия им лагер. Жертвите са южнокорейци и шерпи от Непал. Те трябвало да изкачат Гурджа - един от най-опасните върхове в света. Продължава издирването на още един член от експедицията. Сподели:", "date": "2018.10.14", "title": "Най-малко осем алпинисти загинаха в Хималаите"}
{"url": "https://pik.bg/%D1%85%D0%B8%D0%BB%D1%8F%D0%B4%D0%B8-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B1%D0%B5%D1%80%D0%BB%D0%B8%D0%BD-%D1%81%D1%80%D0%B5%D1%89%D1%83-%D0%BA%D1%81%D0%B5%D0%BD%D0%BE%D1%84%D0%BE%D0%B1%D0%B8%D1%8F%D1%82%D0%B0-%D0%B8-%D0%BA%D1%80%D0%B0%D0%B9%D0%BD%D0%BE%D0%B4%D0%B5%D1%81%D0%BD%D0%B8%D1%82%D0%B5-news788287.html", "text": "Протестиращи от цяла , информира \"Ройтерс\". Според осведомителната агенция това е една от най-големите демонстрации в страната през последните години. Организаторите съобщиха, че През лятото се проведоха антиимигрантски протести в няколко източни града и се увеличи подкрепата за крайнодясната партия \"Алтернатива за Германия\" пред днешните избори в Бавария. Германия организираха марш в Берлин срещу ксенофобията и крайнодесните повече от 150 000 души са участвали в протеста, предава \"Нюз.бг\". Демонстрантите носиха лозунги като \"Градете мостове, а не стени\", \"Единни срещу расизма\" и \"Ние сме неделими - за отворено и свободно общество\" . Някои танцуваха на поп музика в топлия есенен ден. Сподели:", "date": "2018.10.14", "title": "Хиляди излязоха на протест в Берлин срещу ксенофобията и крайнодесните"}
{"url": "https://pik.bg/%D0%BF%D0%BE%D0%BA%D0%B0%D1%87%D0%B2%D0%B0%D1%82-%D1%81%D0%B5-%D0%BB%D0%B8%D1%85%D0%B2%D0%B8%D1%82%D0%B5-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D1%81%D0%BA%D0%B8%D1%82%D0%B5-%D0%B7%D0%B0%D0%B5%D0%BC%D0%B8-news788494.html", "text": "Минимално покачване на лихвите по потребителските заеми, отчитат последните данни на БНБ. Според прогнозите от средата на следващата година ще започне и плавно поскъпване на ипотечните заеми. Данните на Евростат поставят България на шесто място по ръст в цените на имотите в Европейския съюз за последната година. Жилищата у нас са поскъпнали със седем и половина процента на фона на средно 4,3% на сто в Европейския съюз, предава бТВ. Най-високи остават цените в столицата. Покупката на 7 от 10 апартамента в София става с ипотека, показват анализите. Най-малък е делът на сделките с ипотечни заеми в Пловдив. Именно жилищата под тепетата обаче са поскъпнали най-много в страната с близо 10% за последните девет месеца. Сподели:", "date": "2018.10.14", "title": "Покачват се лихвите на потребителските заеми"}
{"url": "https://pik.bg/%D1%80%D1%83%D1%81%D0%BA%D0%B8%D1%8F%D1%82-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%B4%D0%B0-%D0%BD%D0%B0%D0%BC%D0%B5%D1%80%D0%B8-%D1%81%D0%B8%D0%BB%D0%B8-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%B5%D0%B4%D0%B8%D0%BD%D0%BD%D0%B0-news788290.html", "text": "\"Надявам се, че православната църква ще намери в себе си сили да остане единна\". Това заяви московският патриарх Кирил при пристигането си в Минск, два дни преди заседанието, на което Синодът на Руската православна църква ще реши как да отговори на решението на Вселенския патриарх Вартоломей да подкрепи стремежа на киевския патриарх Филарет към независимост от Москва, предаде Ройтерс. Говорител на руския патриарх заяви по-рано днес, че отговорът ще бъде \"твърд\" и \"съразмерен\" на стореното от Вартоломей. Говорителят Александър Волков не уточни какви могат да бъдат ответните мерки. Заради спора по украинския въпрос, още преди месец руската страна отказа да участва в съвещания, председателствани от Вселенския патриарх. Сподели:", "date": "2018.10.14", "title": "Руският патриарх Кирил: Надявам се православната църква да намери сили да остане единна"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B7%D0%B0-24-%D1%87%D0%B0%D1%81%D0%B0-%D0%BA%D1%8A%D1%80%D0%BA%D0%B0%D0%BD-%D1%88%D0%BE%D1%84%D1%8C%D0%BE%D1%80-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news788293.html", "text": "Полицията задържа с мярка до 24 часа шофьор, който седнал зад волана след солидна почерпка, съобщават от ОД на МВР във Враца. Нарушението е констатирано в петък от автопатрул в областния град, който спрял за проверка лек автомобил „Ланча Либра“. Зад волана на колата бил 24-годишният врачанин Т.М., чиято проба с дрегер отчела наличие на алкохол от над 1.2 промила, информира \"Конкурент\". На шофьора е съставен акт и е бил придружен до спешния център, за да даде кръвна проба. След това белезниците щракнали около китките му, а той преспал в ареста, за да изтрезнее. По случая е образувано бързо полицейско производство. Сподели:", "date": "2018.10.14", "title": "Задържаха за 24 часа къркан шофьор във Враца"}
{"url": "https://pik.bg/%D0%BF%D0%BE%D0%B7%D0%BB%D0%B0%D1%82%D1%8F%D0%B2%D0%B0%D1%82-%D0%BA%D1%83%D0%B1%D0%B5%D1%82%D0%BE-%D0%BD%D0%B0-%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%B2-%D1%81%D0%B5%D0%BB%D0%BE-%D0%B4%D1%8F%D0%BA%D0%BE%D0%B2%D0%BE-news788297.html", "text": "Кубето на храма \"Рождество Богородично\" в дупнишкото село Дяково ще бъде позлатено. Специалната ламарина с обков е поръчана от Украйна, съобщи архиерейският наместник на Дупница отец Георги Паликарски. Храмът \"Рождество Богородично\" в Дяково е осветен през 1929 г. и догодина прави 90 години. По този повод започва цялостен ремонт и укрепване, като ще се започне в високата около 15 метра камбанария, предава БНР. Кубето ще бъде със златен обков. Преди два месеца беше вкаран и ток в черквата, монтиран е вече и гръмоотвод на кръста и покрива. За златния обков средства осигурили спонсори, спомоществователи финансирали и електроинсталацията. Трябва да се ремонтира покривът, таванът, силно разрушен от течове. „Зарекох се пред миряните в Дяково на последния празник Малка Богородица до догодина да свършим едно по едно с ремонтите и ще изпълним обещанието и дадената дума\", каза отец Георги Паликарски. Сподели:", "date": "2018.10.14", "title": "Позлатяват кубето на църквата в село Дяково"}
{"url": "https://pik.bg/%D0%B8%D0%B7%D0%B1%D0%BE%D1%80%D0%B8-%D0%B2-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-%D0%B8%D0%BD%D1%84%D1%80%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%B0%D1%82%D0%B0-%D0%B8-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D1%81%D0%B0-%D0%B2%D0%BE%D0%B4%D0%B5%D1%89%D0%B8%D1%82%D0%B5-%D1%82%D0%B5%D0%BC%D0%B8-news788296.html", "text": "Ксавие Бетел е лидер на либералната Демократическа партия и през 2013 година наследи начело на правителството Жан-Клод Юнкер, който беше премиер 19 години, припомня БНТ. Тогава, едва за втори път след Втората световна война, Християнската социална народна партия на Юнкер не можа да влезе във властта. Сега обаче тя отново се очаква да получи най-много гласове, а новият ѝ лидер - Клод Визел, да привлече на своя страна поне един от партньорите в управляващата в момента коалиция - социалдемократите и зелените. В Люксембург избирателите са задължeни по закон да гласуват, но една четвърт се колебаят за кого. В най-малката, но и най-богата страна членка на ЕС днес се провеждат парламентарни избори. Бъдещето на либерала Ксавие Бетел на премиерския пост в Люксембург е под въпрос заради повторния възход на доминиращите от десетилетия политиката във Великото херцогство христиандемократи. Сподели:", "date": "2018.10.14", "title": "Избори в Люксембург: Инфраструктурата и образованието са водещите теми"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%B7%D0%B0%D1%89%D0%BE-%D0%B8%D1%81%D1%82%D0%BE%D1%80%D0%B8%D0%B8%D1%82%D0%B5-%D0%B2-%D0%B6%D0%B8%D0%B2%D0%BE%D1%82%D0%B0-%D0%BD%D0%B8-%D1%81%D0%B5-%D0%BF%D0%BE%D0%B2%D1%82%D0%B0%D1%80%D1%8F%D1%82-news788232.html", "text": "Виним съдбата, хората около нас, внушаваме си, че нямаме късмет, че така ни е писано, че такава ни е кармата или просто сме неудачници. Така постепенно в съзнанието ни се оформят твърди убеждения, които започват да привличат отново и отново ситуации и хора, окончателно затвърждаващи ги. Получава се затворен кръг, от който сякаш няма излизане. Това ни кара да си мислим, че явно нещо в нас не е наред. Има нещо в нас, което носим, където и да отидем. Това обаче често предизвиква съпротива у нас – „Защо е необходимо да ми се дава урок като на непослушно дете, защо трябва да страдам, защо ме наказват, какво трябва да изкупвам?“. Всъщност тези истории не се повтарят заради лоша съдба или въздействието на зла сила, заради това, че сме неудачници и нямаме късмет или затова, че сме сгрешили някъде и сега ни наказват. Тези истории не са някакво възмездие или кръстът, който трябва да носим. Без да знаем, ние си създаваме намерение, което действа срещу нас. Това е парадоксалното намерение. Чрез него ние отблъскваме нещата, към които отчаяно се стремим и привличаме това, което активно НЕ искаме. Защо отблъсваме това, към което се стремим? Нали всъщност ние го искаме, а колкото по-силно е желанието, толкова по-сигурно е, че то ще се реализира? Може да изглежда почти едно и също, но желанието те вдъхновява, изпълва те с радост и те води напред, без да те кара да се чувстваш принуден. Чистото желание не е свързано с мъчителни чувства, то е свободно и не изисква изпълнение на всяка цена. То е усещане, сякаш вече имаме това, което желаем, и сега се наслаждаваме на всеки етап от осъществява  нето му. Ние сме съсредоточени върху радостта и тръпката. Така това желание се превръща в намерение, което има организираща сила и всичко се случва леко и приятно, без принуда. Докато нуждата притиска, изпълва ни със страх, отчаяние, чувство за безизходица и неотложност. Тук вниманието ни е насочено именно към тези негативни чувства. И се превръща в намерение, привличащо още повече ситуации, които ни карат да се чувстваме в безизходица. Дадено намерение, подкрепено със силни емоции, при всички случаи се реализира. Затова твърдото ни желание да постигнем нещо, придружено с емоции като радост, вълнение, страст и любов, се реализира. Тогава, освободен от нуждата да имаш това, към което се стремиш, ти спонтанно насочваш вниманието си към други неща и виждаш всъщност, че положението не е чак толкова зле. Че има много хубави неща около теб, които могат да ти носят радост, но отчаяният ти стремеж към другото ти е пречил да ги видиш. И тогава по естествен път можеш да започнеш да се радваш на това, което имаш. Освен това, са се прибавили и необходимите положителни емоции. И изведнъж се появява възможност исканото да се реализира. Защото енергията от желанието ти не се е загубила. Вселената не е „забравила“ твоята поръчка, просто сега вече ти си допуснал това да се случи. Това, което предизвиква повторение на историите в живота ни, често е интерпретацията. Ако сме преживели нещо в миналото, което е оставило много болка и негативни чувства у нас, често започваме да интерпретираме всичко случващо ни се според тези преживявания. В миналото сме били изоставени заради друг и това е оставило дълбоки следи в подсъзнанието ни. Сега имаме нова връзка и случайно виждаме своя възлюбен да говори с друг/а. Ситуацията е съвсем безобидна, но ни кара да усетим отново същата болка. И си казваме – „ето, историята се повтаря, пак ще предпочете друга“.Това ни изпълва с ревност и гняв и реагираме неадекватно. Започваме да се караме, да следим, да упрекваме и виним партньора си, което в крайна сметка наистина може да доведе до повторение на историята и отново да бъдем изоставени. Ние сами предизвикваме нещата да се развият по подобен начин. живота ни се повтарят? Според това, което ни се е случило, ние започваме да се възприемаме като успяващ човек или неудачник, като жертва или свободен, като късметлия или човек, на който не му върви. Тези наши убеждения ни карат да се държим по определен начин, да мислим по определен начин. Дори излъчваме енергия според тях и тя неизменно се улавя от другите. Нашите убеждения програмират всичко, което ни се случва. За щастие тези убеждения могат да се променят. Най-достъпният вариант са утвържденията и визуализацията. Напишете на един лист какви са вашите убеждения за връзките ви, за благосъстоянието ви, за самия вас или в областта, където усещате проблем. Напишете всичко, което мислите, и сами ще се изненадате от това с каква отрицателна нагласа сте. А как може да постигнете успех, когато сте с нагласа за неуспех? И как може да промените нещо, когато енергията, която излъчвате е същата? Замисляли ли сте, че историите в живота ни постоянно се повтарят? Привличаме един и същи тип връзки, отношения, хора, сходни ситуации. Начинанията, с които се захващаме приключват по идентичен начин. Ако сме имали неуспешна връзка, често следващите поразително си приличат и отново предизвикват у нас познати чувства като самота, негодувание, отчаяние, безизходица. Ако околните са се отнасяли по определен начин към нас – били са прекалено критични, не са ни приемали и са отправяли към нас обиди и подигравки, ако постоянно сме се забърквали в конфликти и т. н., дори и да се преместим на ново място, ни спохожда същото. Сподели:", "date": "2018.10.14", "title": "ЛЮБОПИТНО! Защо историите в живота ни се повтарят?"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%81%D0%B5-%D1%81%D0%BA%D1%8A%D1%81%D0%B0-%D0%BE%D1%82-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news788295.html", "text": "Ченгетата се скъсаха от проверки в петъчния ден, а според статистиката на ОД на МВР в рамките на последните 24 часа са били проведени 6 специализирани операции. Били са проверени 271 лица и 161 моторни превозни средства. Заради констатираните нарушения са били съставени 21 акта, били са написани 55 фиша и 4 протокола по закона за МВР. Сподели:", "date": "2018.10.14", "title": "Полицията се скъса от проверки във Врачанско"}
{"url": "https://pik.bg/%D0%BB%D0%B0%D0%B2%D1%80%D0%BE%D0%B2-%D0%B7%D0%B0%D1%8F%D0%B2%D0%B8-%D1%87%D0%B5-%D1%80%D1%83%D1%81%D0%B8%D1%8F-%D0%B8%D0%BC%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B4%D0%B0-%D0%B7%D0%B0%D1%81%D0%B8%D0%BB%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%B0%D1%82%D0%B0-%D1%81%D0%B8-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D1%81-%D0%B5%D0%B3%D0%B8%D0%BF%D0%B5%D1%82-news788291.html", "text": "Reuters, цитиран от \"Фокус\". Министърът на външните работи на Русия Сергей Лавров заяви, че страната му има намерение да работи заедно с Египет за засилването на въздушната сигурност, три години след като бомбена атака свали руски самолет, убивайки повече от 200 туристи на борда му, предава В колонка, публикувана в египетския държавен вестник Ал-Ахрам, преди посещението на президента Абдел Фатах ас Сиси в Москва през следващата седмица, Лавров похвали това, което описа като „многообразно партньорство“ с Египет. „Важно е днес да продължим съвместните усилия, които са насочени към запазването на сигурността на гражданите и на двете страни, включително и сигурността в самолетите“, написа Лавров в коментара си, публикуван на арабски език. Сподели:", "date": "2018.10.14", "title": "Лавров заяви, че Русия има намерение да засили въздушната си сигурност с Египет"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D0%B2%D0%B0%D0%BB%D0%B5%D0%B6%D0%B8%D1%82%D0%B5-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B5-%D1%82%D1%80%D1%83%D0%B4%D0%BD%D0%B0-%D0%B7%D0%B0-%D0%B2%D0%B8%D0%BD%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-news788299.html", "text": "Като трудна за винопроизводителите заради обилните пролетни дъждове, определи настоящата година председателят на Българската асоциация на износителите на вино Галина Нифору. Въпреки това тя подчерта, че реколтата е добра, тъй като по време на гроздобера времето е било благоприятно, предава БНР. \"Износът на вино от България се увеличава и най-хубавото е, че се увеличава износът на качествени вина\", съобщи Нифору. \"Все по-често избите обръщат внимание на местните сортове, защото това е нещото, което би ни отличило от останалия свят. Нашата асоциация през юни завърши един голям промоционален проект за налагане на български вина в 3 от най-важните пазари – Китай, САЩ и Япония, и осъществихме наистина чудесни връзки. Почти всички изби, които участваха в проекта, намериха износители, изнасят вече“, допълни още Нифору. Сподели:", "date": "2018.10.14", "title": "ЗАРАДИ ВАЛЕЖИТЕ! Годината е трудна за винопроизводителите"}
{"url": "https://pik.bg/%D0%BB%D0%BE%D1%88%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B2%D0%B0%D0%BB%D1%83%D1%82%D0%BD%D0%B8%D1%8F%D1%82-%D1%84%D0%BE%D0%BD%D0%B4-%D0%B2%D1%80%D0%B5%D0%BC%D0%B5%D1%82%D0%BE-%D0%B4%D0%B0-%D0%B7%D0%B0%D0%BF%D0%B0%D0%B7%D0%B8%D0%BC-%D1%80%D0%B0%D1%81%D1%82%D0%B5%D0%B6%D0%B0-%D0%BD%D0%B0-%D0%B3%D0%BB%D0%BE%D0%B1%D0%B0%D0%BB%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%B8%D0%B7%D1%82%D0%B8%D1%87%D0%B0-news788301.html", "text": "Времето да запазим растежа на глобалната икономика изтича, предупреди Международният валутен фонд дни след като намали прогнозирания ръст за тази и 2019 година на 3,7%, предаде АФП. В комюнике, издадено след няколко дни консултации в Бали, Фондът посочва, че засега възходящата тенденция остава \"устойчива\", но рисковете, свързани с търговските и геополитическите разногласия, нарастват. Управителят на японската централна банка Харухико Курода предупреди, че ескалация на търговската война между двете най-големи икономики - Съединените американски щати и Китай, ще се отрази зле не само на тях, но и на останалия свят. Сподели:", "date": "2018.10.14", "title": "ЛОША ПРОГНОЗА! Валутният фонд: Времето да запазим растежа на глобалната икономика изтича"}
{"url": "https://pik.bg/%D0%BC%D0%B5%D1%81%D0%B5%D1%86-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D1%81%D0%BB%D0%B5%D0%B4-%D1%86%D0%B5%D0%BB%D1%83%D0%B2%D0%BA%D0%B0%D1%82%D0%B0-%D1%81%D1%8A%D1%81-%D1%81%D1%82%D1%8A%D0%BB%D0%B1-%D1%86%D0%B5%D1%86%D0%BE-%D1%82%D0%BE%D1%82%D0%BE%D1%82%D0%BE-%D0%BF%D0%B0%D0%BA-%D1%88%D0%B5%D1%84-%D0%B2-%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D1%82%D0%B5%D0%B0%D1%82%D1%8A%D1%80---%D0%B7%D0%B0%D0%BC%D0%B5%D1%81%D1%82%D0%BD%D0%B8-news787721.html", "text": "Зам. директорът на Народния театър Цветан Николов изненадващо се върна на работа, след като на косъм от смъртта по време на зверска катастрофа. Водещият на тотото я предизвика сам на моста Чавдар след употреба на солидно количество алкохол. Актьорът се натресе в стълб в ранните часове на 26 август с 2.58 промила, а в продължение на месец береше душа в болница. Заради изцепката си Николов вече има обвинение за шофиране в нетрезво състояние. Срещу негово е образувано досъдебно производство по член 343, т. Б от Наказателния кодекс. В него е предвидено, че който шофира с над 1.2 промила алкохол в кръвта, го грози затвора от 1 до 3 години, глоба от 200 до 1000 лв. и отнемане на книжката. След като претърпя няколко операции в ИСУЛ и мина рехабилитация, Цецо Тотото вече е на работа в театъра, макар че все още има право на болничен. Веднага след катастрофата директорът Мариус Донкин заяви, че ще вземе решение дали да уволни заместника си или да го помилва, едва след като актьорът се възстанови напълно. Донкин категорично заяви, че не толерира поведението на Николов и няма да позволи някой да руши имиджа на столетния театър. Месец и половина след ПТП-то директорът все още не е взел окончателно решение и предпочита да изчака становищена съда. Провинилият се актьор пък ходел на психолог, който да му помогне да не посяга често към чашката. Цецо Тотото искал да се включи и в специална проглама за пълна детоксикация на организма, пише седмичник. Сподели:", "date": "2018.10.14", "title": "МЕСЕЦ И ПОЛОВИНА СЛЕД \"ЦЕЛУВКАТА\" СЪС СТЪЛБ! Цецо Тотото пак шеф в Народния театър - заместникът на Мариус Донкин лекува страстта си към алкохола с психолог"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news788302.html", "text": "AFP, цитирана от \"Фокус\". Президентът на Турция Реджеп Тайип Ердоган отговори на благодарностите на своя американски колега Доналд Тръмп, заявявайки че решението на турския съд да освободи американския пастор Ендрю Брънсън е било взето „независимо“, предава „Господин президент Тръмп, във връзка с това, което винаги съм казал, решението на турския съд беше взето независимо“, написа Ердоган в своя официален профил в социалната мрежа „Туитър“. По-рано Тръмп се отблагодари на турския си колега за освобождението на Брънсън, заявявайки че очаква отношенията с Анкара да се подобрят значително. Сподели:", "date": "2018.10.14", "title": "Ердоган отговори на Доналд Тръмп"}
{"url": "https://pik.bg/%D0%B0%D0%BD%D0%BA%D0%B0%D1%80%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B8-%D0%B2-%D1%81%D0%BB%D1%83%D1%87%D0%B0%D1%8F-%D1%81-%D0%B4%D0%B6%D0%B0%D0%BC%D0%B0%D0%BB-%D1%85%D0%B0%D1%88%D0%BE%D0%B3%D0%B8-news788269.html", "text": "Reuters, цитиран от \"Фокус\". Саудитска Арабия трябва да съдейства на разследването на изчезналия саудитски журналист Джамал Хашоги и да позволи на турските власти да влязат в консулството ѝ в Истанбул, заяви турският външен министър Мевлют Чавушоглу, предава Чавушоглу заяви това пред журналисти по време на посещение в Лондон, след като делегация от Саудитска Арабия пристигна в Турция за съвместно разследването на изчезването на Хашоги. Сподели:", "date": "2018.10.14", "title": "Анкара: Саудитска Арабия трябва да сътрудничи в случая с Джамал Хашоги"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D0%BD%D0%B8%D1%89%D0%BE-%D0%BD%D0%B0-%D1%81%D0%B2%D0%B5%D1%82%D0%B0-%D0%BD%D0%B5-%D0%BD%D0%B0%D1%80%D1%83%D1%88%D0%B0%D0%B2%D0%B0%D0%B9%D1%82%D0%B5-%D1%82%D0%B5%D0%B7%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B2-%D0%BB%D1%8E%D0%B1%D0%BE%D0%B2%D1%82%D0%B0-news788234.html", "text": "Това, че вие обичате някого, не означава, че и той трябва да ви обича. Хората не са задължени да ви връщат обич. Любовта не е услуга или нещо назаем. Така че не преследвайте обекта на желанията, не очаквайте да ви сваля звезди, да ви прави подаръци и да ви носи на ръце. Дори и да склони да започне връзка с вас, то тя е обречена на провал още в самото начало. По-вероятно е да бъдете изпозлвани, чувствата ви да се задълбочат, а неговите към вас така и да не се появят. Така че не насилвайте любовта, а се отеглете, за да запазите сърцето и достойнството си цели. Да обичате себе си не означава, че сте егоистични, самовлюбени принцеси. Означава, че уважавате себе си и се чувствате чудесно в кожата си. Покажете на околните, че сте здраво стъпили на земята, знаете какво заслужавате и не сте склонни да се унижавате за този и онзи. Именно това е пътят да намерите човек, който наистина ще се влюби във вас заради това, заради което самите вие се обичате. Не бъдете слепи за любовта и за тези, които наистина ги е грижа за вас. Мнозина правят грешката да поддържат връзка с човек, който явно не ги заслужава, вечно няма време, държи се хладно, кара ви да се чувствате зле по всевъзможни начини и прочие. А в същото време не обръщат внимание на този, който обича да прекарва времето си с вас, прави ви мили изненади, внимателен е с вас и чисто и просто изпитва искрена любов към вас. Не се опитвайте да задържите до себе си човек, който вече не изпитва чувства към вас, независимо колко дълго ви е миналото с този човек, факта, че имате три деца, обща ипотека и какво ли още не. Колкото и да ни се иска, любовта рядко се възражда като феникс. Любовта е игра и като всяка игра си има правила. Ако следвате правилата, шансът да се окажете дисквилифицирани е минимален. Така че, ако спазвате тези 4 правила в любовта, шансът да бъдете щастливи, а сърцето ви да не е на парчета, е много по-голям. Сподели:", "date": "2018.10.14", "title": "ВАЖНО! За нищо на света не нарушавайте тези правила в любовта"}
{"url": "https://pik.bg/%D0%BB%D1%8E%D0%B1%D0%BE%D0%B2%D1%82%D0%B0-%D0%B5-%D0%BB%D1%83%D0%B4%D0%BE%D1%81%D1%82-%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D0%B5%D1%86-%D0%BE%D1%82%D0%BC%D1%8A%D0%BA%D0%BD%D0%B0-%D0%B1%D1%83%D0%BB%D0%BA%D0%B0%D1%82%D0%B0-%D0%BE%D1%82-6-%D0%B8%D1%8F-%D0%B5%D1%82%D0%B0%D0%B6-%D1%81-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D1%81%D0%BA%D0%B0-%D1%81%D1%82%D1%8A%D0%BB%D0%B1%D0%B0-%D1%81%D0%BD%D0%B8%D0%BC%D0%BA%D0%B8-news788258.html", "text": "Уникален и нестандартен начин да отпразнува най-важния ден в живота си избра варненски пожарникар. С помощта на колеги и след съгласуване с ръководството си, той отмъкна булката с помощта на пожарникарска стълба, с която стигна до жилището на любимата жена на шестия етаж, разказва \"Варна24\". Съседи на булката, живеещи в \"Младост\" срещу блок 136 в началото много се изплашили, че има пожар. Какво било изумлението им обаче, когато видели булката да прескача терасата на дома си. Сред зрителите на необичайната сватба имало и доста възмутени от факта, че се използва пожарникарски автомобил и екип за подобна цел. Други обаче искрено се забавлявали и пожелали щастие и дълги години любов на младото семейство. Сподели:", "date": "2018.10.14", "title": "ЛЮБОВТА Е ЛУДОСТ! Младоженец отмъкна булката от 6-ия етаж с пожарникарска стълба (СНИМКИ)"}
{"url": "https://pik.bg/23-000-%D0%B4%D1%83%D1%88%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%BB%D0%B8%D1%82%D0%B8%D0%B9%D0%BD%D0%BE-%D1%88%D0%B5%D1%81%D1%82%D0%B2%D0%B8%D0%B5-%D0%B2-%D0%BD%D0%B0%D0%B2%D0%B5%D1%87%D0%B5%D1%80%D0%B8%D0%B5%D1%82%D0%BE-%D0%BD%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%BD%D0%B0-%D1%81%D0%B2-%D0%BF%D0%B5%D1%82%D0%BA%D0%B0-%D0%B2-%D1%8F%D1%88-news788312.html", "text": "23 000 души се включиха в традиционното литийно шествие с мощите на св. Петка в Яш, Румъния, което се проведе в петък вечерта. Мощите на св. Петка, както и мощите на св. Екатерина бяха извадени за традиционното литийно шествие преди празника на търновската светица в румънския град Яш. Литийното шествие бе водено от Негово Високопреосвещенство митрополит Теофан, над 100 свещеници и 250 монаси и монахини се включиха в тържествената процесия, предава църковният сайт \"Добротолюбие\". „С молитвите си пред Бога, светиите ни помагат да изглаждаме своите недостойнства“, каза в словото си митрополит Теофан. Кулминацията на тържествата ще бъде днес, когато ще бъде отслужена тържествена св. литургия в чест на св. Петка Търновска. Сподели:", "date": "2018.10.14", "title": "23 000 души се включиха в литийно шествие в навечерието на празника на св. Петка в Яш"}
{"url": "https://pik.bg/%D0%B2-%D1%81%D0%BC%D0%BE%D0%BB%D1%8F%D0%BD-%D0%BC%D0%B0%D1%85%D0%B0%D1%82-%D0%BF%D0%B5%D1%80%D0%B4%D0%B5-%D1%81-%D0%BC%D0%BE%D0%B4%D0%B5%D1%80%D0%BD%D0%B0-%D0%B0%D0%BF%D0%B0%D1%80%D0%B0%D1%82%D1%83%D1%80%D0%B0-news788271.html", "text": "С модерна апаратура за премахване на перде разполага Очното отделение на Многопрофилната болница \"Д-р Братан Шукеров\" в Смолян. Това съобщи в навечерието на Световния ден на зрението началникът на отделението д-р Галя Драгнева. Благодарение на добрата техника и последните научни новости отделението успява да помогне на още повече пациенти да възвърнат зрението си. Апаратът разбира гласови команди на 8 езика и докладва, когато ги извърши. Помни как работи всеки хирург и се настройва спрямо него, предава БНР. Специализираният апарат се използва за първия етап от премахването на пердето. Той има ултразвуков наконечник, който разбива потъмнялата човешка леща. Наконечникът е с дебелината на игла за спринцовка и по време на процедурата пациентът не чувства болка. Цялата процедура трае около 15 минути с капкова упойка и е без белези за пациента. Престоят в болницата е 1 ден. Операцията на перде се заплаща от Здравната каса, като тя не поема единствено цената на имплантите. Катарактата е основна причина за слепотата сред възрастните хора. Благодарение на информационните кампании, в които участваме, жителите на Смолян и региона са добре информирани, че трябва да вземат мерки за отстраняване на пердето възможно най-рано, допълни д-р Драгнева. Сподели:", "date": "2018.10.14", "title": "В Смолян махат перде с модерна апаратура"}
{"url": "https://pik.bg/%D0%B3%D0%BE%D0%BB%D1%8F%D0%BC%D0%B0-%D0%B7%D0%B0%D0%BB%D0%B5%D1%81%D0%B8%D1%82%D0%B5%D0%BB%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D1%80%D0%B0%D0%B9%D0%BE%D0%BD-%D1%8E%D0%B6%D0%B5%D0%BD-news788294.html", "text": "Борислав Инчев Кметът на пловдивския район \"Южен\" , заедно с част от екипа му дадоха старт на есенната залесителна акция в района. Засадени бяха 65 широколистни и иглолистни дървета на ул. \"Скопие\", парк \"Източна Румелия\" като и на оформения кът от детска площадка и фитнес на ул. \"Димитър Талев\". \"Засаждането не е само засаждане,  то е и отговорност, всяко новозасадено дърво е едно  ново начало, начало на нов живот, за които ще трябва да се грижим. По този начин ние смятаме, че ще създадем една по-екологична среда за живот. Избрахме район \"Южен\", защото той е един от най-големите райони в Пловдив, с много нови детски площадки и предположихме, че нашата инициатива ще облагороди техния вид и облик\", каза представител на съорганизаторите. Кметът на района от своя страна благодари, за това че инициативата се проведе именно в район Южен\" и че той и екипът му имаха възможност да се включат в самото засаждане. Сподели:", "date": "2018.10.14", "title": "Голяма залесителна кампания в пловдивския район \"Южен\"."}
{"url": "https://pik.bg/%D0%BE%D1%82%D0%B4%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D1%85%D0%B5%D0%BC%D0%BE%D0%B4%D0%B8%D0%B0%D0%BB%D0%B8%D0%B7%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%B5-%D0%B7%D0%B0-%D1%81%D0%BF%D0%B5%D1%88%D0%B5%D0%BD-%D1%80%D0%B5%D0%BC%D0%BE%D0%BD%D1%82-news788281.html", "text": "Хасковското отделение по хемодиализа се нуждае от спешен ремонт. Преди дни стана ясно, че от правителството отпуска 5 милиона лева за обновяване на хемодиализната мрежа в страната. Въпреки че Хасково е в списъка за спешни ремонти, все още не е ясно кога и какви средства ще бъдат отпуснати, предаде \"България он еър\". В отделението в момента има 55 души на хемодиализа. Един от тях е 45-годишният Любен Любенов от Димитровград, който е на апарат от една година. Мъжът идва тук три пъти седмично по четири часа. От хасковската болница се надяват да получат необходимите средства за ремонт, макар че персоналът на отделението вече е загубил надежда. Сподели:", "date": "2018.10.14", "title": "Отделението по хемодиализа в Хасково е за спешен ремонт"}
{"url": "https://pik.bg/%D1%82%D0%B5%D0%BC%D0%B8%D0%B4%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%82-%D0%BE%D1%82-%D1%81%D0%B8%D1%80%D0%B8%D0%B5%D1%86-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D0%B2%D0%B5%D0%B4%D0%B5-%D0%B4%D0%B5%D0%BB%D0%BE-news788282.html", "text": "Преди две седмици Николай Ценков е нападнат на кръстовище в столицата и при самоотбрана удря 40-годишен сириец. Оказва се, че заради бюрократични спънки Николай не може да заведе дело срещу нападателя си. Сириецът засича с джип Николай Ценков, който пътува в автомобила си със съпругата и 8-месечното им бебе. Младият шофьор прави всичко възможно да избегне физически сблъсък, но буквално е изваден от колата. Следва размяна на удари. При падането нападателят наранява главата си и е откаран в \"Пирогов\", а Николай е привлечен като обвиняем. За да заведе контрадело срещу сириеца и да получи обезщетение за ударената кола, той трябва да изиска от полицията протокола от инцидента. Това обаче се оказва невъзможно. Причината - случаят е квалифициран като хулиганска проява и протокол няма, съобщава \"България он еър\". Междувременно от \"Пирогов\" заявиха, че състоянието на 40-годишния мъж е стабилно и той вече е изписан от лечебното заведение. Сподели:", "date": "2018.10.14", "title": "ТЕМИДА! Нападнат от сириец българин не може да заведе дело"}
{"url": "https://pik.bg/%D1%81%D0%B2%D0%B0%D0%BB%D1%8F%D1%82-%D0%BD%D0%B0%D0%B5%D0%BC%D0%B0-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%82%D0%B5-%D0%B0%D0%B2%D1%82%D0%BE%D0%B1%D1%83%D1%81%D0%B8-%D0%B2-%D0%B1%D1%83%D1%80%D0%B3%D0%B0%D1%81-news788272.html", "text": "Да се намалят наемите на автобусите, които общината е отдала на дружеството „БургасБус”, предлага в докладна записка до Общинския съвет зам.-кметът по финанси Красимир Стойчев. Макар и малцина да знаят, но още от няколко години Общината отдава под наем автобусите на дружеството, чието едноличен собственик е. Причината е, че те са закупувани с европейски проект, а единственият възможен бенефициент бе Общината. По този начин се обнови целия автопарк на обществения превозвач. До този момент, утвърдените наемни цени за 28-те съчленени дизелови автобуси и 39-те соло метанови бяха съответно 2000 лева на месец и 1700 лева. Общият наем, който излизаше от бюджета на дружеството в края на всеки месец бе 124 хил.лева, предава \"Флагман\". Заради амортизацията, съответно намаляването на пазарната стойност на возилата, се предлага цената да се актуализира – общо 98 900 лева. По докладната е приложена и експертна оценка на специалист. Средствата ще помогнат на дружеството, най-малкото, за да поддържа излезлите от гаранция автобуси. Още преди две години общински съветници търсиха варианти, с които да се освободи дружеството от плащането на наема, но се оказа, че засега е невъзможно. Сподели:", "date": "2018.10.14", "title": "Свалят наема на общинските автобуси в Бургас"}
{"url": "https://pik.bg/%D0%BA%D0%B0%D1%82%D0%BE-%D0%BD%D0%B0-%D0%BA%D0%B8%D0%BD%D0%BE-%D1%80%D0%BE%D0%BA%D0%B5%D1%80-%D1%81%D0%BA%D0%BE%D1%87%D0%B8-%D0%BE%D1%82-%D0%BC%D0%BE%D1%82%D0%BE%D1%80%D0%B0-%D1%81%D0%B8-%D0%B8-%D0%BF%D0%BE%D0%B1%D1%8F%D0%B3%D0%BD%D0%B0-%D0%BE%D1%82-%D1%87%D0%B5%D0%BD%D0%B3%D0%B5%D1%82%D0%B0-news788280.html", "text": "и, предава \"БулНюз\". Оказало се, че беглецът е непълнолетен и неправоспособен. На всичкото отгоре справка показала, че мотоциклетът не бил регистриран. По случая е заведена преписка. Сцена, достойна за филм от поредицата „Бързи и яростни” се е разиграла онзи ден във Врачанско. Рокер е скочил от мотора си при опит да се измъкне от полицията. Случката е станала към 15:45 часа вчера в село Софрониево. Дежурен автопатрул подал сигнал за спиране на мотор без рагистрационни табели. Ченгетата показали на водача стоп-палка, като му подали светлинен и звуков сигнал. Без да спре обаче, мотористът скочил в движение и хукнал да бяга. Униформените се впуснали след него и след минути го заловил Сподели:", "date": "2018.10.14", "title": "КАТО НА КИНО! Рокер скочи от мотора си и побягна от ченгета"}
{"url": "https://pik.bg/%D0%B4%D0%B5%D1%81%D1%82%D1%80%D1%83%D0%BA%D1%82%D0%B8%D0%B2%D0%BD%D0%B0%D1%82%D0%B0-%D0%BB%D1%8E%D0%B1%D0%BE%D0%B2---%D1%81%D1%82%D0%B8%D1%85%D0%B8%D1%8F%D1%82%D0%B0-%D0%BA%D0%BE%D1%8F%D1%82%D0%BE-%D1%80%D0%B0%D0%B7%D1%80%D1%83%D1%88%D0%B0%D0%B2%D0%B0-news788230.html", "text": "Някои хора възприемат силната любов като сляпа, изпепеляваща, луда и фатална. Затова и когато се влюбят, те започват да се държат като глупаци – или напълно пренебрегват собствените си интереси, или проявяват пълно незачитане на независимостта на партньора си. Подобно поведение трудно може да е от полза за когото и да е и поради това тази любов спокойно може да се нарече разрушителна. При истинската любов ценностите, нагласите и поведенческите модели са различни. Те се основават на високата самооценка и приемане на собствената личност като равностойна на тази на любимия. В тази постановка никой не се опитва да контролира или манипулира другия, да го променя по свое усмотрение или да го попечителства. Хората се приемат такива, каквито са, и изграждат обща идентичност при пълно зачитане на индивидуалната си автономност. Деструктивната любов не ни спохожда, ние я избираме и създаваме. Дори и човек да се е заблудил в първоначалната си преценка за своя партньор, никога не е късно да се прекъсне една разрушителна връзка, вместо да се приема като съдба. Не е изключено отношения, които са започнали обещаващо, при евентуални изпитания да разкрият вътрешните си дефекти и дефицити. Колкото по-сериозни трудности трябва да преодолеят съвместно партньорите, толкова по-ясно става дали отношенията им са изградени на здрава основа, или са заредени с напрежение. Възможно е и обратното развитие. Ако в хода на разрушителните битки двамата стигнат до убеждението, че има по-добър вариант, те съзнателно могат да изоставят старите си нагласи и да усвоят нови. За подобна промяна обаче е необходима системна психотерапевтична подкрепа. Първата стъпка е да осъзнаем, че колкото и силни чувства да изпитваме към партньора си, ако връзката ни с него не ни прави по-силни, по-мъдри и по-щастливи, има проблем, за който си струва да се говори. Ако партньорът ни е доброжелателен и има желание да променим отношенията си, този разговор би бил добро начало. Изход от евентуално зацикляне в усилията за промяна може да бъде съвместното посещение при професионален психотерапевт. Дори партньорите да преценят, че повече нямат общ път, една културна раздяла е далеч по-конструктивна от съвместното самоунищожение в името на любовта. Нерядко описваме деструктивната любов като ураган от страсти, като гръм от ясно небе или като пожар. Всички тези стихии обаче носят разрушителни последствия... Но когато сме влюбени, вместо реалните опасности виждаме само цветните си представи за живота. Сподели:", "date": "2018.10.14", "title": "Деструктивната любов - стихията, която разрушава"}
{"url": "https://pik.bg/%D1%81%D1%82%D1%80%D0%B0%D1%81%D1%82-%D0%B8-%D0%BD%D0%B5%D1%80%D0%B2%D0%B8-%D0%B7%D0%BB%D0%B0%D1%82%D0%BD%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%BB%D1%8E%D0%B1%D0%BE%D0%B2%D0%BD%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8-news788229.html", "text": "а кажете всичко, което имате да казвате. Недоизказаните неща рано или късно отново ще са повод за скандал. Не спорете с партньора сина публични места или в компанията на други хора. Любовните скандали трябва да си остават зад кулисите на четири очи. За вас това може да е спор за изпускане на парата във връзката ви, но околните може да приемат доста по-драматично и сериозно спора, приемайки го като грешен индикатор за това какъв човек сте и какви са взаимоотношенията ви с партньора. Не намесвайте в любовните си скандали като арбитър. И не давайте за пример трети лица, тяхното мнение и техния любовен живот, проблеми, щастливи моменти и прочие като средство да излезете победители в спора и да постигнете своето. , която преследвате, чрез воденето на спор. Ако пък такава липса, то може би има някакъв проблем във връзката ви и на който всъщност трябва да обърнете внимание. Не използвайте с цел да решите настоящи проблеми. Обичайна грешка, която много двойки правят, е да използват минали прегрешения на партньора (дори да става въпрос за единичен случай) като средство да спечелят спора. Но този ход обикновено има обратен ефект и води до ескалиране на любовния скандал. , за да излезете победители в спора. Това или ще изнерви още повече обстановката, или ще го накара да подвие опашка. И в двата случая и двамата ще бъдете губещи и ще останат негативни чувства след спора, който няма да е довел до решаване на проблема, а дори може да е създал още един за решаване. Научете се ако се окаже, че грешите или сте казали обидни думи, които реално не мислите. И най-важното. Това не е признак, че любовта си отива, а начин да задълбочите отношенията си и индикатор, че държите на връзката си, като се стремите да изгладите възникващите проблеми в нея (а такива има във всяка връзка). Изпускайте парата често и на малки порции, решавайки веднага възникващите проблеми един по един, а не всички наведнъж. Така ще избегнете грандиозен скандал, а и шансът да решите всички проблеми наведнъж е минимален. Винаги ще има такива, които ще останат на заден план и няма да бъдат решени, така че рано или късно пак ще са повод за любовен скандал. Няма връзка без скандали, но пък и всяка връзка се нуждае от такива. Скандалите освобождават натрупаното напрежение и имат положителен ефект върху любовта, стига да спазвате златните правила за водене на спор с любимия. Ако спорът излезе извън контрол, стигайте се до безцелни викове и обиди, преминете в докато и двата се успокоите и започнете отново да разсъждавате трезво, а не да спорите само под влияние на емоции. В противен случай ще си кажете много неща, които не мислите и за които ще съжалявате. Сподели:", "date": "2018.10.14", "title": "СТРАСТ И НЕРВИ! Златни правила за любовни скандали"}
{"url": "https://pik.bg/%D0%B7%D0%BB%D0%B0%D1%82%D0%BD%D0%B0%D1%82%D0%B0-%D0%B5%D1%81%D0%B5%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D1%89%D0%B5-%D0%B1%D1%8A%D0%B4%D0%B5-%D0%BD%D0%B0%D0%B4-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D1%81%D1%82%D0%B8%D0%B3%D0%BD%D0%B0%D1%82-%D0%B4%D0%BE-24-news788311.html", "text": "Топлата златна есен продължава и днес. Слънцето ще грее щедро и телпературите ще бъдат над обичайните за сезона. Днес ще бъде предимно слънчево с по-значителни увеличения на облачността в южните райони от страната, според прогнозата на Националния институт по метеорология и хидрология при БАН. Преди обяд на места в низините и около водните басейни, на повече места в югоизточните райони от страната, ще има мъгла или ниска облачност. Ще духа слаб източен, в Източна България до умерен североизточен вятър. Максимални температури между 19° и 24°, в София 20°. Над Черноморието ще бъде предимно слънчево, преди обяд на места, главно по южното крайбрежие с мъгла или ниска облачност. Ще духа до умерен североизточен вятър. Максимални температури на въздуха: 18°-20°. Температурата на морската вода е 19-20°. Вълнението на морето ще бъде 3-4 бала. Над планините ще бъде предимно слънчево. Ще духа слаб, по високите и открити части умерен източен вятър. Максималната температура на височина 1200 метра ще е около 13°, на 2000 метра - около 7°. В началото на следващата седмица ще преобладава слънчево време. Преди обяд на отделни места в низините и котловините ще бъде мъгливо или с ниска облачност. В нощните часове и рано сутрин ще е почти тихо, а през деня ще духа слаб източен, в Източна България - до умерен североизточен вятър. Преобладаващите минимални температури ще са между 5° и 10°, по-високи по Черноморието, максималните – между 20° и 25°. В сряда от изток облачността ще се увеличава, след обяд на места в Южна България ще превали. Сподели:", "date": "2018.10.14", "title": "ЗЛАТНАТА ЕСЕН ПРОДЪЛЖАВА! Слънчево ще бъде над цялата страна, температурите ще стигнат до 24 градуса"}
{"url": "https://pik.bg/%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-%D0%BF%D1%80%D0%B8%D0%B5%D1%82-%D0%B7%D0%B0-%D1%87%D0%BB%D0%B5%D0%BD-%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D1%84%D1%80%D0%B0%D0%BD%D0%BA%D0%BE%D1%84%D0%BE%D0%BD%D1%81%D0%BA%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-news788320.html", "text": "Президентът на Косово се срещна с арменския си колега Армен Саркисян в кулоарите на Конференцията на франкофонските държави в Ереван, предава държавната „Радио и телевизия Косово (RTK), цитирана от \"Фокус\". Тачи е благодарил на Саркисян за гостоприемството и организацията на мероприятието, на което Косово получи статут на асоцииран член. Съгласно съобщението от канцеларията на косовския държавен глава, двамата президенти са обсъдили теми от общ интерес и са се съгласили да продължат комуникацията помежду си. Сподели:", "date": "2018.10.14", "title": "Хашим Тачи приет за член на конференцията на франкофонските държави"}
{"url": "https://pik.bg/%D1%81%D0%B8%D0%BD%D0%BE%D0%B4%D1%8A%D1%82-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%B8%D0%B7%D0%BB%D0%B5%D0%B7%D0%B5-%D1%81-%D1%82%D0%B2%D1%8A%D1%80%D0%B4-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%BF%D0%BE%D0%BB%D1%81%D0%BA%D0%B0%D1%82%D0%B0-%D0%BF%D0%B0%D1%82%D1%80-news788319.html", "text": "Отговорът на Синода на Руската православна църква на решенията на Константинополската патриаршия относно Украйна ще бъде адекватен и твърд, заяви в събота пред журналистите прессекретарят на патриарха на Москва и цяла Русия Кирил свещеника Александър Волков, предава ТАСС, цитирана от \"Фокус\". Волков обаче се затрудни да каже какви конкретни решения ще бъдат взети. „Неблагодарна работа е на нашето ниво да даваме каквито и да е предполагаеми оценки. Трябва да се изчака малко“, отбеляза прессекретарят на московския патриарх. Той добави, че мнозинството от жителите на Украйна поддържат каноническата УПЦ. „Оценката на това, което бе направено от Константинополския патриарх ще бъде дадена от Светия Синод, който ще се събере в Минск в понеделник… При всички случаи, отговорът ще бъде адекватен и твърд. Синодът изрази недвусмислена позиция относно решенията, които бяха взети в Истанбул. Сподели:", "date": "2018.10.14", "title": "Синодът на Руската църква излезе с твърд отговор на действията на Константинополската патриаршия"}
{"url": "https://pik.bg/%D0%BF%D0%B0%D1%80%D0%B0%D0%BB%D0%B8%D1%8F-h%D0%B8%C4%B8o%D0%B9-%D0%BDe-%D0%B7%D0%BDae-%C4%B8o%D0%B9-%D0%BF%D0%BBa%D1%82%D0%B8-160-%D0%BC%D0%B8%D0%BB%D0%B8o%D0%BDa-%D0%BFay%D0%BD%D0%B4a-%D0%B7a-%D0%BDa%D0%B9-c%C4%B8%D1%8A%D0%BF%D0%B8%D1%8F-%D0%B8%D0%BCo%D1%82-%D0%B2-%D0%BBo%D0%BD%D0%B4o%D0%BD-news788315.html", "text": "Hяĸoлĸo нeщa ca извecтни зa нaй-cĸъпият имoт, пpoдaвaн няĸoгa във Beлиĸoбpитaния. Toй ce нaмиpa в Лoндoн, живeeщитe в нeгo мoгaт дa ce възпoлзвaт oт 24-чacoвo 5-звeзднo xoтeлcĸo oбcлyжвaнe, oт винapcĸa избa и тoвa cpeщy 160 милиoнa пayндa или 209 милиoнa дoлapa. Eднo oбaчe ocтaвa миcтepия - ĸoй e ĸyпyвaчът нa лyĸcoзния aпapтaмeнт, нaмиpaщ ce в Уaн Xaйд Πapĸ, ĸoйтo e eмблeмaтичeн ĸoмплeĸc в aнглийcĸaтa cтoлицa. Cпopeд инфopмaция нa \"Блумбърг\", xoлдингoви ca зaĸyпили имoтa cъc зaeм oт \"Креди Суис\". Oт бaнĸaтa oбaчe oтĸaзвaт дa дaдaт дoпълнитeлнa инфopмaция зa cдeлĸaтa, предава \"Мъни.бг\". Πpичинaтa, чe ĸyпyвaчът e в cянĸa e лecнo oбяcнимa. Toвa e тaĸa, зaщoтo двeтe ĸoмпaнии, чpeз ĸoитo e ocъщecтвeнa cдeлĸaтa, ca peгиcтpиpaни нa бpитaнcĸия ocтpoв Гърнси. Cпopeд зaĸoнoдaтeлcтвoтo тaм нe ce изиcĸвa дa ce paзĸpивa coбcтвeнocттa нa дpyжecтвaтa. Цeнaтa oт 160 милиoнa пayндa мoжe дa e нaиcтинa peĸopднa зa cтpaнaтa, нo липcaтa нa инфopмaция oтнocнo ĸyпyвaчa нe e нeщo нoвo. Имoтният пaзap в Лoндoн имa peпyтaция ĸaтo мяcтo, ĸъдeтo мнoгo зaмoжни xopa ycпявaт дa \"изпepaт\" мpъcни пapи. Aнoнимнocттa нa нoвия coбcтвeниĸ нa имoтa oбaчe идвa нa виcoĸa цeнa. Toй щe тpябвa дa плaщa пo 220 000 пayндa или 287 000 дoлapa пoд фopмaтa нa тaĸcи и дaнъци caмo, зa дa зaпaзи caмoличнocттa cи в тaйнa. Cпopeд paзcлeдвaнe нa \"Гардиън\" пoĸaзвa, чe в cтpaнaтa имa нaд 200 зaмoжни чyждecтpaнни гpaждaни, ĸoитo ca гoтoви дa cтopят cъщoтo caмo и caмo дa нe paзĸpивaт caмoличнocттa cи. Сподели:", "date": "2018.10.14", "title": "ПАРАЛИЯ! Hиĸoй нe знae ĸoй плaти 160 милиoнa пayндa зa нaй-cĸъпия имoт в Лoндoн"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%BF%D1%80%D0%B5%D0%B4-%D0%B6%D0%B8%D0%BB%D0%B8%D1%89%D0%B5%D1%82%D0%BE-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-%D1%83%D0%BC%D0%B8%D1%88%D0%BB%D0%B5%D0%BD-%D0%BF%D0%B0%D0%BB%D0%B5%D0%B6-%D1%81%D0%BD%D0%B8%D0%BC%D0%BA%D0%B0-news788344.html", "text": "Пожар вдигна на крак над 20 семейства, които живеят във вход „Б“ на блок 1 в бургаския ж.к. „Зорница“ тази нощ, съобщава „Бургасинфо“. Според информацията, около 03:30 часа огънят избухнал от горяща гума, сложена до входната врата на жилището на фоторепортера от вестник „Черноморски фар“ Борислав Пенков, който живее на първия етаж. Пламъците бързо обхванали вратата на апартамента, както и елекрическото табло на входа. Пенков, както и младо семейство, което се е прибирало по това време, се опитали да гасят пламъците до идването на пожарната. На място веднага са се отзовали екип огнеборци, както и полиция. По-късно пристигнала и линейка, тъй като се наложило да бъде оказана медицинска помощ на възрастна жена, чието жилище е на 6-тия етаж в блока. Пожарникарите й помогнали да напусне сградата, изпълнена с гъст дим и остра задушлива миризма. Жената живеела сама и е леко обгазена, лицето й било изцапано със сажди, вероятно докато се е опитвала да намери стълбищата. Семейства с малки деца се наложило да напуснат рано сутринта жилищата си. „Вътре в апартаментите не се диша, всичко е в сажди и мирише“, коментираха хората. Във входа в момента няма електричество. Борислав Пенков свързва огненаната атака с делото, което се водеше срещу известния в Бургас Петър Биберов за нападението срещу фоторепортера, отразявал пожар в бившата механа „Бургаски вечери“, сега „Кралско село“. През последните три месеца се случват серия инциденти, при които са нанесени материални щети по дома на Пенков. През юли с камък беше потрошен прозореца на кухнята му. Същата нощна атака се повтори и в началото на септември. „Събудих се от пукане, което се чуваше силно. Помислих си, че съм забравил печката включена, но бързо установих, че всъщност гори гума пред входната ми врата. Това си е чист криминален случай, от който са потърпевши десетки хора“, каза Борислав Пенков. По случая е образувано досъдебно производство. Снимка: burgasinfo.com Сподели:", "date": "2018.10.14", "title": "ИЗВЪНРЕДНО! Пожар избухна пред жилището на журналист, подозират умишлен палеж (СНИМКА)"}
{"url": "https://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%81%D0%B2%D0%B5%D1%82%D1%8A%D1%82-%D0%BC%D0%BE%D0%B6%D0%B5-%D0%B4%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B8-%D0%B3%D0%BB%D0%BE%D0%B1%D0%B0%D0%BB%D0%BD%D0%BE%D1%82%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-news788313.html", "text": "Светът може да ограничи глобалното затопляне, но трябва да накара бизнесът да инвестира в по-екологични технологии. Това заяви Вержини Маршал от Организацията за икономическо сътрудничество и развитие. През седмицата от Междуправителствената група за борба с климатичните промени предупредиха, че ако глобалното затопляне не бъде ограничено до 1,5 градуса по Целзий, светът ще е изправен пред  катастрофа. \"Едно от най-важните решения е да спрем да инвестираме във въглищни централи през следващите няколко години\", каза Маршал. Сподели:", "date": "2018.10.14", "title": "ПРОГНОЗА! Светът може да ограничи глобалното затопляне"}
{"url": "https://pik.bg/%D0%BF%D1%80%D0%B5%D0%B1%D0%B8%D1%85%D0%B0-%D0%BA%D0%BC%D0%B5%D1%82-%D0%B7%D0%B0%D1%80%D0%B0%D0%B4%D0%B8-%D0%BE%D1%80%D0%BA%D0%B5%D1%81%D1%82%D1%8A%D1%80-news788361.html", "text": "Група младежи настояли оркестърът да продължи да свири, въпреки изтеклото време на поетия ангажимент. Кметът на селото се намесил и свадата прераснала в сбиване. Андреев е откаран в болницата, а младежите са арестувани, съобщава БНТ. Кметът на казанлъшкото село Енина Веско Андреев е приет в болница с тежки наранявания по лицето след сбиване. Инцидентът се е случил снощи, когато в селото е имало събор. Сподели:", "date": "2018.10.14", "title": "Пребиха кмет заради оркестър"}
{"url": "https://pik.bg/%D1%82%D1%8A%D0%B6%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-38-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%B2-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%BE-%D0%BF%D1%80%D0%B5%D0%B7-2017-%D0%B3-news788326.html", "text": "188 тежки пътнотранспортни произшествия са регистрирани през 2017 г. на територията на област Сливен, съобщиха от териториалната статистика. Броят на ранените е 226, а на загиналите – 38 души. В сравнение с 2016 г. броят на произшествията се увеличава с 13.9%, на загиналите лица – със 72.7%, а на ранените лица – с 1.3%. Област Сливен е на тринадесето място по брой тежки пътнотранспортни произшествия (ПТП), на шесто по брой на загиналите лица и на четиринадесето по брой ранени лица при ПТП. Броят на ПТП по вина на водачите на моторни превозни средства (МПС) е 182, или 96.8% от общия брой за областта, предава \"Фокус\". От тях с най-голям брой ПТП са водачите управлявали лични МПС – 149, или 81.9%, следват водачите управлявали държавни/фирмени МПС – 28, или 15.4% и неизвестни водачи – 5, или 2.7%. През 2017 г. най-голям брой произшествия е регистриран през месец юни – 32, а най-малко през месец февруари – 5 броя. Най-много са ранените лица през месец юни – 41, или 18.1% от общо ранените за годината. Делът на загинали лица е най-голям през месеците октомври и декември – 15.8%, докато през месец март няма загинали лица при ПТП. По дни от седмицата, най-голям брой ПТП е регистриран във вторник и събота – по 30. Броят на пострадали лица в събота е 41 и е най-голям от всички дни на седмицата. Най-много загинали има в петък – 9 души.  Разпределението на относителните дялове на ранените лица при ПТП, според тяхната възраст е следното: – Деца и младежи под 15 години – 11.1%; – От 15 до 24 навършени години – 15.5%; – От 25 до 64 навършени години – 53.5%; – Над 65 навършени години – 19.9%. От общия брой на ранените участници в движението с най-висок дял са водачите на МПС – 41.2%, следвани от пътниците – 38.1% и пешеходците – 20.8%. Загиналите водачи при ПТП са 68.4%, а загиналите пътници и пешеходци, съответно 23.7 и 7.9%. През 2017 г. на територията на област Сливен 98 или 52.1% от пътнотранспортните произшествия са регистрирани в населените места – със 106 ранени и 2 загинали, останалите 47.9% са регистрирани извън населените места, съответно със 120 ранени и 36 загинали лица. По общини най-голям брой произшествия е регистриран в община Сливен – 102, съответно със 108 ранени и 23 загинали, следвана от община Нова Загора, където са регистрирани 61 ПТП, с 94 ранени и 11 загинали лица. Най-малко произшествия са настъпили в община Твърдица – 10 на брой, с 9 ранени и 2 загинали. Сподели:", "date": "2018.10.14", "title": "ТЪЖНА СТАТИСТИКА! 38 са загиналите при катастрофи в Сливенско през 2017 г."}
{"url": "https://pik.bg/%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%81%D0%BA%D0%BB%D0%B0%D0%B4%D0%BE%D0%B2%D0%B5-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B1%D1%80%D0%BE%D1%8F%D1%82-%D0%BD%D0%B0-%D0%B2%D0%B7%D1%80%D0%B8%D0%B2%D0%BE%D0%B2%D0%B5%D1%82%D0%B5-%D1%81%D0%B5-%D0%B5-%D1%83%D0%B2%D0%B5%D0%BB%D0%B8%D1%87%D0%B8%D0%BB-%D0%B4%D0%BE-44-%D0%BD%D0%B0-%D1%87%D0%B0%D1%81-news788328.html", "text": "ТАСС, цитирана от \"Фокус\". Интензивността на взривовете на боеприпаси във военните складове в района на град Ичня, Черниговска област, Северна Украйна, е стигнала 44 за час, информира В съобщението на Държавната служба за извънредни ситуации на Украйна се уточнява, че тя е регистрирана в събота \"във времето от 17.00 до 18.00 часа на територията на арсенала“. По данни на спасителите, за потушаване на избухналия пожар \"авиацията на Държавната служба за извънредни ситуации е извършила разузнаване над засегнатата територия, с два пожарникарски самолета Ан-32П са изсипани 48 тона вода в границите на арсенала, а с вертолет Ми-8МТ 38 тона извън техническата територия, общо от началото на акцията са използвани 704 тона вода\". От Държавната служба съобщават, че \"няма загинали и ранени в следствие на извънредната ситуация \". Пожарът и взривовете започнали в нощта на 9 октомври 2018. Според данните, с които разполага администрацията на Черниговска област, 63-ма човека са се обърнали към медицинските служби за помощ поради проблеми с дишането. В момента се води разследване за „небрежно отношение по време на служба, предизвикало тежки последствия \". От Киев заявяват, че диверсията е основна версия за следствените органи. Сподели:", "date": "2018.10.14", "title": "Във военните складове в Северна Украйна броят на взривовете се е увеличил до 44 на час"}
{"url": "https://pik.bg/%D1%81%D1%80%D1%8A%D0%B1%D1%81%D0%BA%D0%B0%D1%82%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D0%BA%D0%B0-%D0%B8%D0%B7%D1%80%D0%B8%D0%B3%D0%BD%D0%B5-%D1%81%D1%80%D0%B5%D1%89%D1%83-%D0%BA%D0%BE%D1%81%D0%BE%D0%B2%D0%BE-%D1%81%D1%82%D0%BE%D0%B9%D1%82%D0%B5-%D0%B4%D0%B0%D0%BB%D0%B5%D1%87-%D0%BE%D1%82-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D1%81%D1%8A%D1%80%D0%B1%D0%B8%D1%8F-news788330.html", "text": "„Б92“, цитирано от \"Фокус\". На представителите на косовските власти е казано ясно да спрат да говорят за Прешево, Буяновац и Медведжа и да стоят далеч от Централна Сърбия, предава белградското радио По думите на сръбския премиер Ана Бърнабич, изказани в петък, „трябва да се говори за това, дали може да се стигне до компромис, който да осигури дългосрочно нормализиране на отношенията между Белград и Прищина“. Министър-председателят на Сърбия е направил този коментар във връзка с изказването на косовския президент Хашим Тачи, че е получил подкрепата на френския си колега Еманюел Макрон за възможна корекция на границата, който включва присъединяването на Прешево, Медведжа и Буяновац към Косово“. Сподели:", "date": "2018.10.14", "title": "Сръбската министър-председателка изригне срещу Косово: Стойте далеч от Централна Сърбия"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B5%D1%86%D0%B1-%D0%BF%D0%BE%D1%81%D1%8A%D0%B2%D0%B5%D1%82%D0%B2%D0%B0-%D0%B8%D1%82%D0%B0%D0%BB%D0%B8%D1%8F-%D0%B4%D0%B0-%D0%BD%D0%B5-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B8%D0%B7%D0%BB%D0%B8%D0%B7%D0%B0%D0%BD%D0%B5-%D0%BE%D1%82-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news788356.html", "text": "\"Увеличение на бюджетните разходи в една твърде задлъжняла държава става много по-сложно, когато някой решава да постави под въпрос еврото. Такива изявления нанесоха осезаема вреда и са налице обилни доказателства, че доходността по държавните ценни книжа е нараснала именно заради тях. Резултатът е, че сега домакинствата и компаниите в Италия плащат по-високи лихви по заемите си\", каза президентът на ЕЦБ. Сенаторът Алберто Багнаи, който ръководи финансовата комисия в горната камара на италианския парламент, подчерта, че изявленията за изоставяне на еврото отразяват мнението на отделни лица, а не политиката на правителството на Италия, отбелязва БНР. Ръководителят на Европейската централна банка Марио Драги посъветва сънародниците си начело на италианското правителство да спрат да говорят за излизане от еврозоната и \"да успокоят тона\" в дебата около бюджета за следващата година, за да не навредят на собствените си избиратели. Сподели:", "date": "2018.10.14", "title": "Шефът на ЕЦБ посъветва Италия да не говори за излизане от еврозоната"}
{"url": "https://pik.bg/%D1%81%D0%B0%D1%89-%D0%BF%D1%80%D0%BE%D0%B4%D0%B0%D0%BB%D0%B8-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%BE%D1%80%D1%8A%D0%B6%D0%B8%D1%8F-%D0%BF%D1%80%D0%B5%D0%B7-2017-%D0%B3-news788329.html", "text": "Щaтитe ca нaй-гoлeмият изнocитeл нa opъжия в cвeтa. Πpeз 2017 гoдинa имeннo CAЩ ca ocигypили близo 58% oт дocтaвĸитe нa тaĸивa, ĸaтo eĸcпopтът им възлизa нa 217,2 милиapдa дoлapa. Лидep в cтpaнaтa e ĸoмпaниятa \"Локхийд Мартин\". Oт дpyгa cтpaнa oбaчe cтoи въпpocът ĸoи ca нaй-гoлeмитe ĸyпyвaчи нa aмepиĸaнcĸo opъжиe, пита \"Мъни.бг\". Cпopeд дaнни нa Cтoĸxoлмcĸия инcтитyт зa изcлeдвaнe нa миpa пpeз изминaлaтa гoдинa нa пъpвo мяcтo пo внoc нa тaĸивa ca Cayдитcĸa Apaбия и Aвcтpaлия. Дocтaвĸитe зa пъpвaтa oбaчe ca двoйнo пo-гoлeми, coчaт изчиcлeниятa. Πpeз 2017 гoдинa Cayдитcĸa Apaбия e внecлa 3425 милиoнa ТІV (гoдишнитe пpoдaжби нa opъжия ce измepвaт в Тrеnd-іndісаtоr vаluе). Зa Aвcтpaлия oбeмът e oт 1172 милиoнa ТІV. Cлeдвaт Beлиĸoбpитaния, Изpaeл и Иpaĸ c нaд 500 милиoнa ТІV зa минaлaтa гoдинa. B тoп 10 влизaт oщe cъoтвeтнo Oбeдинeнитe apaбcĸи eмиpcтвa, Kaтap, Taйвaн, Япoния и Южнa Kopeя. Сподели:", "date": "2018.10.14", "title": "САЩ продали най-много оръжия през 2017 г."}
{"url": "https://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D1%85%D0%B0-%D0%BF%D1%8A%D1%80%D0%B2%D0%B8%D1%82%D0%B5-20-%D0%B5%D0%BB%D0%B5%D0%BA%D1%82%D1%80%D0%BE%D0%B1%D1%83%D1%81%D0%B0-%D0%B8-%D0%BF%D1%8A%D1%80%D0%B2%D0%B8%D1%82%D0%B5-17-%D0%BD%D0%BE%D0%B2%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%B5%D0%BD-%D0%B3%D0%B0%D0%B7-news788393.html", "text": "\"Фейсбук\" Вчера в гаража в “Дружба” пристигнаха първите 17 от 60-те нови автобуса на природен газ, които доставяме, а до края на годината ще доставим още 22 автобуса на природен газ, а догодина още 60 съчленени. Това написа с официалната си страница във кметът на София Йорданка Фандъкова. \"И първите 20 електробуса за градския транспорт пристигнаха на пристанището в Бургас днес. До средата на седмицата те ще са в София и ще започне подготовката им за включване на линия. Това е първата доставка на електробуси, след като в последните години тествахме няколко различни технологии по различни линии в София\", пише още в съобщението. Фандъкова посочи, че всички автобуси, които се купуват за градския транспорт, отговарят на най-високите екологични стандарти ЕВРО6. Сподели:", "date": "2018.10.14", "title": "Фандъкова: Пристигнаха първите 20 електробуса и първите 17 нови автобуса на природен газ"}
{"url": "https://pik.bg/%D0%BE%D0%BE%D0%BD-%D0%B7%D0%B0%D0%B1%D1%80%D0%B0%D0%BD%D0%B5%D0%BD-%D0%B8%D0%B7%D0%BD%D0%BE%D1%81-%D0%BD%D0%B0-%D1%81%D0%BE%D0%BC%D0%B0%D0%BB%D0%B8%D0%B9%D1%81%D0%BA%D0%B8-%D0%B4%D1%8A%D1%80%D0%B2%D0%B5%D0%BD%D0%B8-%D0%B2%D1%8A%D0%B3%D0%BB%D0%B8%D1%89%D0%B0-%D0%BC%D0%B8%D0%BD%D0%B0%D0%B2%D0%B0-%D0%BF%D1%80%D0%B5%D0%B7-%D0%B8%D1%80%D0%B0%D0%BD-news788358.html", "text": "Шест години след като Съветът за сигурност забрани износа на сомалийски дървени въглища, за да пресече паричния поток към Аш Шабаб, около три милиона торби с ценната стока се изнасят от Африканския рог всяка година, според доклада на наблюдателите от ООН, натоварени да проверят спазването на санкциите срещу Сомалия и Еритрея. Главната дестинация са пристанищата на Иран, където въглищата, в торби с фалшив етикет за произход от Коморските острови, Гана или Кот Д'Ивоар, се прехвърлят в торби с друг цвят и етикет \"произведено в Иран\", и се изпращат за Дубай в Обединените арабски емирства, вече със сертификат за произход от Иран. Иран е слабото звено в прилагането на забраната, твърдят наблюдателите. Произведени от акация, сомалийските дървени въглища са високо ценени в страните от Залива заради аромата, който придават на скарата. Сомалийската групировка Шабаб на практика облага с данък износа на свои контролни пунктове, твърдят авторите на доклада. Според тях това осигурява поне 7,5 млн. долара годишно на Шабаб. Те не уточняват кои други групировки може да са замесени в нелегалната търговия освен Шабаб, която контролила части от Южна и Централна Сомалия и продължава да извършва самоубийствени бомбени атентати в столицата. Някои от сертификатите за произход са явни фалшификати, направени без участието на властите на сътоветните страни, но други, като иранските, очевидно са издадени по официални канали, смятат наблюдателите. Все пак, признават те, и други страни, например Гана и КотД'Ивоар, са позволили на трафикантите да използват слабости в техните системи за издаване на такива сертификати и \"носят известна отговорност\" за частичното прилагане на санкциите, пише БТА. Забраненият експорт на въглища от Сомалия процъфтява и генерира милиони долари годишно за свързаните с Ал Кайда екстремисти от Аш Шабаб, като често минава през Иран, предаде Асошиейтед прес, като се позова на доклад на ООН, който още не е публикуван официално. Сподели:", "date": "2018.10.14", "title": "ООН: Забранен износ на сомалийски дървени въглища минава през Иран"}
{"url": "https://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BD%D0%BE%D1%89-%D0%BD%D0%B0-%D0%BF%D1%80%D0%B8%D0%BB%D0%B5%D0%BF%D0%B8%D1%82%D0%B5-%D1%89%D0%B5-%D0%B1%D1%8A%D0%B4%D0%B5-%D0%BE%D1%82%D0%B1%D0%B5%D0%BB%D1%8F%D0%B7%D0%B0%D0%BD%D0%B0-%D0%B4%D0%BD%D0%B5%D1%81-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%B7%D0%BE%D0%BE%D0%BF%D0%B0%D1%80%D0%BA-news788353.html", "text": "От 15.00 ч. ще се състои второто за София събитие, част от 22-та Европейска нощ на прилепите. Събитието се организира от Фондация \"Наука за природата\", съвместно с \"Фортис Визио\" ЕООД и Националния природонаучен музей при БАН. Освен да се насладят на постоянната изложба \"Тайнството на прилепите\", всички гости ще имат възможност да научат интересни факти за единствените летящи бозайници и да получат отговор на въпроси като \"Какво да правим, ако в дома ни попадне прилеп?\". За най-малките посетители има предвидени много изненади, както и различни работилници, в които те ще могат да рисуват и оцветяват, да си направят сами маска на прилеп, самите те да бъдат нарисувани като прилепчета, като междувременно научават много за малките ни летящи приятели. Всичко това ще се случи на входа на зала \"Аквариум, терариум и големи котки\" на Софийския зоопарк, като в самата зала може да бъде разгледана прилепната изложба. Подобни мероприятия са особено важни за страната ни, която е дом на 33 от 35-те вида прилепи, срещащи се в Европа. С благоприятния си климат и уникалната си природа България съществено допринася за биоразнообразието на тези животни в световен мащаб. Прилепите унищожават огромни количества насекоми, много от които са вредители. Едно малко кафяво прилепче, което тежи около пет грама, изяжда 3000 насекоми на вечер и само за един час може да изяде 1200 комара. Прилепите не са гризачи, въпреки че външно приличат на такива и някои хора ги наричат \"летящи мишки\". Те са бозайници, което означава, че раждат живи своите малки и ги хранят с мляко, а телата им са покрити с козина. Нощта на прилепите в Софийския зоопарк се организира с финансиране от Европейския съюз, предоставено по програма LIFE в рамките на проект \"Живот под един покрив\". Събитието е част от усилията на организаторите за повишаване на обществената осведоменост относно важността на прилепите за екосистемите, нуждата от тяхното опазване, развенчаване на съществуващите негативни митове и преодоляване на човешкия страх към тези малки бозайници. Европейската нощ на прилепите ще бъде отбелязана днес в Софийския зоопарк, съобщиха от фондация \"Наука за природата\". Сподели:", "date": "2018.10.14", "title": "Европейската нощ на прилепите ще бъде отбелязана днес в Софийския зоопарк"}
{"url": "https://pik.bg/%D0%BD%D0%B0%D0%B2%D0%B0%D0%BB%D0%BD%D0%B8-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D1%81%D0%BB%D0%B5%D0%B4-50-%D0%B4%D0%BD%D0%B8-%D0%B2-%D0%B0%D1%80%D0%B5%D1%81%D1%82%D0%B0-news788363.html", "text": "Навални безадържан на 24 септември аради акция срещу повишаването на пенсионната възраст, която бе замислена да съвпадне с регионалните и местни избори в началото на септември. Задържането бе извършено минути след като излезе от ареста, където прекара 30 дни заради неразрешен протест през януари, на който призовава за бойкот на президентските избори на 18 март. Навални се кандидатира на тях, но не бе допуснат до участие заради присъда, която той отхвърля като политически мотивирана. Властите засилиха натиска срещу главния противник на президента Владимир Путин, след като рейтингът на Путин спадна заради много непопулярната пенсионна реформа, отбелязва АФП. Излизайки днес на свобода, Навални благодари на привържениците си на подкрепата и заяви, че според него за последните 50 дни, докато не е бил на свобода, руснаците са станали свидетели на много доказателства, че режимът \"окончателно е деградирал\" - от провали в разузнаването до провали в космическия отрасъл, съобщи руската телевизия \"Дожд\", цитирана от БТА. Руският опозиционен лидер Алексей Навални бе освободен днес от затвора, където прекара почти два месеца за организиране на антикремълски протести, предаде Франс прес, позовавайки се на свой журналист, видял излизането на опозиционера на свобода. Сподели:", "date": "2018.10.14", "title": "Навални излезе на свобода след 50 дни в ареста"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0-%D1%87%D0%B0%D1%81%D0%BE%D0%B2%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%BF%D0%BE%D1%80%D0%B5%D0%B4%D0%BD%D0%BE-%D0%B1%D0%B5%D0%B7%D1%83%D0%BC%D0%B8%D0%B5-%D0%BF%D0%BE%D0%BA%D0%B0%D0%B7%D0%B2%D0%B0%D1%89%D0%BE-%D0%B1-news788360.html", "text": "Евродепутатът Анжгел Джамбазки и психологът Александра Петрова коментираха пред сутрешния блок на Нова телевизия дебатите около предстоящия край на смяната на часовото време. „Нямам лични предпочитания зимно или лятно. Работата на политическия орган е да води политически разговори, а не да отклонява вниманието с такива неща – изригна Ангел Джамбазки. -  Това за времето е абсолютно фалшив дебат, който показва безсилието на Европейската комисия. Избора на време трябва да се прави от психолози и лекари, а не от политиците. Те изместват фокуса от истинските дебати към такива неща. Вместо големите теми те се занимават с това. Румъния може да избере лятното часово време, Гърция - зимното, ние – пак лятно. А сме в един часови пояс. Това е безумно. Трябва да се чуят тези, които разбират. А не да се играе на демокрация по тази тема. Това е фалшив флаг. Това е измамна игра на демокрация. Не си представям организация на една по-голяма дискусия по въпроса. Въпреки че всеки има своето време. Мисля си, че здравият разум надделява и се слушат хората, които са експерти по този въпрос. Министерският съвет ще бъде натоварен в крайна сметка да вземе това решение заради безумието на Европейската комисия“. „Една постоянна промяна инстинктивно ни кара да сме малко по-тревожни – анализира психологът Александра Петрова. - Постоянно живеем в бърз ритъм, който изисква от нас постоянно позициониране задача след задача. Изисква се да сме много нащрек. При всеки един човек, според собствения му ритъм и начин на живот, ще има ефект. При лятното часово време е по-трудно, защото се отнема един час. При всеки човек е различно адаптирането към това отнемане на време. Особено има значение при децата и хората, които са по-податливи на стресови ситуации.Много зависи от динамичния стереотип на отделния човек. Хората, които са по-праволинейни, предпочитат зимното часово време. За тях някак си астрономическото време е много по-правилното“. Сподели:", "date": "2018.10.14", "title": "ГОРЕЩО! Евродепутатът Ангел Джамбазки изригна за часовото време: Поредно безумие, показващо безсилието на Европейската комисия"}
{"url": "https://pik.bg/%D1%82%D1%80%D1%8A%D0%BD-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D0%B4%D0%BD%D0%B5%D1%81-%D0%B4%D0%B5%D0%BD-%D0%BD%D0%B0-%D0%B3%D1%80%D0%B0%D0%B4%D0%B0-news788370.html", "text": "\"Трън е град с многовековна богата история и култура. Регистриран е като селище още в далечния 16 век. Градът и хората му са оцелели благодарение на упоритостта, трудолюбието и обичта към живота\", заяви в празничното си слово кметът на граничната община Цветислава Цветкова. Със званието\" Почетен гражданин\" бе удостоена народната певица от Трънския край Лиляна Галевска. Tри празнични годишнини чества певицата през 2018 година - 70 години от рождението си, 50 години на сцената и 45 години семеен живот. По стара традиция празникът се отбелязва на Петковден, защото тогава трънските дюлгери се прибирали от гурбет. По това време и реколтата била събрана от полето. Петковден се смята в граничния край за начало на студеното време и период, в който цялото семейство се събира в къщата. Днес бе отслужена празнична литургия в храма \"Св. Петка\". След богослужението ще бъде раздаден курбан. Трън днес има празик. Сподели:", "date": "2018.10.14", "title": "Трън празнува днес Ден на града"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D1%81-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news788406.html", "text": "43-годишният служител на \"Синя зона\" в Сандански - Атанас Господинов, известен в града с прякора Загората, е задържан с дрога, съобщи епицентър.бг. Той е заловен около 18.10 часа, докато се движел пеша в района на ул. „Чудомир Кантарджиев“ в града. Била извършена щателна проверка на мъжа, тъй като униформените имали предварителен сигнал, че Загората носи у себе си амфетамини и канабис. От джобовете на общинския служител са иззети около 9,6 грама суха тревиста маса, реагираща положително на канабис, както и 2,2 грама метаамфетамин. Господинов е задържан със заповед до 24 часа. По случая е образувано досъдебно производство. Работата по случая продължава. Сподели:", "date": "2018.10.14", "title": "Задържаха общински служител в Сандански с наркотици"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%81%D0%BA%D0%B0%D0%BB%D0%B5%D0%BD-%D1%85%D1%80%D0%B0%D0%BC-%D0%BD%D0%B0%D0%B4-%D1%82%D1%80%D1%8A%D0%BD-%D0%B2%D1%8A%D1%80%D1%88%D0%B8-%D1%87%D1%83%D0%B4%D0%B5%D1%81%D0%B0-%D1%81%D0%BD%D0%B8%D0%BC%D0%BA%D0%B8-news788343.html", "text": "Според историците той съществува от почти десет века. . Пипало скалите, където капят сълзите на Света Петка. Измило лицето си. Взело и за дома шишенце със сълзи. Само след няколко дни се върнало с майка си щастливо. Преди години пристигнало семейство на посещение в параклиса. Както се качвала по стръмните стълби, така жената изведнъж спряла и започнала да плаче. Имала страх от височината и могла да помръдне. Мъжът й и други поклонници едва успели да я качат в храма. Трепереща, тя се поклонила пред иконите на света Петка, които са закачени навсякъде по скалните стени. Когато си тръгнала, излязла на стълбите и започнала бързо да слиза. Чак тогава се усетила, че не изпитва никакъв страх от височината. Синът й и дъщеря й я донесли на ръце до параклиса. Жената месеци се лекувала, но здравето й се влошавало все повече. Чула за параклиса над Трън и поискала да пренощува там. Децата й със страх я оставили. На следващия ден жената можела да върви сама. През 2009 г.  храмът бе обявен от Държавната агенция по туризъм и Камарата на строителите за едно от трите най-красиви и малко известни места в България. Оттогава поклонниците се увеличили двойно. Понякога по 2-3 автобуса от различни краища на България пристигат през уикендите. Според легендата Света Петка е живяла в него и затова той носи нейното име. Тя се заселила в пещерата над Трън през X век, след като дълго бягала от преследвачи. Те я гонили, защото проповядвала християнството. Много дълго време се чудела, къде изчезва димът, когато тя си пече хляб. И открила истината - имало изход от скалата към най-високата точка над днешния Трън. Един ден си омесила питка. Тъкмо отчупила първия залък, и чула тропот от конски копита. Разбрала, че това са преследвачите й, Света Петка избягала през тайния вход. Когато неверниците влезли в пещерата, понечили да си откъснат от прясно опечения хляб, но тутакси питката се вкаменила. От този случай пещерата се превърнала в параклис на името на света Петка. Те капят близо до тайния изход. На много хора те помогнали да излекуват очите си. Поклонници ги събират в шишенца и си ги носят вкъщи да си мият лицата с чудотворната течност. Сподели:", "date": "2018.10.14", "title": "ЕКСКЛУЗИВНО В ПИК! Уникален скален храм над Трън върши чудеса (СНИМКИ)"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D1%81%D0%B5-%D1%81%D1%82%D0%B0%D1%80%D0%B0%D0%B5-%D0%B4%D0%B0-%D1%81%D1%8A%D0%B7%D0%B4%D0%B0%D0%B4%D0%B5-%D0%BD%D0%B5%D1%80%D0%B2%D0%BD%D0%BE%D1%81%D1%82-%D0%B2-%D0%BE%D0%B1%D1%89%D0%B5%D1%81%D1%82%D0%B2%D0%BE%D1%82%D0%BE-%D0%B8-%D0%B4%D0%B0-%D0%B4%D0%B5%D1%81%D1%82%D0%B0%D0%B1%D0%B8-news788400.html", "text": "Опозицията се старае да създаде една нервност в обществото, а така също да дестабилизира институциите в България. Това заяви пред радио „Фокус-Пирин“ председателят на парламентарната група на ГЕРБ и заместник-председател на партията Цветан Цветанов. „Най-важното е, че управлението дава своите резултати както в приходната част на бюджета, така също и в проектобюджета за 2019 година, където ще имаме възможност както да увеличим доходите в бюджетната сфера, но и да изпълняваме ангажиментите си по секторните политики – анализира Цветанов. - Тук разбира се водещ ще бъде сектора, свързан с образованието на българските деца“. Цветан Цветанов добави, че един от основните акценти през есенната сесия на парламента винаги е проектобюджета. „Бюджетът трябва да бъде внесен от Министерски съвет в парламента, да започне гледането му в ресорните комисии, за да може до края на ноември да имаме готов, приет бюджет за 2019 година“, разясни Цветанов. Сподели:", "date": "2018.10.14", "title": "Цветан Цветанов изригна: Опозицията се старае да създаде нервност в обществото и да дестабилизира институциите в България"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4%D0%BD%D0%B0%D1%82%D0%B0-%D0%BC%D1%80%D0%B5%D0%B6%D0%B0-%D0%BD%D0%B0-%D1%87%D0%B5%D1%82%D0%B8%D1%80%D0%B8-%D1%81%D0%B5%D0%BB%D0%B0-%D0%B2-%D0%BE%D0%B1%D1%89%D0%B8%D0%BD%D0%B0-%D0%BC%D0%B5%D0%B7%D0%B4%D1%80%D0%B0-news788372.html", "text": "Водопроводната мрежа на четири села в община Мездра ще бъде реконструирана по проект на стойност над 5,5 млн. лв, съобщи БНР. Предстои и изграждането на пречиствателно съоръжение към местен водоизточник. Общата дължина на водопроводите, които ще бъдат подменени е 13 километра. Те са част от ВиК мрежите в селата Брусен, Долна Кремена, Зверино и Моравица. При помпената станция на каптажа в Моравица ще бъде изградено пречиствателно съоръжение. Очаква се така да се подобри водоснабдяването за 3 500 души. Реконструкциите се финансират по оперативната програма за развитие на селските райони. Сподели:", "date": "2018.10.14", "title": "Ремонтират водопроводната мрежа на четири села в община Мездра"}
{"url": "https://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BD%D0%B0%D0%B4-2-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D1%81%D0%B0-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BE%D1%82-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D1%82%D1%83%D1%80%D0%B8%D0%B7%D1%8A%D0%BC%E2%80%8B-%D0%B7%D0%B0-7-%D0%BC%D0%B5%D1%81%D0%B5%D1%86%D0%B0-news788380.html", "text": "БНТ Есента е времето за равносметка на летния сезон - като цяло вървим с 3,6% ръст за юни, юли и август, тоест за трите активни месеца, над 4 милиона и 480 хиляди чуждестранни туристи са посетили нашата страна за тези три месеца. Това отчете министърът на туризма Николина Ангелкова в предаването \"Денят започва с Георги Любенов\" по . Министър Ангелкова заяви, че това отново показва изключително добра устойчивост за летния туристически сезон. \"6,9 милиона чуждестранни туристи са от януари до август, коетое ръст от около 6% и поставя България на едно от челните места за устойчивост като дестинация и като избор на туристическия продукт\", добави тя. По думите й за първите 7 месеца над 2 милиарда евро са приходите от международен туризъм, което е ръст от около 8,1%. \"Само за юни и юли, които са активните месеци на летния сезон, имаме над 1 милиард и 200 милиона евро приходи\", допълни още тя. Министърът на туризма поясни, че за миналата година около 12% от БВП се дължи на туризма. \"Равносметката показва, че 4 и 5 - звездните хотели вече последователно 3 години са на първо място като избор за място за настаняване на всеки, който посещава нашата страна. 65% от чуждестранните туристи отсядат в такива хотели\", коментира министъра. Николина Ангелкова поясни, че са направени над 300 проверки по плажовете. По думите й най-честите нарушения са свързани с липса на спасители и оборудване на спасителните и медицински постове, указателни табели и надвишаване на търговската площ. Сподели:", "date": "2018.10.14", "title": "Ангелкова: Над 2 млрд. евро са приходите от международен туризъм​ за 7 месеца"}
{"url": "https://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D1%81%D0%B0%D1%89-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0%D1%82-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news788378.html", "text": "Великобритания и Съединените щати ще бойкотират Международната икономическа конференция в Саудитска Арабия, съобщава „Би Би Си“, цитирана от БНР. Причината е смятаният за убит опозиционен саудитски журналист Джамал Кашоги. Той изчезна, след като на 2 октомври посети саудитското посолство в Истанбул. Турските власти смятат, че Кашоги е убит от агенти на Рияд, а саудитското кралство нарече тези твърдения лъжи. Американският президент Доналд Тръмп вече обяви, че Саудитска Арабия ще бъде наказана, ако се докаже убийството на опозиционния журналист. Множество дарители и медии ще се оттеглят от инвестиционната конференция в Рияд в резултат на съмненията за съдбата на Кашоги. Сподели:", "date": "2018.10.14", "title": "Великобритания и САЩ бойкотират Международната икономическа конференция в Саудитска Арабия"}
{"url": "https://pik.bg/%D0%B0%D0%B4%D0%B2%D0%BE%D0%BA%D0%B0%D1%82-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%BC%D0%BE%D0%B6%D0%B5-%D0%B8-%D0%B4%D0%B0-%D0%B5-%D0%BF%D0%BE%D1%80%D1%8A%D1%87%D0%B0%D0%BD%D0%BE-news788397.html", "text": "По думите му политиците са си отдъхнали, че няма да бъдат критикувани от Европа. Започна силна бомбардировка от страна на управляващите – ето видяхте ли, у нас не убиваме журналисти. Но ние не можем да говорим за Виктория Маринова само като журналист, у хората напрежението си остава, посочи адвокат Георги Богданов. Според адвоката в поведението на Северин Красимиров е имало знаци, че ще извърши нещо подобно. Не може човек на 20 и няколко години да злоупотребява системно с алкохол и наркотици и това да остане незабелязано. Но трябва да има някой да го забележи. У нас така наречените цигански махали все повече се оформят като затворени общности, в които не само районен инспектор не влиза, ами не е ясно какво се случва вътре – влизат особени религии, влизат наркотици, имаме майки на по 10-11 години, коментира още Георги Богданов. Напрежението остава, посочи и пиар експертът Александър Христов. Убийството на човек от медиите, политик или полицай, в общественото съзнание е нещо по-различно, защото автоматично се свързва с работата на човека. В случая Манфред Вебер и други политици буквално се подведоха и се подхлъзнаха, отбеляза още Александър Христов по повод реакциите след убийството в Русе. Има недоверие към начина по който комуникират институциите, има натрупано обществено напрежение, убеден е той. Малко прибързано решихме, че случаят е само криминален. Мотивите на убиеца ще станат ясни по – късно, може и да е поръчано това убийство. Това заяви в ефира на Би Ти Ви адвокат Георги Богданов по повод убийството на Виктория Маринова. Сподели:", "date": "2018.10.14", "title": "Адвокат: Убийството на Виктория Маринова може и да е поръчано"}
{"url": "https://pik.bg/%D0%B2-%D1%81%D1%8A%D1%80%D0%B1%D0%B8%D1%8F-%D1%89%D0%B5-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B8%D1%80%D0%B0%D1%82-%D0%B6%D0%B5%D0%BB%D0%B5%D0%B7%D0%BE%D0%BF%D1%8A%D1%82%D0%BD%D0%B0%D1%82%D0%B0-%D1%81%D0%B8-%D0%BC%D1%80%D0%B5%D0%B6%D0%B0-%D1%81-%D0%BA%D1%80%D0%B5%D0%B4%D0%B8%D1%82-%D0%BE%D1%82-%D1%80%D1%83%D1%81%D0%B8%D1%8F-news788382.html", "text": "Сърбия обмисля взимането на кредит от Руската федерация в размер на 500 млн. долара, които ще бъдат използвани за модернизация на железопътната мрежа в страната. Това обяви сръбският вицепремиер Зорана Михайлович пред журналисти, съобщава „Интерфакс“, цитирана от „Фокус“. Отпускането на средствата може да бъде договорено в навечерието на визитата на държавния глава на Русия Владимир Путин в Сърбия. Очаква се модернизацията на железопътната мрежа да засегне всички основни маршрути в страната, включително линиите, които свързват западната ни съседка с Унгария, Македония и Черна гора. Официален Белград разчита на визитата на Путин в началото на следващата година. Поканата към него бе отправена лично от сръбския президент Александър Вучич, който бе на посещение в Москва през септември. Сподели:", "date": "2018.10.14", "title": "В Сърбия ще модернизират железопътната си мрежа с кредит от Русия"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BF%D1%80%D0%B8%D1%89%D0%B8%D0%BD%D0%B0-%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D1%81%D1%80%D0%B5%D1%89%D1%83-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B8-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-news788389.html", "text": "Властите в Прищина повдигнаха обвинения срещу четирима предполагаеми джихадисти, заподозрени в планиране на серия терористични актове, включително срещу църква в Северна Митровица, съобщава „Франс Прес“, цитирана от „Фокус“. Съгласно разпространената информация, заподозрените са подготвяли нападения и на територията на Франция и Белгия. Тримата мъже и жена са граждани на Косово и са били свързани с близкоизточната радикална групировка „Ислямска държава“. Те са арестувани по-рано тази година, а обвиненията срещу тях са повдигнати официално на  4 октомври, става ясно от обвинителния акт, с копие от който разполага Агенцията. Лидерът на групата, 26-годишният Буяр Берхами, е обвинен в организирането на осуетена атака срещу израелския национален отбор по футбол по време на квалификацията за световно първенство в Албания през 2016 г. Осем души вече бяха осъдени през май тази година на до десет години лишаване от свобода за предотвратеното нападение, припомня Агенцията. Според прокурорите, планираната атака е трябвало да бъде извършена срещу сръбска православна църква в Митровица. Подготовката й е била в най-напреднал стадий, според косовските власти, които уверяват, че с арестите е предотвратено извършването й. Групата също така е обвинена, че е планирала да атакува ръководените от НАТО сили за сигурност КФОР и да нападне две дискотеки в сръбския анклав Грачаница. Според прокурорите, четиримата са започнали да вербуват доброволци за „задействането на взривни устройства в дискотеките“ или за „самоубийствени атаки“. Сподели:", "date": "2018.10.14", "title": "Властите в Прищина повдигнаха обвинения срещу четирима предполагаеми джихадисти"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D1%83-%D0%BA%D1%83-%D0%B4%D0%B5%D1%81%D0%BD%D0%B8%D1%82%D0%B5-%D1%8F%D1%85%D0%BD%D0%B0%D1%85%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B2%D0%B8-news788205.html", "text": "Убийството на русенската журналистка Виктория Маринова потресе цяла България, и то по начин, който нито едно друго трагично събитие не успя. Все едно светкавица блесна и разсече до дъно българската действителност, оголи я като болезнен нерв и всички изпитаха този електрически импулс на болка, тъга, гняв и безпомощност. Това усещане трайно ще се запечата във всички, и то независимо какво ще покаже разследването. Защото от един момент нататък престана да бъде важно дали Виктория е жертва на политическо мотивирано убийство или на случаен градски маниак. Самото престъпление се превърна в онази история, която накара всички да осъзнаят колко крехко е това край нас, което властта нарича \"стабилност\". Такива усещания не носят единствено мелодраматизъм, но в тях има и елемент на политическо откровение. Ето защо беше неизбежно смъртта на журналистката да предизвика обществено недоволство и протести. В България отдавна се чува едно гневно бълбукане, един сподавен ропот, който се натрупва като напрежение в тенджера под налягане въпреки измамната успокоителност на непроменяемите социологически проучвания. Заради това, когато се разбра, че ще има бдение за Виктория, твърдо реших, че аз ще отида, но няма да давам никакви изявления, нито да раздавам акъл от последната инстанция. Последното нещо, от което такова събитие се нуждае, е елементарна политизация и печелене на бързи активи. Големият смисъл на тези трагедии не е да бъдат използвани за трупане на пиар точки и имиджов адреналин, а да преместват обществото напред, да му дават усещането за някаква нова посока, за това, че нещата могат да се подредят по различен начин. Заради това бях потресен и изумен, като видях, че цялата зоология на градската десница с хищен поглед е тръгнала към протеста, за да дава изявления и да охка оргазмично колко е разтърсена. Ще обидя интелигентната аудитория, ако тръгна да обяснявам как по време на прехода именно политическите комисари на тази градска десница бяха основният душманин на свободата на словото и точно заради това присъствието на фауната беше не просто неуместно, то беше цинично, арогантно и нелепо. Дайте да си кажем истината. Няма протест, който некъпаната фигура на Манол Глишев да не може да разгони по-ефективно от въоръжена до зъби полиция. Самото му присъствие някъде действа като пургатив за хората със здрав разум, защото ако наистина имаш да защитаваш кауза, тогава си задължен да възпираш буйството на свръхегото си. Само че манолглишевците се опияняват от себе си и от гласовете си. В този свят те си съществуват самодостатъчни и самовлюбени като политически андрогини. И видях с очите си какво стана на улицата пред Съдебната палата. Щом леко вкиснатата му фигура се добра до микрофона, площадът опустя с една трета. Манол Глишев е като нервнопаралитичен токсин за всеки смислен протест. Не мисля, че някой чу какво се дере господинът. Дори самият той не се слушаше. Човекът се опиянява от мисълта, че е народен трибун, макар че същият този огромен и черен народ, както казваше Фурнаджиев, не дава пет пари нито за неговото творчество, нито за неговите политически идеи. Но глишевщината е заразна като венерическо заболяване. Защото едно бдение, което можеше да стане реален знак за събуждане на журналистическата общност и осъзнаването, че само в нейното единодействие се крие съпротивата, се превърна в градско парти за градското дясно. Вярно е, че всеки втори от тях се изявява като журналист и така се представя, но имам една тъжна новина - писането на статуси във „Фейсбук“ по всички възможни теми не те прави репортер. Знам, че е гадно, но тази професия има стандарти и смисъл, които отиват отвъд уличното перчене, кряскането и хвърляне на къчове и идеята, че взимането на душ всеки ден или поне един път седмично си е жив съветски комунизъм. Присъствието на колективната глишевщина на улицата всъщност е най-отвратителният опит за пропагандно осмукване на протеста. Абсолютно същите хора с абсолютно същите действия прецакаха и летните протести през 2013 г. Те потърсиха в тях възможно за кратко съживяване на трупа на снобската десница, а не реално национално обединение около смислената кауза за противопоставяне на олигархия. В резултат на това възкресеното психодясно преживя в зомби състояние около 2 години, преди отново да ритне камбаната, но без всякакъв финес, а с цяла поредица от неприлични звуци и гърчове. На възпоминанието за Виктория в София веднага беше забелязан и Иво Инджев, когато няма да се осмеля да нарека журналист, защото човекът отдавна си е съградил лагер в земята на дивата омраза и не искам да поощрявам неговите страсти, мании, фобии и експресивно прикрити псувни. Софийският кадър се беше подготвил с лозунги, но написани на английски, и отчаяно като сираче от стихотворение на Смирненски се надяваше някой да го увековечи с тях. Има нещо ужасно перверзно и нелепо човек, който постоянно обяснява как трябва да бъдат запушени устите на неговите противници, да се прави на борец за свобода на словото. Точно такава злоупотреба с идеята ражда огромното лицемерие, което се изсипва по площадите. Всеки гражданин на републиката имаше правото да излезе и да заяви своя протест, но екземплярите, които описваме, представляват отрицанието на тази идея. Те по принцип се сещат за демокрацията само като средство да си търсят избирателни гласове и да си намират трибуни, с които да самозадоволяват своя нарцисизъм. Пак там, някъде сред протестиращите, видях и лицето Александър Йорданов, за което смятах, че има само виртуално тяло. Йорданов е политически динозавър, фигура от виновното минало, компрометирана сянка на отвратителна епоха и заради това се съмнявах, че той има реално физическо съществуване. Не си направих труда да чуя дали ще говори. Във вселената на Йорданов има един свръхдемон – Русия, и всичките му разсъждения като вируси са групирани само около това. Той дори и да описва дъжда навън или белите косми в брадата си, пак рано или късно ще стигне до Путин, руската имперска политика и прочее интелектуални отпадъчни води. Ал Йо обаче е хищник и има сетива да надушва кръвта. В случая - към коя кауза да се присъедини, за да може пак да се завърне от победната страна на историята, дори и да е за кратко. Изобщо там, където можеше да има смислено събитие, се появиха хора, които сякаш съществуват, за да разгонват всеки опит за някакво надпартийно обединение в името на конкретна идея и висша кауза. Ето това е трагедията на бързата политизация на една трагедия. Тя ни пречи поне за малко да осъзнаем какво да правим в нова ситуация. Нещо повече - изведнъж ми стана жал за Виктория, защото всеки втори ку-ку десен на протеста изведнъж започна да се изявява като неин говорител и първи приятел. Пренаписването на нейния живот е посмъртна гавра. Хора, които не бяха чували за нея или приживе дори не биха ѝ обърнали внимание, защото те са интелектуална аристокрация, разбираш ли, сега почнаха да леят крокодилски сълзи, и то за да трупат политически актив. Да, властта трябва да дава отговори. Да, МВР трябва да бъде сгърчено и да си свърши работата. Да, ГЕРБ не трябва да се правят на невинни девици, които са уплашени от досега с реалността, а да се научат как да посрещат очи в очи такива ситуации. И заради това гневът е оправдан и смислен. Но пресилването на емоцията, целенасоченото политизиране на трагедията, вампирската страст за трупане на рейтинг са огледалната част на проблема. И май това ни пречи като държава да осъзнаваме какво ни се случва. Тук всичко е диаметрално разделено, трагично разполовено и това е съвсем официализирана шизофрения. Ето защо много хора се изнесоха, когато видяха обичайните заподозрени да въртят традиционните маймунджилъци. Тези, които бяха коалиционни партньори на Бойко Борисов, и то с необичайна страст, сега се правят на негови първи противници. Човек може да полудее дори само при бегъл опит да осмисли тази българска лудост. И в цялата катастрофа на държавата трябва да ни стане още по-жалко за голямата жертва Виктория, която можеше да стане символ на национално обединение, но господарите на фауната я превръщат в символ на поредното разделение. Заради това постоях малко на бдение и си тръгнах. Ще търся своите отговори по друг начин. Не и в тази компания. Сподели:", "date": "2018.10.14", "title": "САМО В ПИК И РЕТРО! Александър Симов с разбиващ коментар: Ку-ку десните яхнаха смъртта на Виктория"}
{"url": "https://pik.bg/%D0%BC%D0%B2%D1%84-%D0%B2%D1%80%D0%B5%D0%BC%D0%B5%D1%82%D0%BE-%D0%B4%D0%B0-%D0%B7%D0%B0%D0%BF%D0%B0%D0%B7%D0%B8%D0%BC-%D1%80%D0%B0%D1%81%D1%82%D0%B5%D0%B6%D0%B0-%D0%BD%D0%B0-%D0%B3%D0%BB%D0%BE%D0%B1%D0%B0%D0%BB%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%B8%D0%B7%D1%82%D0%B8%D1%87%D0%B0-news788384.html", "text": "В комюнике, издадено след няколко дни консултации в Бали, Фондът посочва, че засега възходящата тенденция остава \"устойчива\", но рисковете, свързани с търговските и геополитическите разногласия, нарастват. Управителят на японската централна банка Харухико Курода предупреди, че ескалация на търговската война между двете най-големи икономики - Съединените американски щати и Китай, ще се отрази зле не само на тях, но и на останалия свят, отбелязва БНР. Времето да запазим растежа на глобалната икономика изтича, предупреди Международният валутен фонд дни след като намали прогнозирания ръст на тази и 2019 г. на 3,7 на сто, предаде АФП. Сподели:", "date": "2018.10.14", "title": "МВФ: Времето да запазим растежа на глобалната икономика изтича"}
{"url": "https://pik.bg/%D0%BD%D0%BE%D0%B2%D0%B0%D0%BA-%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D1%81-%D1%82%D0%B8%D1%82%D0%BB%D0%B0%D1%82%D0%B0-%D0%BE%D1%82-%E2%80%9E%D0%BC%D0%B0%D1%81%D1%82%D1%8A%D1%80%D1%81%E2%80%9C-%D0%B0-%D0%B2-%D1%88%D0%B0%D0%BD%D1%85%D0%B0%D0%B9-news788416.html", "text": "Бившият №1 в световния тенис Новак Джокович от Сърбия спечели титлата на тенис турнира от сериите „Мастърс“ в Шанхай, съобщава сайтът на надпреварата. В мача за трофея сръбският тенисист победи Борна Чорич от Хърватия с 6:3, 6:4. Джокович печели това състезание за четвърти път в кариерата си, като за него това е 32-ра титла от турнири от сериите „Мастърс“. Успехът го приближи само на една титла от лидера по спечелени трофеи от „Мастърс“-турнири Рафаел Надал от Испания. С победата в турнира Джокович си осиггури и изкачване до второто място в световната ранглиста, която ще се актуализира утре. Той измества от там Роджър Федерер от Швейцария. Сподели:", "date": "2018.10.14", "title": "Новак Джокович с титлата от „Мастърс“-а в Шанхай"}
{"url": "https://pik.bg/%D0%B7%D0%B0%D0%B4%D0%B0%D0%B2%D0%B0-%D0%BB%D0%B8-%D1%81%D0%B5-%D0%BD%D0%BE%D0%B2%D0%B0-%D0%B2%D0%BE%D0%B9%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D1%89%D0%B5-%D0%B8%D0%BC%D0%B0-%D0%B0%D1%80%D0%BC%D0%B8%D1%8F-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%BD%D0%BE%D0%B5%D0%BC%D0%B2%D1%80%D0%B8-news788453.html", "text": "Вицепремиерът на Косово Фатмир Лимай заяви, че през тази година ще бъде приет закон, с който ще бъде формирана армия на страната. Той уточни, че това може да се случи до края на ноември, съобщи косовската държавна телевизия РТК. \"Има три неща, които очакваме – визова либерализация, формиране на армия и членство в Интерпол“, заяви Лимай, цитиран от \"Фокус\". В началото на октомври правителството на Косово внесе три законопроекта за гласуване в парламента, свързани със Силите за сигурност на Косово (ССК), от които единият се отнася за трансформацията на въоръжените сили на страната в армия. Вицепремиерът очаква законът да бъде гласуван до края на ноември, което е било потвърдено и от страна на депутата от управляващата „Демократическа партия“ Мергим Луштаку, който постави 28 ноември, когато се чества Денят на албанското знаме като краен срок. Сподели:", "date": "2018.10.14", "title": "ЗАДАВА ЛИ СЕ НОВА ВОЙНА? Косово ще има армия до края на ноември"}
{"url": "https://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BF%D1%8A%D1%80%D0%B2%D0%B8%D1%8F-%D0%B3%D0%B5%D0%BD-%D1%81%D1%80%D0%B5%D1%89%D1%83-%D1%81%D1%82%D0%B0%D1%80%D0%B5%D0%B5%D0%BD%D0%B5-news788410.html", "text": "За първи път в история на науката учените откриха генетична мутация, която изглежда осигурява защита срещу биологичните ефекти на стареенето, съобщава Science Alert, цитирани от „Обекти“ За момента се предполага, че единствената общност в света, която го притежава, е стара общност от амиши в щата Индиана. Екипът на д-р Дъглас Вон от Северозападния университет е проучил данните от 177 души от общността на амишите в град Берн, Индиана, и е открил, че 43-ма от тях са носители на мутиралия ген. В сравнение с общата група от всички амиши специално при изследваната общност тези 43-ма души са имали с 10% по-дълъг живот и с 10% по-дълги теломери (ДНК защитните структури в края на нашите хромозоми, които се развръзват, когато клетките достигнат края на своя живот). Същите амиши са демонстрирали и устойчивост към диабет, освен по-ниско кръвно налягане и по-гъвкави кръвоносни съдове. Сподели:", "date": "2018.10.14", "title": "Учени откриха първия  ген срещу стареене"}
