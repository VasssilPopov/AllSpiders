{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-10-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%BD%D0%B8%D0%BA%D0%B0%D1%80%D0%B0%D0%B3%D1%83%D0%B0-%D0%B2%D0%B8%D0%B4%D0%B5%D0%BE-news744387.html", "text": "Най-малко десет души са убити при протести в Никарагуа срещу промени в системата за социално осигуряване. Това съобщи в петък вицепрезидентката Росарио Мурильо, като изтъкна стремежа на кабинета да поднови диалога, предаде Франс прес. Мурильо нарече демонстрациите \"размирици\", организирани от хора, целящи \"да разрушат мира и хармонията\", съобщава БТА. По-рано Ройтерс съобщи за най-малко трима загинали, като се позова на Червения кръст. Близо 80 са ранените по време на тези протести - най-бурните, откакто Даниел Ортега пое властта в страната преди 11 години, отбелязва АФП. Според Комитета за защита на журналистите с централа в Ню Йорк сред пострадалите има най-малко деветима журналисти. Ройтерс посочва, че насилието, водещо до жертви, засилва натиска върху лявото правителство. В Никарагуа вчера имаше протести за трети пореден ден срещу реформи, които увеличават осигурителните вноски на работодателите и работещите, намалявайки пенсиите. Според Мурильо правителството е готово да обсъди тези мерки и днес президентът Даниел Ортега се очаква официално да заяви, че \"диалогът остава открит\" и \"всички теми са на масата\". Лидерът на основното работодателско сдружение Хосе Агери призова по-рано да се избегнат \"по-нататъшни кръвопролития\" и да се подновят дискусиите. Същевременно той подкрепи демонстрантите, отбелязва АФП. В четвъртък полицай и млад демонстрант бяха застреляни в столицата Манагуа. Един младеж бе застрелян в Типитапа, североизточно от Манагуа, а 48 души получиха медицинска помощ, напомня Ройтерс. Бивш лидер на лява партизанска групировка, обвиняван от критиците, че иска да установи семейна диктатура, Даниел Ортега е президент на Никарагуа от 2007 година. Неговата политика, която е смес от социализъм и пазарна икономика, осигури на централноамериканската страна солиден икономически растеж, допълва агенцията. В същото време социалната реформа, която според правителството е необходима за фискалната стабилност, предизвика остри реакции, съпътствани от насилие. Четири местни телевизии, излъчвали пряко протестите, бяха спрени от ефир. \"Това е протест, който идва отдолу, а не от политическа партия\" - \"според мен правителството не бе предвидило такава реакция\", коментира пред АФП политологът Оскар Рене Варгас. Сподели:", "date": "2018.04.21", "title": "Трагедия! Най-малко 10 са загинали след протестите в Никарагуа (ВИДЕО)"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D1%84%D0%B1%D1%80-%D0%B4%D0%B0%D0%B2%D0%B0-1-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B2-%D1%81%D0%B8%D1%80%D0%B8%D1%8F-news744374.html", "text": "Федералните власти на САЩ предложиха награда от един милион долара за всякакви сведения, подпомагащи издирването на американския журналист Остин Тайс, изчезнал в Сирия преди повече от пет години, предаде Франс прес. Агенцията, предложила наградата - ФБР, уточни, че тази стъпка не е свързана \"с никакво конкретно събитие\". Тайс изглежда е единственият американски журналист, държан все още в плен в Сирия, която се нареди сред страните, най-опасни за военни репортери, посочва агенцията. Възнаграждението ще бъде изплатено за \"информация, довела директно до откриването, спасяването и връщането жив и здрав\" на репортера. Сведенията може да бъдат съобщени чрез имейл на адрес findaustintice@fbi.gov, чрез сайта tips.fbi.gov или чрез американските консулства в чужбина, уточни ФБР. Независим журналист, Тайс работеше за пресгрупата \"Макклачи нюзпейпърс\", в. \"Вашингтон пост\", телевизия Си Би Ес и други медии като Би Би Си, АФП и Асошиейтед прес. Той бе отвлечен недалеч от Дамаск на 14 август 2012 г., малко след като навърши 31 години. Семейството му отправи не един апел, за да получи сведения за съдбата му, твърдейки, че роднините на Тайс го смятат за жив. В петък правозащитната организация \"Репортери без граници\" приветства решението на ФБР и изрази надежда предложеното възнаграждение да окуражи хора, способни да предоставят някакви данни за съдбата на Остин Тайс. Сподели:", "date": "2018.04.21", "title": "Голяма награда! ФБР дава 1 млн. долара за информация за изчезнал журналист в Сирия"}
{"url": "http://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%BA%D1%80%D0%B0%D0%BB%D0%B8%D1%86%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D0%BD%D0%B0%D0%B2%D1%8A%D1%80%D1%88%D0%B2%D0%B0-92-%D0%B3%D0%BE%D0%B4%D0%B8%D0%BD%D0%B8-news744376.html", "text": "Днес кралица Елизабет Втора, която е най-дълго управлявалият монарх на Великобритания, навършва 92 години, като Нейно Величество е по-популярна отвсякога сред своите поданици, предава ДПА. Според анкета, проведена от социологическата агенция YouGov, 76 процента от британците имат позитивно отношение към Нейно Величество. Елизабет Втора бе класирана миналата година на 329-о място по богатство в Обединеното кралство със състояние, оценено на 360 милиона британски лири /511 щатски долара/. На рождения си ден кралицата ще присъства на специален концерт, като сред изпълнителите ще фигурират Том Джоунс, Кайли Миноуг, Стинг, Шаги и др., предава Ройтерс. Гастролите ще преминат под мотото \"Парти за рождения ден на кралицата\" и ще се състоят в лондонския \"Роял Албърт хол\". Концертът донякъде нарушава традицията, тъй като обикновено Нейно Величество чества рождения си ден в тесен семеен кръг. Преодолявайки редица спънки и предизвикателства през дългия си живот, кралица Елизабет Втора винаги е \"поддържала достойнството си, чувството си за дълг и прическата си\", заяви навремето актрисата Хелън Мирън, която спечели \"Оскар\" за превъплъщението си в образа на Нейно Величество във филма \"Кралицата\". Мирън посвети наградата си на Елизабет Втора. В благодарствената си реч актрисата похвали \"куража и постоянството\" на Нейно Величество. \"Тя винаги е здраво стъпила на земята, с шапка на главата, с чанта в ръката, устоявайки на много, много бури\", заяви носителката на \"Оскар\". За родената в Лондон на 21 април 1926 г. принцеса Елизабет периодът на формиране се оказва Втората световна война. Бъдещата кралица и по-малката й сестра, принцеса Маргарет, се обучават в домашни условия. Когато баща им става крал през 1936 г., Елизабет се оказва вероятната престолонаследничка. За да се подготви за бъдещата си роля, тя започва да изучава право и конституционна история, както и изкуства, музика, езда и плуване. През октомври 1940 г., едва 14-годишна, принцеса Елизабет произнася първата си публична реч. През войната Елизабет прекарва по-голямата част от времето в замъка Уиндзор извън Лондон, вместо в главната кралска резиденция - Бъкингамския дворец в поразената от бомбардировки столица. През 1947 г. е оповестен годежът на принцеса Елизабет и Филип Маунтбатън, който има гръцко, датско и германско кралско потекло. Сватбата им е няколко месеца по-късно в Уестминстърското абатство в Лондон. Младоженецът получава титлите принц Филип и херцог на Единбург. Младата принцеса Елизабет, която вече е майка на две деца - принц Чарлз и принцеса Ана, на 25-годишна възраст се озовава в центъра на британския политически живот, след като баща й, крал Джордж Шести, умира внезапно през 1952 г. След като става кралица, Елизабет ражда още две деца - принцовете Андрю и Едуард. През 1981 г. престолонаследникът принц Чарлз се жени за лейди Даяна Спенсър. Бракът им е белязан от слухове за афера между Чарлз и бившата му приятелка, омъжената по това време Камила Паркър-Боулс, която през 2005 г. стана негова втора съпруга. През 1992 г. е оповестено, че принц Чарлз и принцеса Даяна планират да се разделят. Това събитие, както и голям пожар в замъка Уиндзор, карат Нейно Величество да нарече 1992 г. \"annus horribilis\" - \"ужасна година\" на латински. Даяна умира в автомобилна катастрофа през 1997 г. Кончината потапя нацията в скръб. Мнозина критикуват кралското семейство, в това число и кралицата, за студенината им към принцесата. Кралица Елизабет Втора е казвала, че в подобни трудни времена я крепят християнската вяра и максимата \"умереност във всичко\", изповядвана от кралица Виктория. (БТА) Сподели:", "date": "2018.04.21", "title": "ПРАЗНИК! Кралица Елизабет II навършва 92 години"}
{"url": "http://pik.bg/%D1%81%D0%BF%D0%B5%D1%86%D1%87%D0%B0%D1%81%D1%82%D0%B8%D1%82%D0%B5-%D0%BD%D0%B0-%D0%B0%D1%80%D0%BC%D0%B5%D0%BD%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BB%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B0%D1%82%D0%B0%D0%BA%D0%B8-%D0%B2-%D0%B5%D1%80%D0%B5%D0%B2%D0%B0%D0%BD-news744372.html", "text": "Службата за национална сигурност на Армения е арестувала двама заподозрени, които са подготвяли терористични актове в Ереван, предава ТАСС. „Двама привърженици на въоръжената групировка „Сасна Црер“ и на Жирайр Сефилян, по предварителни данни, са придобили експлозиви и са планирали да извършат терористични актове в оживени части на столицата“, отбелязва Службата за национална сигурност. Заподозрените са искали да поставят експлозиви на площад Свобода, в търговски център „Далма Гардън Мол“ и на други обществени места в Ереван. „Така арестуваните са искали да всеят паника, да упражнят натиск върху държавните органи и да повдигнат определени искания от властите на страната“, съобщава Службата. Сподели:", "date": "2018.04.21", "title": "Спецчастите на Армения арестуваха двама, подготвяли терористични атаки в Ереван"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%BA%D0%B8%D1%82%D0%B0%D0%B9-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-11-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B0-%D0%BC%D0%BD%D0%BE%D0%B3%D0%BE-%D1%81%D0%B0-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%BB%D0%BE%D0%B4%D0%BA%D0%B8-%D0%B2%D0%B8%D0%B4%D0%B5%D0%BE-news744429.html", "text": "11 души загинаха, а много са в неизвестност, след като две лодки-дракони (голямо кану с глава на дракон) се преобърнаха и 60 души паднаха във водата в Южен Китай, съобщи държавната телевизия, цитирана от БТА. Според телевизията инцидентът е станал, докато лодките се подготвяли за утрешното състезание по река Таохуа в град Гуейлин. Не е ясно каква е причината за обръщането на лодките. От водата са били извадени 11 тела и двама оцелели, а спасители търсят неуточнен брой хора, които се водят изчезнали. Китай се опитва да повиши безопасността около надпреварата с лодки-дракони, които се организират в цялата страна по време на фестивала Дуану. Той се провежда в периода около лятното слънцестоене и е в памет на китайския поет и министър от третото столетие преди новата ера Цюй Юан. Сподели:", "date": "2018.04.21", "title": "УЖАС В КИТАЙ! Най-малко 11 загинаха, а много са в неизвестност след инцидент с лодки (ВИДЕО)"}
{"url": "http://pik.bg/%D0%BF%D0%B5%D1%87%D0%B5-%D1%81%D0%B5-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%BE%D1%82%D0%B8%D0%B2%D0%B0-%D0%B2-%D0%B0%D1%80%D1%81%D0%B5%D0%BD%D0%B0%D0%BB-news744377.html", "text": "Звездата на ЦСКА-София Фернандо Каранга е пред трансфер в Арсенал, съобщава \"Меридиан мач\". Става дума за отбора от Тула, който към днешна дата е на седмо място в елита на Русия. Клубът е направил впечатляваща оферта от 5 000 000 долара за нападателя. Шефовете на \"червените\" са били в напреднали преговори за трансфера на Каранга, но нещата са пропаднали, след като на \"Армията\" научили, че руснаците искат сделката да финишира с коварна хватка. От Борисовата градина разкриха, че хора от ръководството на клуба от Тула са имали важно условие, за да се финализират трансфера. Те са настоявали \"червените\" да върнат над 30 процента от споменатите 5 000 000 долара \"под масата\". Подобна практика е широко разпространена в клубовете от Русия, бившите републики, Близкия и Далечния изток. Шефовете на ЦСКА-София обаче твърдо отказали подобни машинации и на този етап сделката е замразена. Това обаче не значи, че преговорите няма да бъдат подновени през лятото, когато руснаците вероятно ще се откажат от идеята за далавера. Иначе от Тула изкушавали Каранга с огромна заплата и самият бразилец бил готов да премине в клуба, чието седалище, за разлика от много клубове в Русия, е близо до Москва. Това го прави апетитен център за легионери. Сподели:", "date": "2018.04.21", "title": "Пече се трансфер! Звезда на ЦСКА-София отива в Арсенал"}
{"url": "http://pik.bg/%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-%D0%B1%D0%B5%D1%80%D0%BE%D0%B5-%D0%B8-%D1%86%D1%81%D0%BA%D0%B0-%D0%BD%D0%B5-%D1%81%D0%B5-%D0%BF%D0%BE%D0%B1%D0%B5%D0%B4%D0%B8%D1%85%D0%B0-news744442.html", "text": "Отборът на Берое се съвзе след боя от Лудогорец, който отнесе в предишния кръг на плейофите в Първа лига. Тази вечер заралии измъкнаха важна точка от ЦСКА, завършвайки наравно 1:1 в Стара Загора. Точен за домакините бе Педро Еуженио, който се разписа от дузпа, докато за гостите единственото попадение отбеляза Станислав Манолев, пише \"Топспорт\". Още преди първия съдийски сигнал на Александър Томаш му се наложи да направи принудителна смяна, след като Мартин Камбуров получи контузия в бедрото. На негово място като титуляр започна Борислав Цонев. Все още не е ясно колко сериозна е травмата на голмайстора. Доста равностойна първа част изиграха двата отбора. Още в първите минути обаче, станахме свидетели на две спорни ситуации. Първо Фернандо Каранга падна в наказателното поле на старозагорци след съприкосновение с Камен Хаджиев, който връхлетя на шпагат, за да избие топката. Главният съдия остави играта да продължи, а само минути след това, домакините също имаха претенции за дузпа след като Божидар Чорбаджийски изблъска Мартин Райнов пред голлинията. Капитанът на заралии се извиси, за да засече центриране на Бригидо, но лидерът в редиците на \"червените\" постави ръцете си на гърба му и той падна на тревата. Реферът Ставров прецени и в тази ситуации да не отсъди 11-метров наказателен удар. В 14-ата минута дойде едно от най-опасните и красиви положения пред една от двете врати. Георгиев центрира към далечната греда, където добре позициониран бе Станислав Манолев. Играчът на ЦСКА намери топката от воле, но кълбото се оплете във външната страна на мрежата, за съжаление на щаба на \"червените\" и гостуващата агитка в Стара Загора. Доста здрава битка заформиха двата тима и Берое по нищо не отстъпваше на своя опонент пред гола. Педро Еуженио на два пъти получи шанс да открие резултата, но късметът така и не му се усмихна. Офанзивният играч на домакините навлезе на скорост в наказателното поле, а Чорбаджийски и Дюлгеров не успяха да го спрат. Ударът му обаче не бе достатъчно прецизен и топката излезе в аут. Десетина минути след това, той не успя да се възползва от нова грешка в отбранителната линия на гостите и открадната топка премина покрай страничния стълб. В 37-ата минута, Чорбаджийски блесна с доста решителна намеса. Еуженио успя да догони дълга топка и реши да комбинира с Цонев, който лесно преодоля Барт и директно стреля към вратата, но капитанът на ЦСКА подложи крака си и кълбото излезе в корнер. Броени минути по-късно, още една спорна ситуация убягна от погледа на съдията. Отново Чорбаджийски имаше дейно участие, след като посегна към Борислав Цонев, който се строполи на земята, но играта отново не бе спряна. След тази доста наситена с интересни моменти първа част, двата отбора се оттеглиха на почивка при не толкова закономерния нулев резултат. Второто полувреме започна с натиск на ЦСКА, който даде резултат още в 55-ата минута. Станислав Манолев се възползва по най-добрия начин от разбъркване в наказателното поле на домакините. Първоначално Георгиев успя да стреля към вратата, но Аргилашки спаси, след което топката попадна в краката на бранителя на \"червените\" и той не сгреши за 1:0. Щастието на столичани бе кратко. В 62-ата минута, Станислав Ставров отсъди дузпа в полза на Берое, след като Александър Барт игра непозволено срещу Борислав Цонев в наказателното си поле. С изпълнението се нагърби Педро Еуженио, който не сгреши от бялата точка и изравни резултата - 1:1. След това равенство, Берое изпревари Левски с една точка и заема третото място във временното класиране в Първа лига. ЦСКА пък продължава да е втори с 71 точки, на десет разлика от Лудогорец, който е на върха. Сподели:", "date": "2018.04.21", "title": "В шампионата! Берое и ЦСКА не се победиха"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%84%D0%B5%D0%BD-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B7%D0%B0-%D0%B1%D0%BE%D0%BC%D0%B1%D0%B8%D1%87%D0%BA%D0%B0%D1%82%D0%B0-%D1%80%D0%B0%D0%BD%D0%B8%D0%BB%D0%B0-%D1%82%D0%B5%D0%B6%D0%BA%D0%BE-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-news744444.html", "text": "Фенът, който хвърли бомбичка и рани полицайка на мача между Левски и ЦСКА, е задържан, съобщава Би Ти Ви.. Информацията беше потвърдена неофициално от отлично информирани източници, свързани с разследването. Той е пълнолетен и е бил в сектор „Б”. Част е от т.нар. ултраси с крайни възгледи, но не е известен на полицията с предишни подобни прояви. Утре се очаква брифинг на прокуратурата заедно със СДВР по случая. Сподели:", "date": "2018.04.21", "title": "ОТ ПОСЛЕДНИТЕ МИНУТИ! Арестуваха фен на Левски за бомбичката, ранила тежко полицайка"}
{"url": "http://pik.bg/%D0%B2%D0%B8%D0%BF-%D0%BD%D0%B5%D0%B2%D0%BE%D0%BB%D0%B8-%D1%82%D0%B8%D1%82%D0%B0-%D0%B7%D0%B0%D0%BA%D1%8A%D1%81%D0%B0-%D1%8F%D0%BA%D0%BE-%D0%B7%D0%B0%D1%80%D0%B0%D0%B4%D0%B8-%D0%BA%D1%80%D0%B8%D1%81%D0%BA%D0%BE-news744438.html", "text": "Певицата Христина Христова- Тита закъса с училището и подготовката за предстоящите матури през май. Тази година певицата завършва средното си образование, макар и да изглежда доста по-голяма за възрастта си. Тита обаче нямала време да учи за матурите, а причината се криела в многобройните й участия, които нейният продуцент Криско й уреждал. Родителите й веднага предприели сериозни мерки и намерили най-добрите учители, при които Тита да ходи на уроци. През ден Тита решавала тестове по български и литература, тъй като това ще е първата матура. Преди година Тита сподели пред ‚Телеграф“, че вече е частна ученичка в гимназията в Силистра, където учи. Сподели:", "date": "2018.04.21", "title": "ВИП НЕВОЛИ! Тита закъса яко заради Криско"}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B4%D0%B5%D1%81%D0%B8-%D0%B1%D0%B0%D0%BA%D1%8A%D1%80%D0%B4%D0%B6%D0%B8%D0%B5%D0%B2%D0%B0-%D0%BF%D1%80%D0%B8%D0%B7%D0%BD%D0%B0-%D0%B1%D1%8F%D1%85-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B4%D0%BE%D0%BC%D0%B0%D1%88%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5-%D0%BF%D1%80%D0%B5%D0%B1%D0%B8%D0%B2%D0%B0%D1%88%D0%B5-%D0%BC%D0%B5-news742778.html", "text": "Да, била съм жертва на домашно насилие. На физическо и психическо насилие. Никога не съм искала да говоря за това. Това е една затворена книга. Това призна пред камерата на Мариян Станков - Мон Дьо актрисата Деси Бакърджиева. \"Но най-важното е да преодолеем страха. Няма какво да го коментирам дали е станало с бащата на детето ми или с някой друг. Важното е, че не се предадох, че не се поддадох на заплахите. Устоях на психическия тормоз, който е много по-страшен от физическия\", призна тя. \"Моята точка на кипене не беше нито след първия шамар, нито след първата обида. Търпението понякога е доста дълъг период. може би трябва да си тръгнеш след първата обида. Но трябваше да се запитам - аз ли съм този човек, който провокира в теб демона. Първият шамар беше от ревност. Приех го като нещо нормално. Повечето жени, които са жертви на домашно насилие, никой не знае, че те са жертва. Всичко остава зад заключената врата, зад спуснатото перде. А съседите чуват само виковете\", сподели Деси. \"Аз се страхувах да посегна, а можех да посегна. Знаеш ли колко е странно - удрят те, а теб не те боли. Мислех си, че го заслужавам! Това е най-страшното! Когато един човек е обсебен от теб, от желанието да притежава всяка част от теб..., това е зловещо! Но за мен това вече е минало\", сподели още актрисата. Тя заяви, че \"след този случай\" е намерила сили и отново е повярвала на мъжете. \"Защото за мен най-важното е, че хората са различни. Днес до известна степен съм сама\", признава актрисата. \"А неофициално - ще запазя в тайна\", допълва тя. \"Не съм спряла да мечтая - за още деца, да бъда отново булка. Не знам, мечтите се сбъдват. Всичко, което ми се е случило, ме е направило това, което съм. Човек трябва да се учи от грешките си. Всичко останало е суета\", заяви Деси Бакърджиева. Сподели:", "date": "2018.04.21", "title": "РАЗТЪРСВАЩА ИЗПОВЕД! Деси Бакърджиева призна: Бях жертва на домашно насилие! Пребиваше ме..."}
{"url": "http://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%B2-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0%D1%82%D0%B0-%D0%BF%D1%80%D0%B5%D0%B4-%D0%B6%D0%B5%D0%BD%D0%B8-%D0%B3%D0%B5%D1%80%D0%B1-news744431.html", "text": "Министърът на енергетиката Теменужка Петкова представи приоритетите в енергийния отрасъл пред участниците в Шестата политическата академия на Жени ГЕРБ - \"Политическата толерантност и консенсус в хода на Българското председателство на ЕС. Фалшивите новини и езикът на омразата - новият политически инструментариум\", съобщава пресцентърът на Министерството на енергетиката. \"Енергийният отрасъл трябва да се управлява по начин, който гарантира неговото устойчиво развитие в дългосрочен план. За да бъдат защитени националните интереси, решенията трябва да са последователни и икономически обосновани\", е казала министър Петкова на форума, който е във Вършец от 20 до 22 април. Петкова е подчертала, че законодателният пакет \"Чиста енергия за всички европейци\" има фундаментално значение за развитието на Европейския енергиен съюз. България си е поставила амбициозната цел да отбележи максимален напредък по досиета от пакета. Страната ни работи активно за ефективното функциониране на Енергийния съюз, при отстояване на националните интереси, е посочила Теменужка Петкова. Тя е представила текущите приоритетни теми от дневния ред на Съвета на ЕС в областта на енергийния отрасъл, сред които са сигурността на енергийните доставки, диверсификацията на източниците и маршрутите за доставка на природен газ, изграждането на енергийна инфраструктура със съседни страни, реализацията на концепцията за газоразпределителен център \"Балкан\", както и разработването на модела за регионалния електроенергиен пазар. \"Проектите в енергетиката са стратегически и не приключват в рамките на един мандат, затова е необходима отговорност, последователност и приемственост при изпълнение на взетите решения\", е казала още министър Петкова. Сподели:", "date": "2018.04.21", "title": "Теменужка Петкова представи приоритетите в енергетиката пред Жени ГЕРБ"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BD%D0%B0%D0%BC%D0%B5%D1%80%D0%B8%D1%85%D0%B0-16-%D0%BA%D0%B3-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B5%D0%BD-%D1%82%D1%8E%D1%82%D1%8E%D0%BD-%D0%B2-%D1%81%D0%BA%D0%BB%D0%B0%D0%B4-%D0%B7%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news744326.html", "text": "Намериха 1.6 кг нарязан тютюн без акцизни документи при обиск на склад за алкохол във Враца, стопанисван от местен търговец, съобщиха от ОД на МВР, цитирани от Конкурент. Според информацията, стоката, открита в обекта с управител А.И.А, на 39 години, била ситно нарязана и пригодена за продажба. Тютюнът бил опакован в 4 плика. За случая ще бъде уведомена митницата в Лом, допълват от полицията. Сподели:", "date": "2018.04.21", "title": "Акция! Намериха 1,6 кг контрабанден тютюн в склад за алкохол във Враца"}
{"url": "http://pik.bg/%D1%85%D0%BE%D0%B1%D0%B8-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%BF%D0%B8%D0%BB%D0%BE%D1%82%D0%B8%D1%80%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0%D0%B4-%D0%BF%D1%83%D1%81%D1%82%D0%B8%D0%BD%D1%8F%D1%82%D0%B0-%D0%BD%D0%B0-%D0%BD%D0%B0%D0%BC%D0%B8%D0%B1%D0%B8%D1%8F-news744383.html", "text": "Актрисата Ангелина Джоли пилотира малък самолет над пустинята на Намибия. Това се вижда в профила й в Туитър. Кадрите са от документалния филм \"The Queen’s Green Planet\", който бе разпространен на 16 април по ITV. Тя разполага с пилотски лиценз от 2004 г. Анджелина е в Намибия, за даде своя принос за екологичен проект. Актрисата участва в засаждане на дървета, като част от мерките в борбата с обезлесяването и сушата. Проектът е на кралицата на Англия. Откакто удостои актрисата за нейната активна дейност през 2014 г., Елизабет II си сътрудничи с нея. Затова Анджелина Джоли пристигна, за да засади дърво сред пустинята в Намибия в чест на кралицата. Джоли споделя за преживяването: \"Прекрасно е. Мисля, че това е едно от най-красивите места в света\". Сподели:", "date": "2018.04.21", "title": "ХОБИ! Анджелина Джоли пилотира самолет над пустинята на Намибия"}
{"url": "http://pik.bg/%D0%B2%D0%B4%D0%B8%D0%B3%D0%B0%D1%82-%D0%B7%D0%B0%D0%BF%D0%BB%D0%B0%D1%82%D0%B0%D1%82%D0%B0-%D0%BD%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%89%D0%B5-%D0%B2%D0%B7%D0%B8%D0%BC%D0%B0-%D0%BC%D0%B5%D0%B3%D0%B0%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D1%80%D0%B5%D0%B0%D0%BB-news744345.html", "text": "Новият договор на португалската суперзвезда Кристиано Роналдо с Реал (Мадрид) трябва да стане факт до началото на Световното първенство в Русия, съобщава AS. Според информацията, от ръководството на клуба от Мадрид са си поставили такъв срок. Плановете са играчът да получи увеличение на заплатата до 30 млн. евро, като в тази сума не влизат различни бонуси, свързани с представянето на тима. Срокът на договора ще бъде до юни 2021 година. Сподели:", "date": "2018.04.21", "title": "Вдигат заплатата на Роналдо, ето колко ще взима мегазвездата на Реал"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D0%BF%D0%BE%D0%B4%D0%BE%D0%B1%D1%80%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D1%80%D1%83%D1%81%D0%B8%D1%8F-news744306.html", "text": "Победителят от последните избори в Черна гора, президент и лидер на управляващата Демократическа партия на социалистите Мило Джуканович, заяви пред РИА Новости, че възнамерява в предстоящия си мандат да се грижи за подобряването на отношенията на страната си с Русия, съобщава „Фокус“. „Черногорско-руските отношения се определят от вековната традиция на приятелство през цялото време, така че ние трябва да работим заедно, за да се опитаме продължим това и сега. За нас са важни силните връзки между Черна гора и руския народ“, коментира Джуканович. Според него през последните години „за съжаление“ се е случило „ненужно нарушение на отношенията между нашите две страни“. \"И това се дължи на факта, че Черна гора след обновяване на независимостта си преди 12 години, за което лидерите на Русия имаха голям принос, е направила стратегически избор в полза на членството в НАТО и ЕС“, заяви Джуканович. Сподели:", "date": "2018.04.21", "title": "Новият президент на Черна гора планира да подобри отношенията с Русия"}
{"url": "http://pik.bg/%D0%B2%D0%BC%D1%80%D0%BE-%D1%83%D1%87%D1%80%D0%B5%D0%B4%D0%B8-%D1%81%D1%82%D1%80%D1%83%D0%BA%D1%82%D1%83%D1%80%D0%B0-%D0%B8-%D0%B2-%D0%BD%D0%BE%D0%B2%D0%B8-%D0%BF%D0%B0%D0%B7%D0%B0%D1%80-news744397.html", "text": "ВМРО учреди нова структура в Нови пазар. Това съобщиха на пресконференция Ангел Джамбазки - евродепутат и заместник-председател на ВМРО и Искрен Веселинов - депутат и заместник-председател на партията. Веселинов отбеляза, че с Джамбазки са на регулярна обиколка в региона. \"Идеята е да се създадат нови общински структури, където няма, като изграждането им е постоянна задача на партията. През последните години имаме почти плътно покритие на страната, включително и в така наречените трудни райони\", каза Веселинов. Прочети ВМРО в Шуменска област има общински организации и в Шумен, в Каспичан и в Смядово, бе припомнено на пресконференцията. Веселинов каза още, че е внесъл до председателя на АПИ подписката на жителите на Дибич във връзка с конфликтното кръстовище край селото. \"Обектът вече е включен като проблемен и е обещано да се поднови изцяло сигнализацията и да се направи нова, която да регулира предимството на кръстовището\", посочи депутатът. На пресконференцията Веселинов оцени като позитивно съвместното управление на ГЕРБ и Обединените патриоти. Сподели:", "date": "2018.04.21", "title": "ВМРО учреди структура и в Нови пазар"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%87%D1%80%D0%B4-%D0%BD%D0%B0-%D1%80%D0%BE%D0%BC%D0%B0%D0%BD%D1%82%D0%B8%D1%87%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-news742848.html", "text": "Цветан Цветанов посрещна 53-тия си рожден ден единствено в компанията на своята съпруга Деси, видя в. „Ретро“. Тази година личният повод на депутата от ГЕРБ съвпадна с най-големия християнски празник – Възкресение Христово. Поради тази причина бившият вътрешен министър преценил, че няма да е удачно да вдига големи купони, защото приятелите му най-вероятно щели да предпочетат да посетят семействата си. От друга страна, се зарадвал, че нямало да бъде ангажиран с гости и софри, а ще има време да си почине само в компанията на половинката си. Семейство Цветанови този път изневерели на любимото си Велико Търново, където обичат да се усамотяват по всяко време на годината, с южните красоти на България. Цветан и Деси отседнали в китния Сандански, а престоя си там съчетали и с разходка до най-малкия град у нас – Мелник, както и поход до Роженския манастир. В храма депутатът и жена му се отбили точно навръх Възкресение Христово и запалили по свещ за здраве за трите си дъщери, които този път не ги придружили, както и за всичките си близки. „Уникалната атмосфера на Великден в съчетание с красивата природа ни заредиха с много енергия и красиви усещания. Препоръчвам на всички да посетят това уникално място!“, коментира Цветанов посещението си в светата обител. Романтичната ваканция обаче не успяла да го извади от строя и въпреки че му се искало да навакса със съня, все пак не развалил режима си и намерил време да тренира. Този път в джогинга му се включили шампионката по лека атлетика Валя Демирева и нейните възпитаници от клуба в Сандански. Съпругата му Деси търпеливо го изчаквала да се наспортува, а той ѝ обещал, че ще ѝ се реваншира до края на месеца, когато двамата ще отпразнуват своята сребърна сватба, а именно - 25 години съвместен живот. Сподели:", "date": "2018.04.21", "title": "ЕКСКЛУЗИВНО В ПИК И \"РЕТРО\"! Цветанов празнува ЧРД на романтична почивка"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%BB%D0%BE%D1%88%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%81%D0%B0%D1%89---%D1%81%D1%82%D1%80%D0%B0%D1%88%D0%BD%D0%B8%D1%82%D0%B5-%D1%80%D1%83%D1%81%D0%BA%D0%B8-%D1%80%D0%B0%D0%BA%D0%B5%D1%82%D0%B8-c-300-%D1%82%D1%80%D1%8A%D0%B3%D0%B2%D0%B0%D1%82-%D0%BA%D1%8A%D0%BC-%D1%81%D0%B8%D1%80%D0%B8%D1%8F-news744057.html", "text": "След ракетния удар на САЩ по Сирия Русия вече няма морално задължение да не доставя зенитно-ракетни комплекси С-300 на Дамаск, заяви в интервю пред РИА Новости министърът на външните работи на Русия Сергей Лавров. \"Сега нямаме никакви морални задължения (след удара на САЩ по Сирия – бел. РИА). Имахме морално задължение и обещахме, по моему, да не го правим още някъде преди 10 години,по молба на известните наши партньори и ние взехме под внимание техния аргумент, че това може да доведе до дестабилизация на обстановката, въпреки че средството е чисто отбранително, но независимо от това ние се съобразихме с молбите, но сега вече нямаме това морално задължение“, заяви Лавров. Сподели:", "date": "2018.04.21", "title": "ЕКСКЛУЗИВНО ЗА ВОЙНАТА! Лоша новина за САЩ - страшните руски ракети C-300 тръгват към Сирия! Лавров отсече: След удара нямаме морални задължения"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%BD%D0%B0%D0%B5%D0%BC%D0%B0-%D0%B1%D0%BE%D0%B9%D0%BD%D0%B8-%D0%BA%D0%BE%D1%80%D0%B0%D0%B1%D0%B8-%D0%BE%D1%82-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D0%B5%D0%B3%D0%B5%D0%B9%D1%81%D0%BA%D0%BE-%D0%BC%D0%BE%D1%80%D0%B5-news744310.html", "text": "Гърция ще наеме това лято два френски бойни кораба, съобщава The Local, цитирани от „Фокус“. Атина иска да засили своите отбранителни възможности в Егейско море на фона на засилващото се напрежение с Турция. Заместник-министърът на отбраната Фотис Кувелис заяви, че Франция „ще ни предостави две фрегати под наем“. „Споразумението е финализирано по време на телефонен разговор между гръцкия министър-председател Алексис Ципрас и френския президент Еманюел Макрон“, разясни заместник-министърът. Според местни медии Гърция ще наеме две фрегати клас „ФРЕММ“ за период от пет години като се очаква те да бъдат въведени във ВМФ на страната до август. Двете фрегати, най-вероятно „Лангедок“ и „Аквитания“, ще засилят военните възможности на страната, докато напрежението с Турция се засилва. Сподели:", "date": "2018.04.21", "title": "Гърция наема бойни кораби от Франция заради напрежението в Егейско море"}
{"url": "http://pik.bg/%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%81%D1%86%D0%B5%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%83%D0%B4%D1%80%D1%8F-%D1%80%D0%B0%D0%BC%D0%BE-%D0%BD%D0%B0-%D0%B8%D0%B2%D0%B0%D0%B9%D0%BB%D0%BE-%D0%BA%D0%B0%D0%BB%D1%84%D0%B8%D0%BD-%D0%B7%D0%B0-%D1%88%D0%B5%D1%84-%D0%BD%D0%B0-%D0%BE%D0%BB%D0%B0%D1%84-news744419.html", "text": "Процедурата за нов генерален директор на ОЛАФ тече от една година. Предстои на 30 април посланиците в европейския съвет да изслушат четиримата кандидати за поста. Получих уверението на премиера Борисов, че ще имам съдействие от негова страна. Това каза бившият външен и социален министър Ивайло Калфин пред Канал 3. „Европейска служба за борба с измамите е важен орган, защото дава гаранция, че парите на данъкоплатците са защитени“, подчерта политикът ни, който е сред четиримата фаворити за поста. „Имам голям опит и никога не съм страдал от това, че мога по-малко от другите европейски политици. Не съм подготвен по-малко, от който и да е друг. Хората те оценяват по работата ти. Всички кандидатури са достатъчно авторитетни.”, заяви той. „Имам самочувствието, че съм добра кандидатура на България”, каза Ивайло Калфин. „Основното предизвикателство на ОЛАФ е свързано с длъжността на европейския прокурор. ОЛАФ трябва да си намери мястото и да си сътрудничи в с този човек. Очаквам до средата на май да се вземе окончателното решение за това кой ще е новият председател“, каза още той. Сподели:", "date": "2018.04.21", "title": "НА ЕВРОПЕЙСКАТА СЦЕНА: Премиерът Борисов удря рамо на Ивайло Калфин за шеф на ОЛАФ"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B6%D0%B5%D0%BD%D0%B8-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B2%D0%B0-%D0%BF%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B2%D0%B8-%D0%BD%D0%B0-%D0%BC%D1%8A%D0%B6%D0%B5%D1%82%D0%B5-news744344.html", "text": "Мъжете са много сложни човешки същества. Въпреки, че се смята, че жените са тези, които са неразбираеми, всъщност, момчетата са по-трудни за разгадаване. Не всички са еднакви, както твърдят хиляди момичета и много от тях държат на характера много повече, отколкото на външния вид, пише дама. бг. Въпреки това, на пръв поглед е невъзможно да разбереш какъв човек стои срещу теб, така че в действителност външността е много важна, особено когато се запознаваш с някого. Ето защо, еважно да се знае какво си мислят мъжете, когато видят косата ти, защото тя говори много повече за теб, отколкото си мислиш. Къдриците може да подчертават лицето ти, но ако не се грижиш за тях, ще постигнеш точно обратния ефект. Противно на очакваното, не е достатъчно просто да станеш и да излезеш от вкъщо. За да изглеждат вълните и къдриците ти добре, трябва да се грижиш за тях по време на всяко измиване и то по много внимателен начин. Почти всички жени обичат небрежните къдрици. Мъжете обаче си представят, че техните собственици са малко луди и необуздани, че са несериозни, но и доста палави в леглото. Момчетата обичат този стил, защото той ги кара да мислят, че си срамежлива и не обичаш да привличаш толкова много внимание. Но те също така знаят, че в теб дреме лъвица, която чака своя момент, така че е вероятно често да те канят на по питие. Ако прическата ти е такава, знай, че мъжете бързо ще губят ума си по теб. Така че, смело, момиче, развихри ги още малко! Разбира се, това зависи от човека, но обикновено тази прическа е приветствана от мъжете. Изглеждаш сякаш сутринта си била прилежна и сресана, но нещо много динамично ти се е случило през деня. Това обаче показва, че въпреки че си имала труден ден, все още се бориш да изглеждаш и да се чувстваш добре – точно като воина, който си. Някои мъже може да мислят, че си мързелива, но мнозинството е очаровано от сплетената ти коса. Поради тази причина не се безпокой, ако понякога си малко „разчорлена“. Вълните в косата са много красиви, но за момичетата, които не ги притежават по рождение, могат да се окажат истинско предизвикателство. Това, което момчетата мислят е, че не се страхуваш да поемаш рискове и си толкова организирана, че можеш да постигнеш всичко. Обичаш да търсиш различни алтернативи за разрешаването на всяка ситуация. А най-хубавото е, че това няма как да не остане забелязано от силния пол. Ако обичаш да поддържаш косата си на определена дължина, момчетата ще го забележат отдалеч. Това ще покаже, че си много практично момиче и че стреляш право в целта. Поради тази причина винаги трябва да залагаш на тази прическа, защото тя ще очарова обектите на твоите желания. Те ще видят, че си самоуверена жена, която има контрол над живота си, което можеш да бъдеш сигурна, че ще привлече цяла опашка от чакащи след теб. Конската опашка ще те накара да изглеждаш много професионално – като силна жена, която ще отговаря за връзката си. Този стил не отнема много време, няма правилен и неправилен начин, затова я направи спрямо своите виждания. Прическа като тази показва, че си доминантна и успешна, следователно и истински звяр в леглото, а това е важно за мъжете! Момчетата се влюбват в класическата дама, така че ако обичаш ретро прическите, ще бъдеш забелязвана и ухажвана, където и да отидеш! Няма значение дали ти е отнело часове да постигнеш тази визия, или че се налага да я поосвежаваш няколко пъти на ден - мъжете ще забележат усилията ти. С този красив външен вид ще ги накараш да си мислят, че си елегантна, закачлива, сложна и влюбчива. Романтиката е в твоята кръв и ще ти хареса, ако на първата си среща чуеш музиката на 50-те и дори потанцуваш малко. Много мъже не харесват този външен вид, а някои дори мислят, че той подсказва, че си мързелива и доста небрежна. Според тях тази прическа трябва да се носи, само когато си във фитнеса или у вас по пижама. Никога не трябва да излизаш на улицата така, още по-малко на среща, така че трябва да се опиташ да направиш нещо повече с косата си, тъй като този стил ще те накара да изглеждаш като жена, която не се интересува от нищо в живота, дори и от себе си. Сподели:", "date": "2018.04.21", "title": "ВНИМАНИЕ ЖЕНИ! Вижте какво казва прическата ви на мъжете!"}
{"url": "http://pik.bg/%D1%81%D0%BB%D0%BE%D0%B2%D0%B5%D1%81%D0%BD%D0%B0-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D1%81%D0%BE%D1%86%D0%B8%D0%BE%D0%BB%D0%BE%D0%B3-%D1%81%D0%BA%D0%BE%D1%87%D0%B8-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%81%D0%B5-%D0%B4%D1%8A%D1%80%D0%B6%D0%B8-%D0%BA%D0%B0-news744417.html", "text": "Не е хубаво президентът Румен Радев да се държи като политически девственик, колкото и да са услаждат политическите популистически тези. Той имаше възможност да направи ревизия на правителството, която не установи нарушения. Съжалявам, ако в президентството е изгоряло осветлението, но не е удачна позата на човек, който тепърва идва във властта. Това каза социологът Георги Харизанов пред Канал 3 по повод възникналото напрежение между Румен Радев и ГЕРБ. „Според мен, г-н Радев направи един ход да застане в светлината на прожекторите и да покаже, че няма да изпълнява ролята на фикуса зад вратата. Има значение и това, че президентът беше побутван към сенките. Очевидно го игнорират“, каза от своя страна социологът Кольо Колев. „Не знам какви са проблемите, за които говори президентът. Румен Радев не одобрява, че България се е превърнала в строителна площадка, но хората няма да застанат зад него. Ако им кажете, че всичко спира и няма да се строи и санира, едва ли ще има голяма подкрепа зад себе си“, заяви Харизанов. „Самата схема на санирането е корупционна“, убеден е Колев. „То се извършва с едни пари на чужда сметка. Някои обикновени хора успяват да вземат неща, но печелят основно големите играчи“. Харизанов не се съгласи с тези твърдения. „Бяха направени проверки, които не доказаха злоупотреби. Освен това бяха пренебрегнати големите фирми, за да се подкрепи дребният бизнес. Ползите за хората и това, че няма засечена нито една корупционна практика е безспорен факт“, подчерта опонентът на Колев. „Президентът е бутан настрана. Има ниша в политическата среда у нас и тя бе запълнена от президента Радев. Въпреки това той няма да създаде своя политическа партия“, прогнозира Колев. „Нормално е да култивира доверие, някой който задава популистки въпроси. Нужда от алтернатива може би има. Но този стремеж понякога води до комични резултати. Явно няма голяма вълна и политически лидер, който да я поведе“, коментира Харизанов. Според него нивото на привържениците, които се навъртат около президента е много ниско и той искрено се забавлява с тях. Сподели:", "date": "2018.04.21", "title": "СЛОВЕСНА ПРЕСТРЕЛКА! Социолог скочи на Румен Радев! Георги Харизанов: Президентът се държи като политически девственик"}
{"url": "http://pik.bg/%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%BF%D1%80%D0%B8-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D1%81%D0%B5-%D0%BF%D1%80%D0%B5%D0%B8%D0%B3%D1%80%D0%B0-news744354.html", "text": "Радио „Фокус“ При операцията по задържането на кмета на район „Младост“ се преигра. Това коментира Румен Петков, бивш вътрешен министър и член на ИБ на АБВ, в ефира на по повод ареста на кмета на столичния район „Младост“ Десислава Иванчева по обвинение за взимане на подкуп в особено големи размери. Той допълни, че от АБВ са категорични, че в борбата с корупцията не трябва да има компромиси, но по конкретния случай мярката е изпусната. Румен Петков допълни, че всичко е можело да се случи при закрити врати и да не става публично достояние. Той коментира и въпроса дали това не е опит на българските служби да покажат, че се борят с корупцията. „Аз мисля, че този комплекс, че трябва да покажем на някого нещо - в конкретния случай, че трябва да покажем на Европа, че България се бори с корупцията, трябва да бъде загърбен. Ние трябва да убедим обществото, да убедим народа в институционната нетърпимост към корупцията, в способността за ефективни действия на звената, които са призвани да се борят с корупцията. Ако се водим от целта – да убедим Европа, ще направим много груба грешка“, посочи Румен Петков. Според него повдигането на обвинения срещу Десислава Иванчева и последващите действия на разследващите органи би трябвало да доведат до развръзка, която се очаква от обществото, а именно - да се преодолеят съмненията, че това е постановка и да се докаже, че действително става дума за корупционни действия. Сподели:", "date": "2018.04.21", "title": "Румен Петков: При ареста на Десислава Иванчева се преигра"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D1%81%D0%BB%D0%B5%D0%B4-%D0%BD%D0%BE%D0%B2%D0%B8%D0%BD%D0%B0%D1%82%D0%B0-%D1%87%D0%B5-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%BF%D0%B8%D1%80%D0%B0-%D1%81-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D0%BE%D0%BF%D0%B8-news744409.html", "text": "Европейският съюз (ЕС) приветства \"позитивния и дългоочакван етап\", след като севернокорейският ръководител Ким Чен-ун заяви, че спира ядрените опити и изпитанията на балистични ракети, извършвани от Пхенян, предаде АФП. Изявлението му, приветствано също от Вашингтон и Пекин, изразява стремежа на Пхенян \"да спазва международните си ангажименти\", по-специално да изпълнява резолюциите на Съвета за сигурност на ООН, посочва в комюнике първият дипломат на ЕС Федерика Могерини. Тя изразява надежда предстоящите срещи между ръководителите на САЩ, Северна и Южна Корея да доведат до \"допълнителни, конкретни резултати\". Великобритания заяви, че плановете на Северна Корея да спре ядрените изпитания ще бъде положителна стъпка. В комюнике британското правителство изрази надежда, че това е израз на добра воля, предаде Ройтерс. Продължаваме да сме ангажирани да работим с нашите международни партньори за постигането по мирен начин на нашата цел - пълно, подлежащо на проверки и необратимо премахване на ядрените оръжия на Корейския полуостров, се допълва в комюникето на британското правителство. Ким Чен-ун направи изявлението си по-малко от седмица преди насрочения му разговор с южнокорейския президент Мун Дже-ин, който изглежда ще предшества историческата среща между Ким и президента на САЩ Доналд Тръмп, очаквана по принцип в началото на юни. ЕС е наложил санкции на КНДР във връзка с ядрената и ракетната й програма, но от 2001 г. поддържа дипломатически връзки с Пхенян, както и повечето страни членки, напомня АФП. Сподели:", "date": "2018.04.21", "title": "Великобритания със специално изявление след новината, че Северна Корея спира с ядрените опити"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B4%D1%8F%D0%B2%D0%BE%D0%BB%D0%B8-news744445.html", "text": "Манчестър Юнайтед успя да победи Тотнъм след обрат с 2:1 и така да се класира за финала на ФА Къп. „Червените дяволи” изоставаха в резултата, след като в 11-ата минута Али даде аванс на Спърс. Санчес обаче изравни в 24-ата минута, а Ерера направи обрата в мача пълен след попадение в 62-ата минута. Двубоят между двата тима се игра на „Уембли”, а гостите определено показаха по-добра игра на моменти. В своята дългогодишна история Юнайтед има спечелени 12 трофея от ФА Къп. Последното отличие на тима в турнирa бе от сезон 2015/2016. Отборът от Манчестър ще спори за трофея с Челси или Саутхямптън. Срещата започна с доста добро темпо и първите минути бяха изключително интензивни. В 10-ата минута Лукаку бе намерен прекрасно от Матич в наказателното поле, но ударът му с глава премина над вратата. Секунди след това Али даде аванс на „шпорите”, след като Ериксен го намери с прекрасно подаване на далечната греда и той нямаше друг избор, освен да добута кълбото в мрежата. В следващите минути лондончани понатиснаха здраво съперника си и създадоха няколко много добри атаки от които обаче не произлезе нищо фрапантно. В 24-ата минута обаче Юнайтед успя да изравни чрез Санчес, който с глава насочи топката към обратния на вратаря ъгъл от наказателното поле след центриране на Погба. Броени минути след това Лингард бе на косъм да направи обрата в мача пълен, но ударът му с глава бе неточен. До почивката нямаше повече попадения. Второто полувреме също започна с добро темпо и в 62-ата минута Юнайтед направи обрата пълен. Санчес центрира ниско по земя в наказателното поле, а Лукаку леко чукна топката за Ерера, който с хубав удар от няколко метра препарира противниковия вратар. Броени минути след това Лукаку излезе на доста добра стрелкова позиция, но ударът му не успя да намери очертанията на вратата. В 72-ата минута Лукаку имаше отново добър шанс, но този път ударът му бе точен и бе спасен с вещина от Ворм. Добрата игра на \"червените дяволи\" продължи и в 75-ата минута Погба отправи удар, но Ворм се намеси акробатично и изчисти в корнер. След последвалия корнер Смолинг бе на косъм да вкара, но така и не успя да се разпише. Maлко преди самия край Уаняма засече хубаво центриране в наказателното поле, но ударът му бе нескопосан, а до самия край нямаше повече голове, пише \"Гол\". МАНЧЕСТЪР ЮНАЙТЕД – ТОТНЪМ 2:1 0:1 Али 11 1:1 Санчес 24 2:1 Ерера 62 Де Хеа, Валенсия (80 - Дармиан), Смолинг, Джоунс, Йънг, Матич, Ерера, Погба, Лингард, Санчес (95 - Фелаини), Лукаку Ворм, Вертонген, Трипиър, Дейвис (68 – Моура), Санчес, Дембеле (78 - Уаняма), Ериксен, Али, Дайър, Сон (86 - Ламела), Кейн Сподели:", "date": "2018.04.21", "title": "Радост за \"червените дяволи\""}
{"url": "http://pik.bg/%D0%B2%D1%82%D0%BE%D1%80%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%B5%D1%80-%D1%81%D0%BA%D1%8A%D1%81%D0%B0-%D1%81-%D0%BD%D0%BE%D0%B2%D0%B0-%D1%81%D0%BB%D0%B5%D0%B4-%D0%B4%D0%B5%D1%8F%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D0%BD%D0%B0%D0%BF%D1%83%D1%81%D0%BD%D0%B0-%D0%B8-%D0%B6%D0%B5%D0%BD%D0%B0-%D0%BC%D1%83-%D0%B2%D0%BE%D0%B4%D0%B5%D1%89%D0%B8%D1%8F%D1%82-%D0%BF%D1%80%D0%B8%D0%B7%D0%BD%D0%B0-%D0%BF%D1%80%D0%B5%D0%B4-news744111.html", "text": "Втори телевизионер скъса с Нова телевизия в рамките на два дни! Както ПИК съобщи в четвъртък, водещият на рубриката \"Д Заедно с Веселинов от Нова си тръгва и неговата съпруга - Рени Веселинова. Тя работеше в предаването на Гала. Красивата репортерка обяви в ефир, че ще последва съпруга си. Веселинов й предложи брак на къмпинг \"Градина\" преди две години, а през миналото лято станаха семейство. Пред ПИК Деян Веселинов отрече слуховете, че започва работа в международна продуцентска компания и работата му ще бъде в чужбина. \"Не е вярно! Оставам в медиите, но засега само това мога да кажа!\", коментира Веселинов. ругата игра\" в \"Здравей, България\" Деян Веселинов напусна медията, след като последните четири години бе част от екипа й. Сподели:", "date": "2018.04.21", "title": "ВТОРИ ТЕЛЕВИЗИОНЕР СКЪСА С НОВА! След Деян Веселинов напусна и жена му! Водещият призна пред ПИК остава ли в медиите!"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B8-%D0%BF%D0%BE%D0%B4%D1%86%D0%B5%D0%BD%D1%8F%D0%B2%D0%B0%D1%85%D0%B0-%D1%81%D0%B5%D0%B3%D0%B0-%D0%BF%D0%BE%D0%BB%D1%83%D1%87%D0%B0%D0%B2%D0%B0%D0%BC%D0%B5-%D0%BC%D0%BD%D0%BE%D0%B3%D0%BE-%D0%B4%D0%BE-news744428.html", "text": "Получаваме много добри оценки за работата си от европейските лидери. Добрите ни успехи се дължат на нашата армия от експерти. Това каза министърът за Българското европредседателство Лиляна Павлова пред Канал 3. „В началото малко ни подценяваха и не вярваха, че ще се справим толкова добре“, призна тя. „Налагаше ни се не веднъж да водим тежки дебати и да гасим моментни пожари. Пожарът тлее, защото не може да се намери решение по темата с миграцията. Сега ние имаме шанс да намерим решение на този проблем. Показахме, че можем да сме мост, да сме толерантен партньор, успяхме да върнем в ЕС темата за Западните Балкани. Това е тема, която до преди година не стоеше на дневен ред. Предложихме един ясен план за редица проблеми“, подчерта министърът за Българското европредседателство. Павлова припомни, че Балканите винаги са били обект на засилен геополитически интерес. „Винаги са правени опити за налагане на определено влияние в региона. Тази теза използвахме, за да убедим политиците, които не искаха да се вслушат“, разкри тя. „Ако Сърбия и Косово сами не осъзнаят, че всичко, което правим за тях е уникален шанс или не намерят начини да решат проблемите помежду си, това обрича и двете държави на невъзможност от евроатлантическо бъдеще. Това ще засегне гражданите им“, предупреди Лиляна Павлова. „Ние трябва да покажем на гражданите в региона какво им предлагаме. В анекса, който подготвяме ще се даде пътна карта за свързаността на региона. Защо нашият регион да не стане Силиконовата долина на Балканите? Проектите са в голям мащаб. Предвидени са 30 милиарда евро за тази цел“, каза Павлова. „Един важен акцент в председателството ни е да няма разлики в качеството на храните за нас. Ние не сме второ качество европейци. Стоките и храните, които се произвеждат за нас не трябва да са с различно качество. Ще се опитаме да приемем специален регламент по тази тема“, увери Лиляна Павлова. „Все още няма официално решение на правителството. Винаги сме казвали, че когато един българин взема позиция в европейските институции, това за нас е гордост и винаги го подкрепяме. Личното ми мнение в случая е, че Ивайло Калфин е професионалист, освен опитен политик, така че би бил един достоен ръководител и генерален директор на тази служба”, каза Павлова. Сподели:", "date": "2018.04.21", "title": "Лиляна Павлова за европредседателството: В началото ни подценяваха, сега получаваме много добри оценки"}
{"url": "http://pik.bg/%D0%B5%D0%B2%D0%B3%D0%B5%D0%BD%D0%B8%D0%B9-%D0%B1%D0%B0%D0%BA%D1%8A%D1%80%D0%B4%D0%B6%D0%B8%D0%B5%D0%B2-%D1%81-%D0%B8%D0%B2%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%BD%D0%B5-%D0%B1%D0%B8%D1%85-%D0%BA%D0%BE%D0%BD%D1%82%D0%B0%D0%BA%D1%82%D1%83%D0%B2%D0%B0%D0%BB-news744363.html", "text": "Иван Костов сигурно е единственият човек в България, с когото не бих поддържал отношения. Това заяви в предаването „Тази събота” по bTV вицепремиерът в първия период на кабинета „Костов” Евгений Бакърджиев. Според него с подмяната на състава на правителството Костов си е направил подарък за 50-ия рожден ден. По думите на Бакърджиев разбиването на СДС е започнало през 1999 г. „Това, което се случва днес в синята партия, е достигане на „едно тежко дъно”, коментира посочи той. Според него политическият живот има три основни дефицита. Това са липса на авторитети и достойни хора, липсата на кауза и средата, както и политическо поведение за пример. Сподели:", "date": "2018.04.21", "title": "Евгений Бакърджиев: С Иван Костов не бих контактувал"}
{"url": "http://pik.bg/%D1%82%D1%80%D1%8A%D0%BC%D0%BF-%D1%80%D0%B5%D1%88%D0%B8-%D0%B2%D1%81%D0%B5-%D0%BF%D0%B0%D0%BA-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D0%BB%D0%BE%D0%BD%D0%B4%D0%BE%D0%BD-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news744283.html", "text": "Президентът на САЩ Доналд Тръмп , разкрива в. \"Дейли мейл\". Според изданието визитата на Доналд Тръмп в Лондон ще е работна. Президентът на САЩ възнамерява да пристигне в средата на юли и да прекара няколко дни във Великобритания. Очаква се той да се срещне с премиера Тереза ​​Май, както и с кралица Елизабет II или друг член на кралското семейство. , но на 11 и 12 юли Тръмп ще бъде в Брюксел на срещата на върха на НАТО, след което вероятно ще отиде в Лондон. Президентът на САЩ неколкократно променя гледната си точка за пътуването до Великобритания. През януари той отмени посещението си на Острова, планирано преди това за февруари. все пак е решил да посети Великобритания Точната дата на посещението все още не е избрана Сподели:", "date": "2018.04.21", "title": "Тръмп реши все пак да посети Лондон след срещата на върха в Брюксел"}
{"url": "http://pik.bg/%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB-%D0%BE%D0%BF%D1%80%D0%B5%D0%B4%D0%B5%D0%BB%D0%B8%D1%85%D0%B0-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BA%D0%B0%D1%82%D0%BE-%D0%BF%D0%BE%D0%B7%D0%B8%D1%82%D0%B8%D0%B2%D0%BD%D0%B0-%D0%BA%D1%80%D0%B0%D1%87%D0%BA%D0%B0-news744337.html", "text": "Европейският съюз приветства решението на Северна Корея да прекрати ядрените си и ракетни изпитания, съобщава Франс Прес, цитирани от „Фокус“. От Брюксел определят това, като „положителна крачка, която бе очаквана дълго време“. Върховният представител на Европейския съюз по въпросите на външните работи и политиката на сигурност Федерика Могерини заяви в официално изявление, че новината, обявена от лидера на Северна Корея Ким Чен Ун показва „готовността му да уважава своите международни задължения и да спазва резолюциите на Съвета за сигурност на ООН“. Сподели:", "date": "2018.04.21", "title": "От Брюксел определиха ядреното решение на Северна Корея като позитивна крачка"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F-%D0%B4%D0%B8%D0%B4%D0%B6%D0%B5%D0%B9-%D0%B0%D0%B2%D0%B8%D1%87%D0%B8-news744406.html", "text": "Полицията в Оман съобщи, че не подозира наличието на престъпление във връзка със смъртта на шведския диджей Авичи в столицата на страната Маскат, съобщи шведският телевизионен канал Си Би Ти. \"Ние не подозираме престъпление. Разполагаме с цялата информация и знаем точно какво се е случило. Всичко ще бъде изнесено пред медиите\", съобщи полицията на султаната Оман. Диджеят Авичи, чието истинско име е Тим Берлинг, почина на 28-годишна възраст. Той беше открит мъртъв в Маскат през деня на 20 април. Информация за смъртта на музиканта не беше дадена, но беше известно, че през последните пет години той е страдал от остър панкреатит. Заболяването му е било предизвикано от прекомерна употреба на алкохол. През 2014 г. Авичи е бил опериран от жлъчка. Live now with ! Сподели:", "date": "2018.04.21", "title": "Разкриха първи подробности за смъртта на световноизвестния диджей Авичи"}
{"url": "http://pik.bg/%D1%8F%D0%B6%D1%82%D0%B5-%D0%BF%D0%BE%D0%B2%D0%B5%D1%87%D0%B5-%D1%8F%D0%B4%D0%BA%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%BE-%D1%81%D1%8A%D1%80%D1%86%D0%B5-news744369.html", "text": "Редовната консумация на ядки може значително да намали риска от сърдечно-съдови заболявания. До този извод стигнаха шведски учени, цитирани от БГНЕС и Нова телевизия. В изследването са взели участие 60 000 жители на Швеция на възраст 45-83 години. Доброволците са разказали за своите хранителни навици и начин на живот, след което медиците са наблюдавали тяхното здравословно състояние в продължение на 17 години. През този период при наблюдаваните са регистрирани 4 983 сърдечни пристъпа, от тях 917 са били с фатален край, 3 160 случая на сърдечна недостатъчност, а също така 7 550 случая на аритмия. Учените са установили, че прилюбителите на ядките рискът от възникването на сърдечна недостатъчност е по-нисък с 20%. В същото време при консумацията на ядките от един до три пъти месечно случаите на аритмия намаляват с 12-18%. Медиците отбелязват, че ядките са източник на здравословни мазнини, минерали и антиоксиданти, които положително влияят на сърдечно-съдовата система. Сподели:", "date": "2018.04.21", "title": "Яжте повече ядки за здраво сърце"}
{"url": "http://pik.bg/%D0%BC%D0%B0%D1%81%D0%B8%D1%80%D0%B0%D0%BD%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-18-%D0%B0%D0%BA%D1%82%D0%B0-%D0%B8-7-%D1%84%D0%B8%D1%88%D0%B0-%D0%B7%D0%B0-%D0%B4%D0%B5%D0%BD-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news744338.html", "text": "18 акта и 7 фиша бяха написани само за ден при специализирани полицейски операции във Врачанско, съобщиха от ОД на МВР, цитирани от Конкурент. Съобщава се, че шест акции са проведени на територията на областта, а в тях са проверени 164 души и 63 МПС-та, както и 10 питейни заведения. Целта на проверките е била присъствието на непълнолетни и малолетни в кръчмите в региона, превантивни мерки срещу всякакъв вид кражби и противодействие на търговията с контрабандни стоки. Сподели:", "date": "2018.04.21", "title": "Масирани проверки! 18 акта и 7 фиша за ден във Врачанско"}
{"url": "http://pik.bg/%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%B1%D0%B0%D0%B1%D0%B0-%D1%88%D0%BE%D0%BA%D0%B8%D1%80%D0%B0-%D0%BA%D1%8A%D1%80%D0%B4%D0%B6%D0%B0%D0%BB%D0%B8%D0%B9%D1%81%D0%BA%D0%BE-%D1%81%D0%BF%D0%B5%D1%86%D0%B5%D0%BA%D0%B8%D0%BF%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-news744384.html", "text": "Сигнал за намерена мъртва 77-годишна жена в село Кременец, община Момчилград, е подаден в 10.30 часа тази сутрин на тел. 112. Това съобщиха от ОДМВР-Кърджали. На мястото на произшествието незабавно са пристигнали директорът на ОДМВР-Кърджали старши комисар Венцислав Момчилов, окръжният прокурор Желязко Стефанов, прокурор Бонка Василева, разследващ полицай и дежурна оперативна група за извършване на оглед. По трупа на възрастната жена били открити следи от насилие. При организираните издирвателни действия е задържан 48-годишен мъж от същото село. Той е бил заключен в къщата си и за извеждането му е изпратено специализираното тактическо звено за бързи действия на Районно управление на МВР-Кърджали. Операцията е приключила за минути и мъжът е задържан за срок до 24 часа. Образувано е досъдебно производство за убийство. Работата по случая продължава под наблюдението на Окръжната прокуратура в Кърджали. Сподели:", "date": "2018.04.21", "title": "Убийство на баба шокира Кърджалийско, спецекипи арестуваха заподозрян"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D0%B8-%D0%BC%D0%B5%D1%86%D0%B5%D0%BD%D0%B0%D1%82-%D0%B4%D0%B8%D0%BC%D0%B8%D1%82%D1%8A%D1%80-%D1%82%D0%BE%D0%B4%D0%BE%D1%80%D0%B0%D0%BD%D0%BE%D0%B2-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%B7%D0%B0-%D0%B4%D1%80%D1%83%D0%B6%D0%B1%D0%B0%D1%82%D0%B0-%D1%81-%D0%BB%D0%B8%D0%BB%D0%B8-%D0%B7%D0%B0-%D0%BC-news744190.html", "text": "Бизнесменът и меценат на българското изкуство Димитър Тодоранов бе в делегацията до Йерусалим за Великден, предвождана от митрополит Антоний, която донесе благодатния огън. Тръпката от това да пренесеш Светлината и то от Свещения град, от над 1500 км., е за цял живот. \"Беше силно духовно преживяване - да се докоснеш и да се увериш, че вярата в Господ и в православието, имат смисъл!\", казва Тодоранов за вълнуващото изживяване пред ПИК TV. Преди година той бе подстригат за иподякон от най-младия митрополит - Антоний. Към вярата всъщност го обръща... една морска вълна. По време на инцидент в Бразилия получава жесток вътрешен кръвоизлив. \"В такива моменти си променяш мисленето. Истината е, че тогава станах по-вярващ и по-религиозен\", връща се Тодоранов към деня, който го обръща към Бог. Какво се случва по време на най-критичния момент в болницата, в който е бил между живота и смъртта, Тодоранов разказва в светското предаване на ПИК TV. Единственият ни шампион по олимпийско карате говори още за успехите на националния ни отбор, за мисията си да накара българите да прогледнат към изкуството и колко близък е всъщност с примата на родната естрада Лили Иванова, с която често е забъркван в интриги... Сподели:", "date": "2018.04.21", "title": "САМО В ПИК TV! Бизнесменът и меценат Димитър Тодоранов пред медията за дружбата с Лили, за мисията му да върне българите към изкуството и за инцидента, заради който поглежда към Бог"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B3%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-%D1%89%D0%B5-%D0%B1%D1%8A%D0%B4%D0%B5-%D0%BD%D0%B0%D0%BF%D1%8A%D0%BB%D0%BD%D0%BE-%D0%B3%D0%BE%D1%82%D0%BE%D0%B2%D0%B0-news744422.html", "text": "Автомагистрала „Хемус“ ще бъде изцяло готова през 2024 година, а финансирането през годините ще осигуряваме от приходите от тол системата, която ще заработи от следващата година. През 2023 година ще бъдат готови автомагистралите „Струма“ и Русе – Велико Търново. През октомври тази година, осем месеца предсрочно, ще бъде пуснат и Лот 3.3 на АМ „Струма“ от Сандански до Кресна. Това каза министърът на регионалното развитие и благоустройството Николай Нанков по време на шестата политическа академия на жени ГЕРБ в град Вършец, съобщиха от пресцентъра на министерството, цитиран от \"Фокус\". В процес на изграждане е лот 3.1. на АМ „Струма“. В процес на изграждане са 9,3 км от “Хемус” от Ябланица до Боаза, чието строителството стартира на 27 март т.г. В момента се извършва проектиране на 16,3 километровия участък от пътен възел „Белокопитово“ до пътен възел “Буховци“. Проектират се и 50 километра от Боаза до пътя Плевен – Ловеч, като се очаква през тази година да стартират търгове за изграждането на участъците от Боаза до п.в. „Дерманци“, от - п.в. „Дерманци“ до п.в. „Каленик“ и от п.в. „Каленик“ до пресичането с Плевен- Ловеч. Ще бъдат обявени и процедури за инженеринг на 85 км от пътя Плевен – Ловеч до Русе-Велико Търново, разделен на три подучастъка. Протестиращите направиха видими усилията на правителството за изграждането на пътя Видин – Ботевград, който е и ангажимент в управленската ни програма, за което им благодаря, подчерта Нанков. Сподели:", "date": "2018.04.21", "title": "Министър Нанков разкри кога магистрала \"Хемус\" ще бъде напълно готова"}
{"url": "http://pik.bg/%D1%82%D0%B0%D1%81%D0%BA%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D0%BD%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D0%BA%D0%B0%D0%B6%D0%B5%D0%BC-%D1%87%D0%B5-%D1%80%D1%83%D1%81%D0%B8%D1%8F-%D0%BD%D0%B8-%D0%B5-%D0%B2%D1%80%D0%B0%D0%B3-%D0%B8%D0%BC%D0%B0%D0%BC%D0%B5-%D1%80%D0%B0%D0%B7%D0%BB%D0%B8%D1%87%D0%B8%D1%8F-news744308.html", "text": "\"Ние не можем да кажем, че Русия ни е враг. Можем да кажем, че имаме различия, но трябва търсим не онова, което ни различава, а нещата, които ни обединяват, за да можем да се възползваме от стратегическото си положение на мост\", казадепутатът Таско Ерменков в ефира на БНТ. Той добави, че политиката - да сме или с едните, или с другите, имайки предвид Запада и Русия, не е вариант в един сложен свят, в който трябва да се търси обединение. \"Позицията на президента Румен Радев е, че европейското бъдеще на България е безалтернативно. В последно време, в света има много обезпокоителни тенденции. Ако е изразил притеснение от това, не значи, че е евроскептик. Това че той обърна внимание на тези проблеми, показва загрижеността му за България, Европа и света\", коментира Ерменков. \"Разбира се, техниката е важна, но да поставим човека във фокуса\", обясни Ерменков и добави, че БСП е на позиция за ръст на възнагражденията на военнослужещите. Според него недокомплектът на българската армия, въпреки увеличението на заплатите, се засилва и това застрашава самата ни армия. Ерменков изрази мнение, чепод \"осветяването\", засегнато в речна на президента в УНСС, той разбира- . \"Но се притеснявам, че с мерките, които взимат за осветяването, понякога прожекторите греят много силно и започват да ни ослепяват. Имам предвид случаяс кмета на квартал\"Младост\". Не коментирам нейните действия, дали е получила, или не - подкуп\", коментира той. \"Но е с презумпция за виновност. Тя може да е всякаква, но пет часа да я оставят с белезници на улицата и да я снимат? Човешкото достойнство \", обясни Ерменков. Той добави, че в една правова държава, редът трябва да се спазва и човек е невинен, докато вината му бъде доказана. Таско Ерменков обясни . По думите му, , свързани с Гинка Върбакова. \"Най-интересният извод, който направихме е, че . Защото цялата информация, която искаме, или не е за парламента, или е тайна - банкова, или професионална. Когато не получаваш информация от държавните институции и когато те кажат, че парламентът няма право да получава тази информация, аз питам: Кой има тогава право\", коментира Ерменков. да се покажат онези ракови процеси от паралелната държава, които могат да убият истинската държава начина, по който беше направено, унищожаването на човешко достойнство не бива да бъде мачкано защо временната парламентарна комисия за ЧЕЗ е продължила работа депутатите са поискали от прокуратурата информация за фирми България е всичко друго, но не и парламентарна република Сподели:", "date": "2018.04.21", "title": "Таско Ерменков: Не можем да кажем, че Русия ни е враг, имаме различия"}
{"url": "http://pik.bg/%D0%B2%D1%82%D0%BE%D1%80%D0%B8%D1%87%D0%BD%D0%B8-%D1%82%D1%80%D1%83%D1%81%D0%BE%D0%B2%D0%B5-%D1%82%D1%80%D0%B5%D1%81%D0%B0%D1%82-%D1%85%D0%B0%D0%BB%D0%BA%D0%B8%D0%B4%D0%B8%D0%BA%D0%B8-news744350.html", "text": "Вторични трусове удариха край Халкидики. Около шест вторични труса са регистрирани в района на силното земетресение, което стана през нощта. Това показва справка с Европейския сеизмологичен център. Най-силният от вторичните трусове е с магнитуд 3,6 по скалата на Рихтер. Най-слабият трус е бил със сила 2,7. Сподели:", "date": "2018.04.21", "title": "Вторични трусове тресат Халкидики"}
{"url": "http://pik.bg/%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0%D1%82-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%BE%D1%82-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%BF%D1%83%D1%82%D0%B8%D0%BD-%D0%BA%D1%83%D0%BF%D1%83%D0%B2%D0%B0%D1%82-%D0%BA%D0%B0%D1%82%D0%BE-%D1%82%D0%BE%D0%BF%D1%8A%D0%BB-%D1%85%D0%BB%D1%8F%D0%B1-%D0%B1%D0%B8%D0%BB%D0%B5%D1%82%D0%B8-%D0%B7%D0%B0-%D0%BD%D0%B0%D1%88-news744241.html", "text": "зпълнителният директор на Асоциацията на туроператорите на Русия Мая Ломидзе, информира \"Русия тудей\". Конкуренти на България за летния отдих на руските туристи са Турция, Гърция, ОАЕ, Кипър и Испания. Руски туристи се завръщат в България. Те плащат масово резервации за нашите курорти. България е сред най-популярните туристически дестинации за руските граждани за майските празници, съобщи и \"Почивките за майските празници започнаха да се продават още преди два месеца, когато започват ранните резервации. Търсенето на отдих в Русия се е увеличило с 20%\", каза Мая Ломидзе. Сподели:", "date": "2018.04.21", "title": "РУСНАЦИТЕ СЕ ЗАВРЪЩАТ! Туристите от страната на Путин купуват като топъл хляб билети за нашите курорти"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D0%B3%D1%8A%D1%80%D1%86%D0%B8%D1%8F-%D1%87%D0%B5-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0%D0%BB%D0%B0-%D0%B2-%D1%81%D0%B1%D0%BE%D1%80%D0%B8%D1%89%D0%B5-%D0%B7%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8-news744358.html", "text": "Anadolu Agency, цитирана от \"Фокус\". Турският министър на правосъдието Абдулхамид Гюле изпрати писмо до гръцкия си колега, след като съдът в Гърция нареди освобождаването на един от осемте турски военни, избягали в нея след неуспешния опит за преврат в Турция на 15 юли 2016 г., предава В писмо до гръцкия си колега Абдулхамид Гюл заяви, че „Гърция се е превърнала в сборище за престъпници“. Сподели:", "date": "2018.04.21", "title": "Турция обвини Гърция, че се превърнала в \"сборище за престъпници\""}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%82%D1%80%D0%B8%D0%BC%D0%B0-%D1%81%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BD%D0%B8%D0%BA%D0%B0%D1%80%D0%B0%D0%B3%D1%83%D0%B0-news744289.html", "text": "Най-малко трима души бяха убити при протести в Никарагуа срещу промени в социалната система, предаде Ройтерс, като се позова на Червения кръст. Агенцията отбелязва, че смъртоносното насилие засилва натиска върху лявото правителство на президента Даниел Ортега. В Никарагуа вчера протестираха за трети пореден ден срещу влезлите в сила реформи, които увеличават вноските на работещите и понижават пенсиите. В четвъртък полицай и млад демонстрант бяха застреляни в столицата Манагуа. Един младеж е бил застрелян в Типитапа, североизточно от Манагуа. 48 души са получили медицинска помощ. Бивш лидер на лява партизанска групировка, обвиняван от критиците, че иска да установи семейна диктатура, Даниел Ортега е президент на Никарагуа от 2007 г. Неговата политика, която е смес от социализъм и пазарна икономика, осигури на централноамериканската страна солиден икономически растеж, отбелязва Ройтерс. Социалната реформа, която според правителството е необходима за фискалната стабилност, обаче предизвика ответни реакции, съпътствани от насилие. Местни телевизии, излъчвали пряко протестите, бяха спрени от ефир. Сподели:", "date": "2018.04.21", "title": "Най-малко трима са убити при протести в Никарагуа"}
{"url": "http://pik.bg/%D0%B3%D1%80%D0%BE%D0%B7%D0%BD%D0%BE-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%B4%D0%B0%D1%80%D0%B5%D0%BD%D0%B8%D1%8F-%D0%B7%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%BE-%D0%BC%D0%BE%D0%BC%D1%87%D0%B5-news744297.html", "text": "Отново посегнаха на кутия, в която се събират дарения за болен човек, става ясно от пепортаж, излъчен в сутрешния блок на Нова телевизия. Този път нуждаещият се е Кирил, който страда от онкологично заболяване. Тъй като лечението му е скъпо, негови близки и приятели решили да помогнат. Сложили кутии, в които да събират дарения за лечението му. Кампанията в помощ на Кирил започва през месец март. В началото на април обаче следва серия от кражби на кутии с дарения за него. Една от тях е в заведение в село Ярджиловци. Има няколко кражби и в Перник. „В навечерието на Цветница, след като затвориха към 02:00 часа през нощта, вероятно два или три часа пок-късно разбиват вратата и задигат двете кутии за дарения, които бяха разположени в заведението – разказва Том, който работи в заведението в село Ярджиловци.  – Предполагаме, че изчезналата сума е до 3 000 лв.За това обаче никой не може да бъде сигурен. От близки и приятели, свързани с кампанията знам, че от Перник, от различни места, са изчезнали още около пет кутии. За три от тях има доказателства за това. Още на сутринта лично подадох сигнала в полицията. До около час реагирала. Взеха нужните мерки, описаха всичко, но за съжаление за момента нищо не се случва“. „Престъпността не пита по какви причини тези пари са там – коментира самият Кирил. – Интересува ги крадците чистата печалба“. Сподели:", "date": "2018.04.21", "title": "Грозно! Откраднаха дарения за онкоболно момче"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%80%D0%B0%D0%B7%D0%BA%D0%B0%D0%B7-%D0%BD%D0%B0-%D0%B5%D0%B4%D0%B8%D0%BD-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D1%82-%D0%B1%D0%BE%D0%BC%D0%B1%D0%B8%D1%87%D0%BA%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D1%82%D0%B5%D0%B7%D0%B8-%D0%BA%D0%BE%D0%B8%D1%82%D0%BE-%D0%BF%D1%80%D0%B0%D0%B2%D1%8F%D1%82-%D1%82%D0%B5%D0%B7%D0%B8-%D0%BD%D0%B5%D1%89%D0%B0-%D0%B4%D0%B0-news744300.html", "text": "Петър Иванов и Гергана Зашева са двамата служители на Жандармерията, които пострадаха от самоделна бомба, внесена на стадиона по време на последния мач между Левски и ЦСКА-София тази седмица. Извършител още не е задържан. Държавата пък обяви нови мерки срещу футболните хулигани. Иванов работи от 16 години в системата на МВР, в Жандармерията. „В началото, когато избухна бомбичката и стъклото се пръсна, не разбрах, че и аз съм пострадал – разказа пред сутрешния блок на Нова телевизия Петър Иванов. - Тръгнах да помагам на колежката и после усетих, че имам наранявания по лицето и дясната роговица. През 16-те ми години в системата съм се сблъсквал с много неща и с почти всякакви ситуации. Участвал съм в охраната на доста мачове. До момента обаче нямам някакъв по-сериозен спомен от бомбички и такива неща. Мачовете протичат горе-долу по един и същи начин. Не бих казал, че отивам на мачовете с усещането, че отивам на война. За мен това е един работен ден. Осъзнавам, че може да се случи всичко, още повече когато се събират група хора, както е на мачовете“. Ивановсе връща и към случилото се по време на последния мач между Левски и ЦСКА-София, когато пострада. „От мястото, където бяхме, не мога да имам и най-малка представа откъде е дошла бомбичката – казва Иванов. – Чу се взрив. Това е, което знам. Хвърчали са стъкла, като нараняванията ни са от стъклата. Минах през спешен кабинет, прегледаха ме. Пожелавам на Гергана да е силна и бързо да се възстанови. Тя наистина е мъжко момиче“. Инспектор Петър Иванов се обърна и с призив към феновете. „Хората, които правят тези неща, неща се замислят, че там в публиката може да е и техен роднина - заяви Иванов. – Ходя на мачове. Това, дали бил завел децата си на мач, зависи от мача. Според ситуацията. Ако ги заведа, ще е с доста внимание. Сподели:", "date": "2018.04.21", "title": "Ексклузивен разказ на един пострадалите от бомбичка полицаи: Тези, които правят тези неща да се замислят, че там може да има и техен близък"}
{"url": "http://pik.bg/%D0%BA%D0%BE%D0%BB%D0%BE%D0%BD%D0%B0-%D1%81-%D0%B2%D0%BE%D0%B5%D0%BD%D0%BD%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D0%B7%D0%B0-%D0%BF%D0%B0%D1%80%D0%B0%D0%B4%D0%B0-%D0%BD%D0%B0-9-%D0%BC%D0%B0%D0%B9-%D0%B2%D0%BB%D0%B5%D0%B7%D0%B5-%D0%B2-%D0%BC%D0%BE%D1%81%D0%BA%D0%B2%D0%B0-news744305.html", "text": "Regnum, цитиран от \"Фокус\". Колоната с руската военна техника, която ще участва на Парада на Победата на 9 май на Червения площад е пристигнала на временното си месторазположение в Москва, предава „Механизираната колона, която ще участва на парада е преместена от тренировъчната площадка в Алабино в Подмосковието на временна площадка в Москва, разположена в северозападната част на столицата“, пише в съобщението. Известно е, че в състава на колоната бойна техника влизат бронеавтомобили „Тигър“ и „Тайфун“, бронетранспортьори БТР-82, ракетни комплекси „Искандер-М“ и „Ярс“, ЗРПК „Панцир-С“ и ЗРК „С-400“. Освен това на парада ще участват Т-34-85, Т-72Б3, БТР „Бумеранг“, БМД-4М, БМД-МДМ, САУ МСТА-С, „Коалиция“ и ЗРК „Бук-М2“ и „Тор-М2“. Сподели:", "date": "2018.04.21", "title": "Колона с военна техника за парада на 9 май влезе в Москва"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D0%BF%D1%80%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%B5%D1%80%D0%B5%D0%B2%D0%B0%D0%BD-%D0%B4%D0%BE%D1%81%D1%82%D0%B8%D0%B3%D0%BD%D0%B0-62-%D0%B4%D1%83%D1%88%D0%B8-news744346.html", "text": "Броят на задържаните в Ереван демонстранти, протестиращи срещу избирането на министър-председателя Серж Саркисян достигна до 62 души, предава РИА Новости, цитирана от „Фокус“. „В момента в полицейските отделения на Ереван са задържани 62 души“, каза началникът на управлението по връзки с обществеността и информация на полицията на Армения Ашот Агаронян. Протестите в Армения срещу Саркисян започнаха на 13 април. Сподели:", "date": "2018.04.21", "title": "Броят на задържаните при протестите в Ереван достигна 62 души"}
{"url": "http://pik.bg/%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%BA%D0%BE%D0%B3%D0%B0%D1%82%D0%BE-%D1%81%D1%82%D0%B0%D0%B2%D0%B0-%D0%B4%D1%83%D0%BC%D0%B0-%D0%B7%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D1%82%D1%8F-%D0%B5-%D0%BA%D0%B0%D1%82%D0%BE-%D0%BE%D1%80%D0%BB%D0%B8%D1%86%D0%B0-news744309.html", "text": "Ивелина Колева изпълнява български народни песни и още от малка се занимава с музика.Тя е сестра на попфолк дивата Преслава. Колева говори ексклузивно пред Ива Софиянска-Божкова и Нова телевизия. „Да изпълняваш фолклор е гордост”, категорична е Ивелина. Въпреки това е на мнение, че в днешно време е много трудно да се пробие с авторска музика и то в този жанр. За сестра си, с окято имат разлика от три години,  казва, че е по-буйната от двете. „Постоянно търсим съвети една от друга – признава Ивелина. - Не се критикуваме, имаме много самоирония и чувство за хумор. За мен тя е най-голямата в България. Иначе хората, които уважават това, което правя, ме знаят като Ивелина Колева. За тези, които не се интересуват от това, с което се занимавам, съм просто сестрата на Преслава”. Според Ивелина Колева,  най-големият успех на Преслава е, че е запазила себе си и че продължава да защитава близките си. „Тя е като орлица. Всяка нейна усмивка радва”, казва за сестра си Ивелина Колева. В началото на месеца Преслава официално потвърди новината, че е бременна. „Когато ни каза се зарадвах изключително много – признава Ивелина Колева. - Отдавна мечтаем да си има дете. Знаехме само аз, майка и татко и успяхме да го запазим в тайна. Имаше клюки от много отдавна. Когато го обяви официално, вече успях да го изживея. Вълнувам се много и с нетърпение го очаквам”. Сподели:", "date": "2018.04.21", "title": "Сестрата на Преслава: Когато става дума за семейството, тя е като орлица"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B4%D0%BE%D0%B1%D1%8A%D1%80-%D0%BF%D1%80%D0%B8%D1%8F%D1%82%D0%B5%D0%BB-%D1%81-%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news744347.html", "text": "Една от легендите на френския футбол Патрис Локо се оказва добър приятел с популярен български привърженик на спорта. 48-годишният бивш ас на френския национален тим, и клубни отбори като ПСЖ и Нант, публикува в социалните мрежи своя снимка с Кирил Евтимов. \"Двама приятели в Париж\", пише Локо към фотото си с Евтимов. Кирил Евтимов е отявлен привърженик на футбола, приятел с редица топ имена в играта. Евтимов ни предостави снимки с Патрис Локо. А ето и малка част от други кадри, в които Кирил Евтимов е до най-големи звезди във футбола като Меси, Азар, Пирес. Сподели:", "date": "2018.04.21", "title": "Българин добър приятел с легенда на Франция (ЕКСКЛУЗИВНИ СНИМКИ)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D0%BE%D1%82%D1%81%D0%B5%D1%87%D0%BA%D0%B8%D1%82%D0%B5-%D1%81%D0%BE%D1%84%D0%B8%D1%8F-%D0%BF%D0%B5%D1%82%D1%80%D0%BE%D1%85%D0%B0%D0%BD-%D0%BB%D0%BE%D0%BC-%D0%B8-%D0%BA%D0%B0%D0%B7%D0%B8%D1%87%D0%B5%D0%BD%D0%B5-%D0%B0%D0%BC-%D1%82%D1%80%D0%B0%D0%BA%D0%B8%D1%8F-news744371.html", "text": "Министърът на регионалното развитие и благоустройството Николай Нанков провери как върви ремонтът на участък от източната дъга на дясното платно на Софийския околовръстен път от Казичене до АМ \"Тракия\", който започна вчера. „Очаква се за Гергьовден да бъде пуснато движението в платното, което беше изцяло ограничено заради извършваните дейности. Трафикът се пренасочва двупосочно в платното в посока АМ \"Хемус\". Ремонтните дейности включват студено фрезоване на асфалтобенната настилка, полагане на геомрежа, на нова асфалтова настилка, пътната сигнализация и ограничителните системи. Скоро ще започне ремонтът на втория участък от пътното съоръжение над \"Цариградско шосе\" до разклона за село Лозен. До края на юни се очаква дейностите да приключат“, каза той. Нанков инспектира и рехабилитацията на второкласния път София - Петрохан - Лом в района на Петрохан. Сподели:", "date": "2018.04.21", "title": "Министър Нанков инспектира отсечките София-Петрохан-Лом и Казичене-АМ \"Тракия\""}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%BD%D1%84%D1%81%D0%B1-%D1%81%D0%BB%D0%B0%D0%B2%D1%87%D0%BE-%D0%B0%D1%82%D0%B0%D0%BD%D0%B0%D1%81%D0%BE%D0%B2-%D1%81%D0%BF%D0%B5%D1%88%D0%BD%D0%BE-%D0%BF%D1%80%D0%B0%D0%B2%D0%B8%D0%BC-%D0%BD%D0%BE%D0%B2-%D0%B7%D0%B0%D0%BA%D0%BE%D0%BD-%D0%B7%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%BE%D1%82%D0%BE-%D1%85%D1%83%D0%BB%D0%B8%D0%B3%D0%B0%D0%BD%D1%81%D1%82%D0%B2%D0%BE-news744362.html", "text": "„Спешно подготвяме нов Закон за футболното хулиганство. В парламентарната Комисия по въпросите на децата, младежта и спорта, съвместно с Министерството на младежта и спорта работим върху новите текстове вече близо 6 месеца. Зачестилите инциденти и последният случай с ранената служителка на МВР обаче, показа, че въвеждането на новите разпоредби трябва да станат факт в най-скоро време”. Това потвърди депутатът от НФСБ в групата на „Обединени патриоти” и председател на парламентарната Комисия по въпросите на децата, младежта и спорта Славчо Атанасов след като само преди ден, в петък, той анонсира законодателната инициатива по време на съвместна среща на представители на Министерството на младежта и спорта, на МВР, народни представители от спортната и вътрешна парламентарни комисии и БФС. Законът предвижда категорично и ясно разписване на отговорностите на всеки един участник при организирането на спортните мероприятия. Няма да допуснем размиването на отговорностите, категоричен е Славчо Атанасов. „Не откриваме топлата вода – проучихме и сме ползвали изключително опита на Англия, Испания и Италия.  Знаете, в Англия успешно се справиха с футболното хулиганство – днес там да отидеш на футболен мач е като да отидеш на театър, бащите спокойно водят децата си”, каза още председателят на парламентарната Комисия по въпросите на децата, младежта и спорта. Един от вариантите, който се предвижда е въвеждането на така наречените стюарди по време на футболна среща – така, както е в Англия. Припомняме, че по време на петъчната среща Славчо Атанасов е поел ангажимента до два месеца новият Закон за футболното хулиганство да бъде готов и влезе за обществено обсъждане. Ще се искат становища на футболни клубове, на клубове на феновете, на институции. Също така представителите на МВР, Министерството на младежта и спорта и народните представители от двете парламентарни комисии договориха краткосрочни и дългосрочни мерки, така че хулиганите да бъдат изгонени от футболните терени. „Защото спортът не е война. И на терените няма място за бомбички или бой”, категоричен бе депутатът от НФСБ и шеф на спортната комисия. Сред краткосрочните мерки са поставяне на допълнителни камери по стадионите, засилено полицейско присъствие и засилено претърсване. Сред дългосрочните, освен новият закон за футболното хулиганство, се предвижда нова наредба за сигурността на спортните обекти, въвеждане на възможности за проверка на самоличността на всеки един, който е закупил билет, както и промяна на наредбите за санкции на БФС. Сподели:", "date": "2018.04.21", "title": "Депутатът от НФСБ Славчо Атанасов: Спешно правим нов Закон за футболното хулиганство"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B8%D0%BD%D1%8A%D1%82-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BF%D0%BB%D0%B5%D0%B9%D0%B1%D0%BE%D0%B9---%D0%BA%D1%83%D0%BF%D0%BE%D0%BD%D1%8F%D1%81%D0%B2%D0%B0-%D1%81%D1%8A%D1%81-%D1%81%D0%B8%D0%BD%D0%B0-%D0%BD%D0%B0-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news744087.html", "text": "Корнелия Нинова пази в дълбока тайна подробностите около живота на сина си Рафаел. Пред обществото тя представя наследника си като скромно и тихо момче. „Ретро“ се сдоби с уникални снимки на младежа, на които той показва богата банкетна култура и фриволно поведение към нежния пол. От скандалната фотосесия на Рафаел се вижда, че е купонджия по душа и се движи в шумни компании. Любопитна подробност е, че член на приятелската му тайфа е синът на Цецка Цачева – Румен, който също има завидно образование и работи в ЦЕРН – Европейския съвет по ядрени изследвания. Макар Корнелия и правосъдната ни министърка да са опонентки на политическата сцена, явно децата им са намерили общи интереси, сред които и среднощните гуляи. Лидерката на БСП е споделяла, че до момента Рафаел никога не я е запознавал с гаджетата си, но от снимките си вижда, че такива около него никак не липсват. Вероятно синът на социалистката изпитва известни притеснения да заведе снаха в дома ѝ и не търси нейното одобрение за личния си живот за сметка на професионалните подвизи. От година Рафи работи в една от най-големите инвестиционни банки в света – „Голдман Сакс“, намираща се в Ню Йорк. Позицията, която младежът заемал, е на финансов анализатор. За час работа синът на Нинова получавал по 86 долара. За цял работен ден надникът му възлизал на 688 долара, или 1300 лева. Месечното му възнаграждение пък по проста сметка показва, че надхвърля 30 хиляди лева, а за изминалата година Рафи е изкарал почти 400 бона. 25-годишният наследник на шефката на БСП живеел охолно и се ширел в жилище на пъпа на Ню Йорк. Амбициите му били да продължава да се изкачва в йерархията на банковото дружество, като вече проявявал апетит и към шефско място. Все още обаче бил твърде неопитен, въпреки че боравел умело с парите – черта, която близките му смятали, че е наследил от своята находчива майка. Рафаел е възпитаник на Софийската математическа гимназия, като дълги години беше част от националния отбор в дисциплината и се кичеше с медали от престижни международни форуми. После талантливият математик се дипломира като финансов инженер в елитния университет „Бъркли“, откъдето са излезли 71 лауреати на нобелови награди. Синовете на Цачева (вляво) и Нинова заедно на купон Сподели:", "date": "2018.04.21", "title": "САМО В ПИК И \"РЕТРО\"! Синът на Корнелия плейбой - купонясва със сина на Цецка Цачева (СНИМКИ)"}
{"url": "http://pik.bg/%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%81%D0%BF-%D0%B7%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D1%81%D0%BA%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%82%D0%B8-%D0%B5-%D0%BB%D0%B8%D1%86%D0%B5%D0%BC%D0%B5%D1%80%D0%BD%D0%BE-news744368.html", "text": "Радио „Фокус“ Предложението на БСП за намаляване на депутатските заплати е лицемерно и, ако беше направено сериозно, то от ПГ на партията трябваше да предложат нов метод за определяне на възнагражденията на народбите представители. Това каза в интервю за Тома Биков, депутат от ПГ на ГЕРБ. Той допълни, че заплатите в парламента се определят от средната работна заплата в страната и, ако тя расте, съответно и депутатските се повишават. „Само че, ако подкараме в този дух – да намалим заплатите, да махнем субсидиите, да съборим и парламента, да няма депутати – тогава няма да имаме никакъв разход. Ще бъде още по-добре – нула лева разход за Народно събрание. Такива предложения в крайна сметка ще доведат до такива тези. Аз не мисля, че ние работим чак толкова лошо – ние работим като един средностатистически европейски парламент. В другите парламенти има същите проблеми. Няма нещо кой знае колко по-различно, но когато ние сами си казваме колко сме зле и колко лошо работим, тогава е естествено хората да нямат доверие. Ясно е, че няма да кажат: „Не, не много добре работите“, коментира Тома Биков. Той посочи още, че българският парламент е един от най-често заседаващите в ЕС, но има депутати, които не присъстват на заседанията. Той посочи, че през изминалата седмица е имало 2 законопроекта за обсъждане, но от ПГ на „БСП за България“ в залата са били по-малко от половината народни представители. Сподели:", "date": "2018.04.21", "title": "Тома Биков: Предложението на БСП за намаляване на депутатските заплати е лицемерно"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D1%81%D0%BA%D1%80%D0%B8%D1%82%D0%B0-%D0%B4%D1%80%D0%BE%D0%B3%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-news744314.html", "text": "Надзирател от Врачанския затвор е открил дрога в складово помещение на мястото за лишаване от свобода, съобщиха от ОД на МВР, цитирани от Конкурент. Г.Т. се обадил в петък около 14:30 часа, че при оглед на помещението е открил 7 полиетиленови сгъвки със зелена листна маса. При направената проверка с полеви тест от ченгетата, било установено, че става дума за канабис. По случая е образувано досъдебно производство, допълват от полицията. Сподели:", "date": "2018.04.21", "title": "Откриха скрита дрога във Врачанския затвор"}
{"url": "http://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D1%82%D1%80%D0%B8%D0%BC%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D1%81%D0%BB%D0%B5%D0%B4-%D0%B3%D1%80%D0%B0%D0%B1%D0%B5%D0%B6-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news744321.html", "text": "Трима младежи, извършили грабеж, са задържани след преследване от полицейски служители в Пазарджик, съобщиха от ОДМВР-Пазарджик, цитирани от „Фокус“. Случаят е станал малко след 22:30 часа на 20 април (петък) на кръстовище в областния град. Според информацията, 18-годишен младеж от Пазарджик е бил нападнат от трима непознати. Те му нанесли побой и откраднали мобилния му телефон заедно с връзка ключове. След получаване на сигнала за случилото се, автопатрули при полицейското управление в областния град незабавно блокирали периметъра около местопрестъплението. В резултат на предприетите действия са задържани и установени грабителите. Оказало се, че това са трима младежи на 16 и 17 години, всичките от Пазарджик. Непълнолетните са задържани за срок от 24 часа, а с тях работят разследващ полицай и инспектор „Детска педагогическа стая“. Сподели:", "date": "2018.04.21", "title": "Закопчаха трима тийнейджъри след грабеж в Пазарджик"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D1%80%D1%83%D0%BC%D0%B5%D0%BD-%D0%B2%D0%B0%D1%82%D0%B0%D1%88%D0%BA%D0%B8-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%80%D0%B5%D0%BF%D1%80%D0%B5%D1%81%D0%B8%D0%B8-%D1%81%D1%80%D0%B5%D1%89%D1%83-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5-news744142.html", "text": "- Заради публично изразена академична позиция от мен и доц. Стефан Стефанов през 2017 г. ръководството на Шуменския университет осъществи репресия срещу нас. На 10 май 2017 г. се проведе заседание на Катедрата по история и археология, към която се числи и нашата специалност. От заседанието стана ясно, че на 2 май 2017 г. главните асистенти Илонка Стоянова и Галя Йорданова депозират доклад до доц. Тодор Тодоров, ръководител на катедрата, и до декана на Факултета по хуманитарни науки проф. Веселин Панайотов, че ние с доц. Стефанов не сме си свършили работата по доклад за самооценка за програмна акредитация в направление \"Религия и теология\". Двете асистентки стоят много по-ниско в академичната йерархия от нас и не би трябвало да оценяват нашата работа. Вероятно са принудени да го направят или им е обещано бързо и лесно кариерно израстване. На същото заседание катедрата реши Факултетният съвет да предложи на ректора да ни бъде наложено дисциплинарно наказание за нарушаване на трудовата дисциплина. Заповедта, от която е видно, че сме определени за членове на комисията за акредитацията, получихме на електронните си адреси чак на 12 май, тоест два дни след решението да бъдем наказани.Независимо от това на 29 май 2017 г. получихме покани за даване на писмени обяснения. Практически срещу нас беше започнато дисциплинарно производство. - Декан на факултета по хуманитарни науки е проф. Веселин Панайотов, бивш областен координатор на \"Атака\" в Шумен и общински съветник от същата партия. Аз и проф. Станислав Станилов го препоръчахме за този пост. За съжаление, проф. Панайотов се оказа много конюнктурна фигура и преследваше користни цели. А за морала му ще спомена един интересен факт. Когато стана случаят на летище Варна през януари 2014 г., той публично се обяви срещу лидера на \"Атака\"  Волен Сидеров. Обвини го, преди да се произнесе следствието и съдът. Това явно беше някаква поръчка, тъй като Панайотов още преди това беше предал каузата на \"Атака\" и се беше преориентирал политически, преследвайки лични интереси в Общинския съвет в Шумен. Това беше неморална постъпка, защото г-н Сидеров го направи областен координатор и общински съветник. Панайотов напусна партията, но не напусна Общинския съвет и до последно ползва облаги като съветник. Не изключвам и политически мотиви, тъй като Панайотов вероятно има навика да изпълнява нечии поръчки. .- Истинската причина за закриването на катедрата по теология е, че с доц. Стефанов се противопоставихме на нагласен конкурс спуснат отгоре за д-р Теодор Стойчев, който се занимава с библеистика (Нов Завет). От Националната агенция за оценяване и акредитация (НАОА) имахме препоръка да обявим конкурс за хабилитиран преподавател по \"библеистика\". Имаше двама потенциални кандидати. Първото заседание на катедрата по история и археология, към която сме причислени, се проведе през април 2017 г. Още на второто заседание месец по-късно обявиха конкурс за главен асистент по библеистика (Нов Завет), за да се елиминира другият кандидат. - От чисто законова гледна точка катедрата по теология трябва да бъде възстановена. Няма причина това да не стане, ако се спазва Законът за висшето образование. Формалната причина за закриването й беше обстоятелството, че преподавателският състав е паднал под 7 души. От есента на 2017 г. сме 8 човека и тази причина отпадна. С решение от 13 декември 2017 г.  Постоянната комисия по хуманитарни науки и изкуства към НАОА даде програмна акредитация на професионално направление \"Религия и теология\" за образователно-квалификационна степен \"бакалавър\" – специалност \"Теология\", редовна форма на обучение, на основание обща оценка 7.7. Срокът на валидността на акредитацията  е пет години. Специалността ни е приоритетна и високата ни оценка задължава ректорското ръководство да възстанови катедра \"Теология\". Въпреки всичко катедрата не е възстановена. Убеден съм, че това се прави тенденциозно, за да се преследват неакадемични цели. В момента решенията, които касаят богословието, се взимат от историци и археолози, които са мнозинство. - Впечатленията ми са, че в корпусите на Шуменския университет е пусто и тъжно. Сред преподавателите и служителите се чувства напрежение и страх. Под ръководството на проф. Георги Колев загубихме голяма част от социалните си придобивки като премии на всеки три месеца, пакети с храна за Коледа, евтини почивки на море във Варна, намаляха чувствително ваучерите за храна и дрехи. В Шуменския университет липсва академизъм. Всичко се решава от ректора по един авторитарен начин. В университета и тъй като от ректора зависи академичното израстване. По време на управлението на проф. М. Георгиева имаше някакъв академизъм, имаше и личности като проф. Савова, проф. Добрева, проф. Цонев, проф. Станков. Всички те слязоха от сцената, след като се пенсионираха. В университета се шири шуробаджанащина, толерират се преподаватели с доказани плагиатства. Непрекъснато се назначава административен персонал, от който реално няма нужда. За един университет най-важни са студентите, след това преподавателите и чак тогава административният персонал, за да подпомага работата със студентите и преподавателите. Студентите намаляват прогресивно, а административният  персонал се увеличава. Наскоро се разбра, че проф. Колев се е отказал от управлението на Департамента за информация, квалификация и продължаващо образование във  Варна. Става дума за имот – публична държавна собственост с площ 5021 кв. м, заедно с построените в него три сгради. Целият имот е предоставен безвъзмездно на Икономическия университет във Варна. Това решение е в ущърб на Шуменския университет. И зад него не стоят ли лични интереси? - Тази аналогия, която правите е много удачна, защото закриването на катедрата е дело на хора, свързани политически с ДПС, и на ренегати без ясна политическа визия. Всичко това става пред лицето на държавните институции, които за пореден път си затварят очите. В Шумен продължава да съществува катедрата по турска филология, както и мюсюлманското училище. Нас ни закриват. чистачка може да стане доктор, Сподели:", "date": "2018.04.21", "title": "ЕКСКЛУЗИВНО В ПИК! Проф. Румен Ваташки със скандални разкрития за репресии срещу преподаватели в Шуменския университет"}
{"url": "http://pik.bg/%D1%81%D0%B5%D0%BA%D1%80%D0%B5%D1%82%D0%B0%D1%80%D1%8F%D1%82-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D1%80%D1%83%D1%81%D0%BA%D0%B8%D1%82%D0%B5-%D1%86%D0%B5%D0%BD%D0%BD%D0%BE%D1%81%D1%82%D0%B8-%D0%B4%D0%B0-%D0%B1%D1%8A%D0%B4%D0%B0%D1%82-%D0%B7%D0%B0%D1%89%D0%B8%D1%82%D0%B5%D0%BD%D0%B8-%D0%BE%D1%82-%D0%B2-news744244.html", "text": "РИА Новости, цитирана от \"Фокус\". Секретарят на Съвета за сигурност на Русия Николай Патрушев заяви, че в условията на все по-рязка политика на САЩ по отношение на Русия особено внимание трябва да се отдели и на противодействието срещу деструктивното влияние из зад граница, целящо размиването на руските традиционни духовно-нравствени и културно-исторически ценности, предава „Особено внимание трябва да се отдели върху противодействието на деструктивното влияние зад граница, целящо размиването на руските традиционни духовно-нравствени и културно-исторически ценности, а също така върху въпросите от информационната сигурност“, заяви Патрушев. Сподели:", "date": "2018.04.21", "title": "Секретарят на Съвета за сигурност на Русия призова руските ценности да бъдат защитени от влиянието на Запада"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%BD%D0%B0-%D0%BD%D0%BE%D0%B6-%D1%81-%D0%B0%D0%B4%D0%B5%D0%BB%D0%B8%D0%BD%D0%B0-%D1%80%D0%B0%D0%B4%D0%B5%D0%B2%D0%B0-news742852.html", "text": "Приятелството на тв дуото Виктор Николаев и Аделина Радева било напът да се разтрогне завинаги. Повод за дрязгите помежду им станал неочакваният дълъг отпуск на водещия, който вбесил неговата колежка. Виктор решил да премълчи от Аделина, че е поискал от шефовете двуседмична почивка, защото знаел, че това му решение ще я изнерви. Радева научила, че екранният ѝ партньор ще отсъства няколко часа преди той да се качи на самолета за Барселона. Журналистката изпаднала в бяс, понеже на нея щяло да ѝ бъде разрешено да отмаря чак след септември месец, защото според закона никой няма право да си взима отпуск, преди да е направил поне 8 месеца стаж на трудов договор на новото си работно място. Близо двете седмици, в които на Радева ѝ се наложило плътно да води сутрешния блок на Нова телевизия сама, ѝ се сторили безкрайни и страшно трудни, тъй като за пръв път ѝ се случвало да износва цялото предаване на своя гръб и не била подготвена за самостоятелни ефирни подвизи. Зрителите също забелязаха притеснението ѝ, което си личеше от непрекъснатите лапсуси и забавените ѝ реакции. Колежката на Николаев беснеела и че само след два месеца отново щяла да премине през същото напрежение, защото тогава Виктор по традиция почивал още 10 дни на гръцкото море и едва ли щял да отмени плановете си, за да я улесни. Все пак телевизионерът се извинил на екранната си половинка, но без гузна съвест пръснал почти 10 хиляди лева на семейната си ваканция в Испания. Очевидно стандартът на живот на журналиста се е вдигнал, тъй като до миналата година той водеше жена си и дъщеря си за Великден на курорт в Халкидики, където цените са далеч по-ниски от тези в Барселона. В испанския град семейство Николаеви обаче не отишли да плажуват, а да разглеждат основните архитектурни и природни забележителности. Освен че наели стая в ултралуксозен хотел, взели и кола под наем, с която свободно кръстосвали из града. Очевидно тази пролет Испания е новата притегателна точка на българския елит, който явно се е пренаситил да посреща пролетните празници в съседна Гърция. Заедно с Виктор на почивка в Барселона били още продуцентът Иван Христов с жена си Ирина Тенчева и всичките им четири деца, писателката Людмила Филипова и компания, както и бившата жена на Валери Божинов и Ники Михайлов – фолкзвездата Алисия. Сподели:", "date": "2018.04.21", "title": "САМО В ПИК И \"РЕТРО\"! Виктор Николаев на нож с Аделина Радева  "}
{"url": "http://pik.bg/%D0%BD%D0%B5%D0%B4%D1%8F%D0%BB%D0%BA%D0%BE-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D1%81-%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%BE-%D0%BF%D0%BE%D0%B5%D1%82%D0%B8%D1%87%D0%B5%D0%BD-%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB-%D0%B2-%D0%BE%D1%80%D0%B3%D0%B0%D0%BD%D0%BE%D0%B2%D0%B0%D1%82%D0%B0-%D0%B7%D0%B0%D0%BB%D0%B0-%D0%B2-%D0%B4%D0%BE%D0%B1%D1%80%D0%B8%D1%87-news744301.html", "text": "В понеделник, 23 април, от 18.30 часа в прекрасната Концертна зала в Добрич, известна още като Органовата зала, ще се състои музикално-поетичен рецитал на Недялко Йорданов. Входът е свободен и поетът очаква всички свои почитатели от града и областта, на които гостува за пръв път от няколко години. Празникът на поезията е организиран със съдействието на дирекция Култура на Община Добрич. Обичаният от поколения творец ще представи най-новата си стихосбирка , която стана широко известна като неговата първа \"фейсбук стихосбирка\". През есента и зимата 2017-2018 г. Недялко Йорданов всяка сутрин бива събуждан рано от неспокойната си муза и сяда пред компютъра, за да напише стихотворение, чиито първи рими са се родили сякаш още в съня му. Той веднага споделя тези произведения в страниците си във фейсбук и те намират възторжен отзвук сред хилядите му приятели и последователи. Това е още по-силен извор за вдъхновение за поета и така, ден след ден, в продължение на 67 сутрини, се появяват нови и нови прекрасни стихотворения. Публиката ще чуе творби и откъси и от другите нови книги на Недялко Йорданов - стихосбирката \"Мрън мрън\", мемоарната книга \"Моят Радой\" и първа част от ученическите и студентските му дневници \"Някога, някога\". Всички те са на книжния пазар с логото на водещото издателство . Недялко Йорданов ще изпее някои от своите романтични, носталгични и сатирични песни под акомпанимента на верния си съратник на сцената композитора Хайгашод Агасян. Двамата ще поднесат вдъхновяващ музикално-поетичен спектакъл от душа и сърце и очакват срещата с почитателите си с трепет. В петък, 27 май, артистичният тандем ще акостира в Бургас - родния град на Недялко Йорданов. В 19 ч. театър \"Адриана Будевска\" ще отвори врати за публиката на поетичния спектакъл. Там ще бъде представен и най-новият документален филм на поета \"Още ме има, още съм жив\". Сподели:", "date": "2018.04.21", "title": "Недялко Йорданов с музикално поетичен спектакъл в Органовата зала в Добрич"}
{"url": "http://pik.bg/%D1%87%D0%BE%D0%B2%D0%B5%D1%87%D0%B5%D1%81%D1%82%D0%B2%D0%BE%D1%82%D0%BE-%D1%89%D0%B5-%D0%BA%D0%BE%D0%BB%D0%BE%D0%BD%D0%B8%D0%B7%D0%B8%D1%80%D0%B0-%D0%BC%D0%B0%D1%80%D1%81-%D0%B2%D0%B8%D0%B6%D1%82%D0%B5-%D0%BA%D0%BE%D0%B3%D0%B0-news744276.html", "text": "До 2025 г. НАСА планира да има орбитална станция около Луната. Нейният строеж трябва да започне през 2022 г., разкрива АП. Изграждането на станцията на НАСА около Луната ще се осъществява с ракети \"Орион\". Те имат възможност да извеждат в космоса до 4 астронавти. Сподели:", "date": "2018.04.21", "title": "Човечеството ще колонизира Марс. Вижте кога!"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8-%D1%81%D1%8A%D1%80%D0%B1%D0%B8%D1%8F-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B0%D1%82-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-%D0%BF%D1%80%D0%B5%D0%B7-%D0%B0%D0%B2%D0%B3%D1%83%D1%81%D1%82-news744257.html", "text": "„Военное Обозрение“, цитиран от \"Фокус\". Делегация от сръбски военни е пристигнала в Ленинградска област, за да обсъди с руските си колеги съвместните тактически учения, които ще се проведат през август 2018 година, предава „По време на тридневното посещение сръбските военнослужещи участваха в планирана конференция по подготовката на съвместното руско-сръбско тактическо учение с бойна стрелба, планирано за август“, пише в официално съобщение на пресслужбата на руския Западен военен окръг. Сръбските военни също така са посетили отделната мотострелкова бригада на Западния военен окръг, дислоциран край град Луга в Ленинградска област. „Във военното градче съединенията на сръбската делегация получиха демонстрация на обектите на инфраструктурата и учебно-материалната база. На полигона военните от Сърбия успяха да наблюдават провеждането на тактическите занятия на мотострелковите подразделения по бойна подготовка с използването на различно въоръжение и военна техника“, отбелязват в пресслужбата. Сподели:", "date": "2018.04.21", "title": "Русия и Сърбия ще проведат съвместни военни учения през август"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%BE%D0%BD%D0%BF%D0%B8-%D0%B7%D0%B0%D0%BA%D0%BE%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BD%D1%8F%D0%BC%D0%B0%D1%88%D0%B5-%D0%BF%D0%BE%D0%BA%D0%B0%D0%B7%D0%BD%D0%BE%D1%81%D1%82-%D0%BF%D1%80%D0%B8-%D0%B0%D1%80%D0%B5%D1%81%D1%82%D0%B0-%D0%B9-%D1%81%D1%8A%D0%B1%D1%80%D0%B0%D0%BD%D0%B8%D1%82%D0%B5-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D1%81%D0%B0-%D0%B4%D0%BE-news744295.html", "text": "\"Не е имало никаква показнаств ареста на Десислава Иванчева\", каза в ефира на Би Ти Ви шефът на \"Случаят би трябвало да бъде превенция. Дай боже да имаме успешни акции. Много хора унас демонстрират завиден и необасним стандарт, българите им се възищават. Ако бяхме в нормална страна, никой и дума нямаше да каже в подкрепа на този човек, който е задържан с парите в ръце\",категоричен е Георгиев. Министър Екатерина Захариева не била цитирана коректно,според Пламен Георгиев. Тя ми се обадила и му обяснила, че е казала, че не е спазена границата от чисто човешка точка, но е спазен законът. \"Със сигурност на Иванчева не й е било конфортно, но това бе единственият възможен начин.Трябваше тя да бъде възпрепятствана до момента, в който се изземат и опишат банкнотите. Т \"Не съм герой нито антигерой. Заплата ми едостатъчна, за да мога да издържам семейството си. Един човек може да е подкупен и 50 хил. лв. да взима на месец\", уточни шефът на КОНПИ. Комисия за противодействие на корупцията и отнемане на незаконно придобитото имущество (КОНПИ) Пламен Георгиев. Пред кметицага на \"Младост\" нея бил отворен кашонът с парите и банкнотите били описани. ака всички виждат, че автомобилът не е местен никъде\",каза шефът на КОНПИ. Той категорично потвърди, че е щалда действа по същия начин, дори ако Десислва Иванчева е имала здрав политически гръб. \"Сигурен съм като прокурор, че събраните от нас доказателства са достатъчни за съдителна рисъда\", каза Пламен Георгиев. Сподели:", "date": "2018.04.21", "title": "ШЕФЪТ НА КОНПИ ЗАКОВА ИВАНЧЕВА: Нямаше показност при ареста й, събраните доказателства са достатъчни за осъдителна присъда"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82-%D1%81%D0%BF%D1%80%D1%8F%D1%85%D0%B0-%D0%BF%D0%B5%D1%82%D0%B8-%D0%B1%D0%BB%D0%BE%D0%BA-%D0%BD%D0%B0-%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news744311.html", "text": "Пети блок на АЕЦ “Козлодуй” бе спрян за планов годишен ремонт в 02:11 часа тази сутрин, съобщава Конкурент. Дейностите, планирани за периода на спирането, имат за цел да осигурят безопасна, надеждна и ефективна експлоатация на 1 000-мегаватовата ядрена мощност през следващата горивна кампания. В рамките на плановия престой на блока ще бъдат извършени превантивно техническо обслужване и ремонт на оборудването, функционални изпитания, както и презареждане на реактора със свежо ядрено гориво. Плановият годишен ремонт се предвижда да завърши в края на месец май. Шести блок на АЕЦ “Козлодуй” работи с натоварване от 104 процента, след успешното приключване на проекта за повишаване на мощността. За първото тримесечие на 2018 г. двата блока на атомната централа са произвели 4 543 511 мегаватчаса електроенергия, при спазване на всички изисквания за безопасност. Сподели:", "date": "2018.04.21", "title": "Ремонт! Спряха Пети блок на АЕЦ \"Козлодуй\""}
{"url": "http://pik.bg/%D1%81%D0%B0%D0%BB%D0%BC%D0%BE%D0%BD%D0%B5%D0%BB%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%B4%D0%B5%D1%82%D1%81%D0%BA%D0%B8-%D0%B3%D1%80%D0%B0%D0%B4%D0%B8%D0%BD%D0%B8-news744226.html", "text": "11 деца на 4- и 5-годишна възраст и помощник-готвач са диагностицирани със салмонелна инфекция в Детска градина № 4 \"Бреза\" в Стара Загора. Предприети са всички мерки за ограничаване на инфекцията, съобщиха от РЗИ - Стара Загора. 9 от децата и помощник-готвачът в детското заведение са здрави заразоносители и са открити активно, чрез извършени микробиологични изследвания за чревно носителство. След изолирането на първите деца е извършена крайна дезинфекция на помещенията от засегнатата група и кухненски блок. Взети са проби от външна среда и проби от храните, които са с негативни резултати. Поради установения положителен резултат на помощник-готвач се предприемат изследвания на всички деца и на работещите в детската градина за чревно носителство, както и извършване на повторна крайна дезинфекция на всички помещения от детската градина. С цел прекъсване на разпространението на инфекцията, 23 април се обявява за неучебен ден за детската градина. От 24 април ще се приемат деца само с отрицателни резултати за бактериално носителство. Сподели:", "date": "2018.04.21", "title": "Салмонела затвори детски градини"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D1%81-%D1%82%D1%80%D1%8A%D0%BC%D0%BF---%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BE%D0%B1%D1%8F%D0%B2%D0%B8-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D1%8F%D0%B4%D1%80%D0%B5%D0%BD-news744269.html", "text": "Лидерът на Северна Корея Ким Чен Ун обяви, че прекратява опитите с ядрени и междуконтинентални балистични ракети и че ще затвори ядрената тестова площадка в страната, съобщиха държавните медии на Северна Корея, цитирани от Франс Прес и „Фокус“. Изявлението, дълго очаквано от САЩ, се вижда като ключова стъпка в бързия дипломатичен танц в и около Корейския полуостров. Сензационното решение на севернокорейския лидер идва по-малко от седмица преди срещата му с южнокорейския президент Мун Джей Ин в демилитаризираната зона, която разделя полуострова, и преди срещата с президента на САЩ Доналд Тръмп. „След като милитаризирането на ядрените ни оръжия е потвърдено, не е нужно да продължаваме с ядрените опити и опитите с междуконтинентални ракети със среден и дълъг обхват“, заяви Ким пред събрание на управляващата партия. „Северната ядрена тестова площадка изпълни своята цел“, допълни севернокорейският лидер на събрание на Централния комитет на работническата партия. Сподели:", "date": "2018.04.21", "title": "ИЗВЪНРЕДНО ОТ СЕВЕРНА КОРЕЯ! Преди срещата с Тръмп - Ким Чен Ун обяви прекратяване на ядрените и ракетните тестове"}
{"url": "http://pik.bg/%D0%BD%D0%BE%D0%B2%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%BD%D0%B0-25-%D0%B0%D0%BF%D1%80%D0%B8%D0%BB-%D0%B2%D1%8A%D0%B2--news744228.html", "text": "„Телма“, цитиран от \"Фокус\". Министрите на външните работи на Македония и Гърция Никола Димитров и Никос Кодзиас ще проведат нова среща на 25 април във Виена, предава македонският телевизионен канал „Ще има нова среща до края на месеца, а датата трябва да бъде потвърдена между външните министри. Все още сме големи оптимисти, като обявиха, и премиерът и министърът на външните работи на Македония, търсим и очакваме да намерим решение, което ще бъде достойно за всички граждани“, заяви прессекретарят на македонското правителство Миле Бошняковски. След Виена министрите ще се срещат всяка седмица. Димитров и Кодзиас, както вече беше съобщено след тяхната среща в Охрид от миналия четвъртък, ще се срещнат и на двете конференции в Гърция, едната на 3 и 4 май на регионална среща на високо равнище в Солун, другата седмица по-късно на 11 и 12 май в Сунио , разположен на 70 километра от Атина, където ще бъде обсъдено бъдещето на Европа. От изхода на тези срещи ще зависи и срещата между премиерите, Заев и Ципрас, вече на ЕС на срещата на върха в София на 17 май. Гръцките медии съобщават, че е вероятно новите разговори да са свързани с времевите рамки за разрешаване на спора за името. Май е ключовият месец за разрешаване на спора за името. След чистата препоръка за започване на преговори за присъединяване с ЕС, цари оптимизъм, че Македония ще получи и дата, както и покана за членство в НАТО на срещата на върха през юли. Сподели:", "date": "2018.04.21", "title": "Нова среща между външните министри на Македония и на Гърция ще се проведе на 25 април във Виена"}
{"url": "http://pik.bg/%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D0%BF%D1%80%D0%B8-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-news744361.html", "text": "Финансовият благодетел на ЦСКА - Гриша Ганчев, е бесен след изпуснатата победа в дербито с Левски в сряда (2:2). Той е привикал част от отговорните фактори в клуба и едни от най-опитните футболисти в състава и им е дръпнал здраво конско, пише \"Тема Спорт\". Ганчев иска от играчите да се мобилизират и да направят всичко възможно да елиминират Левски за Купата на България. Реваншът е другата сряда, от 18:30 часа, на Националния стадион \"Васил Левски\". Сподели:", "date": "2018.04.21", "title": "Важна среща при \"армейците\"! Гриша Ганчев..."}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B4%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%B5%D0%B4%D0%B8%D0%BD-%D0%BE%D1%82-%D1%82%D1%83%D1%80%D1%81%D0%BA%D0%B8%D1%82%D0%B5-%D0%BC%D0%B5%D1%82%D0%B5%D0%B6%D0%BD%D0%B8%D1%86%D0%B8-%D0%BD%D0%B0--news744236.html", "text": "TRТ, съобщи \"Фокус\". Турското външно министерство изрази възмущение от решението на Държавния съвет на Гърция временното да освободи при определени условия Сюлейман Йозкайнакджи - един от осемте бегълци след неуспешния опит за преврат в Турция от 15 юли 2016 г., предава „Гръцкият Държавния съвет на 19 април реши отново да се освободи временно Йозкайнакджи , който избяга в Гърция след военния преврат в Турция“, пише в официално заявление на турското МВнР. „Въпреки факта, че Йозкайнакджи ще бъде под стриктен надзор, това решение показва, че Гърция не е предприела необходимите мерки срещу избягалите метежници. Гърция отново показа, че ги защитава“, се казва в заявлението. „Гръцките медии съобщиха, че през следващите няколко дни ще бъдат освободени и другите участници в опита за преврат“, се казва в изявлението. Документът отбелязва, че гръцките власти няма да могат да декларират, че това е проста юридическа процедура, свързана със задържането. \"Гърция многократно отказва да екстрадира в Турция метежниците, които са атакували демокрацията, което води до такива проблеми. Анкара продължава да настоява за екстрадирането им в Турция, където те ще се явят пред съда“, се казва в изявлението. Сподели:", "date": "2018.04.21", "title": "Турция скочи срещу решението на Гърция временно да освободи един от турските метежници на нейна територия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82%D0%BD%D0%BE%D0%B2%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-news744274.html", "text": "Отново стрелба в гимназия във Флорида. Въоръжен младеж рани един ученик вчера, предадоха световни медии. От полицията в щата посочиха, че 19-годишното момче е заловено. Той е бивш възпитаник на гимназията в Окала. Младежът дори се извинил за постъпката си. Пострадалият е на 17 години. Той е настанен в лечебно заведение с рана на глезена и без опасност за живота. Сподели:", "date": "2018.04.21", "title": "ИЗВЪНРЕДНО! Отново стрелба в гимназия във Флорида"}
{"url": "http://pik.bg/13-%D1%80%D0%BE%D0%B4%D0%BD%D0%B8-%D0%BF%D0%BB%D0%B0%D0%B6%D0%B0-%D1%80%D0%B0%D0%B7%D0%B2%D1%8F%D0%B2%D0%B0%D1%82-%D1%81%D0%B8%D0%BD-%D1%84%D0%BB%D0%B0%D0%B3-news744251.html", "text": "13 български плажа са отличени със световния сертификат „Син флаг“ за тази година. Ивиците, които са част от световната ранглиста, се увеличават спрямо 2017 г., когато тяхната бройка беше 11. Високото отличие, което оценява плажовете за качеството на морската вода, екологичност, безопасност, услугите и удобствата, които предоставят, са получили плажовете „Оазис“, „Дюни“, „Созопол-Харманите”, „Поморие-Изток”, „Несебър-юг“,„Слънчев бряг-юг“, „Слънчев бряг-север“, „Свети Влас-нов плаж“, „Свети Влас-Изток“, „Елените“, „Слънчев ден“, „Албена“, „Бялата лагуна“. Яхтеното пристанище „Марина Диневи“ също ще получи документ за качество. Това съобщи за „Монитор“ Станимир Георгиев, председател на УС на българското движение „Син флаг”. Новите ивици по Черноморието ни със световния сертификат са „Несебър-юг“ и „Елените“. Към списъка през 2018 година се присъедини и „Слънчев бряг-север“, който миналата година не се е сдобил с флаг поради концесионни неуредици. „Тази година обаче има нов концесионер, който кандидатства по съответния ред и имаме резултат от международното жури, че е отличен за тази година“, коментира Георгиев. Единственият плаж, който миналата година е бил в списъка на отличниците, но това лято няма да окачи синьо флагче, е „Свети Влас-централен“, отново поради проблеми с концесията. Тази година плаж „Албена“ получава значката за 20-и юбилеен път. Истинският първенец обаче е ивицата в Слънчев бряг, който е първият отличен плаж у нас през 1995 г. „Слънчев ден“ и „Дюни“ пък вече 22 години развяват синия флаг над крайбрежието си. Станимир Георгиев разясни, че кандидатстването за документа е доброволно, като всички, които са кандидатствали, са получили сертификат за качество. Таксата за участие е 450 евро, като през тази годината сумата е увеличена с 30 евро. Причината е, че според международната организация „Син флаг“ нашата страна попада в по-горен икономически раздел, което налага и по-високи такси за разглеждане на документите. Сподели:", "date": "2018.04.21", "title": "13 родни плажа развяват \"Син флаг\""}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B7%D0%B0%D1%81%D0%B5%D1%87%D0%B5-%D0%BF%D0%B0%D1%82%D0%B8%D1%86%D0%B0-%D0%B4%D0%B0-%D0%BB%D0%B5%D1%82%D0%B8-%D1%81-%D0%BF%D1%80%D0%B5%D0%B2%D0%B8%D1%88%D0%B5%D0%BD%D0%B0-%D1%81%D0%BA%D0%BE%D1%80%D0%BE%D1%81%D1%82-news744255.html", "text": "Швейцарската полиция засече нарушител на пътното движение, след като той направо летял над улиците на град Кьониц близо до Берн, съобщава агенция ДПА. Камера, настроена за снимане на водачи, шофиращи с превишена скорост, успя да фиксира нарушението на патица, прелетяла пред обектива с 52 километра в час. Максимално допустимата скорост в участъка се оказала 30 километра в час. Малко по-късно камерата засекла още едно подобно нарушение. Отново патица пренебрегнала ограниченията. Швейцарски полицай доверил пред ДПА, че не знаел дали става дума за един и същ нарушител-рецидивист, или за друго пернато. Градските власти са в чудо, тъй като не знаят къде да изпратят фиша за глобата, свързана с летенето с превишена скорост. Сподели:", "date": "2018.04.21", "title": "КУРИОЗ! Полицията засече патица да лети с превишена скорост"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D1%82%D1%80%D0%B0%D1%81%D1%82%D0%B8-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BD%D1%8F%D0%BC%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-%D0%B7%D0%B0%D1%89%D0%BE%D1%82%D0%BE-%D1%81%D0%B0-%D1%81%D0%B0%D0%BC%D0%BE-%D0%B4%D0%B6%D0%B5%D0%BD%D0%B4%D1%8A%D1%80%D0%B8-%D0%BA%D0%BE%D0%B8%D1%82-news744290.html", "text": "\"Виктор Орбан гарантира живота и здравето на гражданите в Унгария и заради това спечели.\" Така депутатът Георги Марков коментира последните президентски избори в Унгария пред Нова телевизия. „Никога Орбан не би допуснал ставащото с мигрантите в Германия – анализира Марков. - Соцалната му дейност наистина е впечатляваща. Наричат го популист. Това, което прави, звучало като социализъм. Не е популист. Намали безработицата. Спаси страшно много хора от фалит. За 8 години вдигна раждаемостта с 46 процента. В Унгария има реална опозиция, която продължава да протестира. Има много сериозни опозиционни телевизии“. Според Марков Франция и Германия трябва да се откажат от желанието си да командват Европа. „Казват, че Орбан е туморът на Европа. Още през 1989 година обаче този човек призовава за изгонването на руските войски. Най-силното нещо на Европейския съюз бе редът и законността. Бяха обаче допуснати милиони нашественици, които разрушиха реда. Започнаха атентатите и отслабването на Европейския съюз. Точно заради това очаквам догодина евроизборите да не минат вяло. Хората се страхуват от ислямизацията, от разрушаването на ценностите. От джендъри и еднополови бракове“. Според Марков „сега най-големият цирк очаквам да е в България през май на конгреса на ПЕС“. „Няма соцалисти в Европа, защото са само джентъри, които мислят за гей бракове и банки“, категоричен бе той. „Позицията на премиера ни е да е добре с всички – заяви още Марков. - Ние сме малка страна, изтощена икономически. Очевидно по-примирени от унгарците.Евала му правя на Бойко Борисов, че ходи при Ердоган. Той винаги може да ни пусне няколко орди, които да дойдат тука и да се бият по „Витошка“. Няма Европейския съюз да ни реши проблемите. Трябва да ги решим сами. Става дума за опазване на християнските ценности“. Марков, който е бивш член на Управителния съвет на Левски е категоричен, че проблемите, свързани с футболното хулиганство идват от това, че няма респект към държавата. Сподели:", "date": "2018.04.21", "title": "ГОРЕЩИ СТРАСТИ! Георги Марков изригна: Няма социалисти в Европа, защото са само джендъри, които мислят за гей бракове и банки"}
{"url": "http://pik.bg/%D0%BA%D0%BE%D1%81%D0%BE%D0%B2%D0%BE-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-%D0%BD%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B0%D1%82-%D0%BF%D1%80%D0%BE%D0%BC%D0%B5%D0%BD%D1%8F%D0%BD%D0%B8-news744238.html", "text": "Границите на Косово няма да бъдат променяни. Това заяви вчера външният министър на Косово Беджет Пацоли в София. За да се започнат преговорите с ЕС, Косово първо трябва да нормализира отношенията си със Сърбия. Съседката ни обаче не признава съществуването й. Пацоли потвърди, че ръководителят на сръбската служба за Косово и Метохия Марко Джурич днес отново е влязъл в Косово, но с разрешение на властите. \"В деня, в който се извършваха възпоменания за загиналите албанци избити преди 19 години в три косовски села, г-н Джурич в Митровица говореше срещу албанците. Той простигна по бомбастичен начин, не зачете това споразумение и влезе нелегално в Косово. Това беше причината за неговото депортиране. Днес г-н Джуруч е в Косов. Поискал е разрешение да влезе. Косово е отворена за всеки, който иска да я посети\", заяви Беджет Пацоли. Сподели:", "date": "2018.04.21", "title": "Косово: Границите ни няма да бъдат променяни"}
{"url": "http://pik.bg/%D1%8E%D1%80%D0%B8%D1%81%D1%82%D0%B8-%D0%BE%D1%82-%D0%B1%D1%83%D0%BD%D0%B4%D0%B5%D1%81%D1%82%D0%B0%D0%B3%D0%B0-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%BA%D0%B8%D1%82%D0%B5-%D0%BD%D0%B0-%D0%B7%D0%B0%D0%BF%D0%B0%D0%B4%D0%B0-%D0%B2-%D1%81%D0%B8%D1%80%D0%B8%D1%8F-%D1%81%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-news744239.html", "text": "Извършените от Запада въздушни удари в Сирия в средата на април нарушават международното право, потвърдиха юристи от германския парламент, информира АФП. \"Използването на военна сила срещу държава, като наказание за нарушаване на международна конвенция от тази държава, е в нарушение на забраната за използване на сила в международното право\", отговориха експерти от Бундестага на въпрос, внесен от крайнолявата партия Левицата. Експертите конкретно се позовават на Резолюция 2625 на Общото събрание на ООН от 1970 г., в която се подчертава, че \"държавите са задължени да се въздържат в международните си отношения от военни, политически, икономически или други форми на принуда, насочени срещу политическата независимост или териториалната цялост на всяка държава\". Съветът за сигурност на ООН също отхвърля военна отплата, определяйки я като \"несъвместима със задачите и принципите на ООН\". Германските юристи поясняват, че правните мотиви на САЩ, Франция и Великобритания \"не са убедителни\". Лондон обяви, че е \"правилно и законно\" да се извършат удари, за да се облекчи човешко страдание. Експертите подчертават, че остава под въпрос \"дали военните атаки наистина са подходящи за предотвратяване на още страдание\" в Сирия. На 14 април САЩ, Франция и Великобритания нанесоха удари по обекти на сирийската правителствена армия, тъй като според тях Дамаск е използвал химически оръжия срещу цивилни хора. Германия не участва в атаката, припомня \"Нюз.бг\". Сподели:", "date": "2018.04.21", "title": "Юристи от Бундестага: Бомбардировките на Запада в Сирия са незаконни"}
{"url": "http://pik.bg/%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%89-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%80%D1%83%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-news744267.html", "text": "Финансовите министри на САЩ и Русия Стивън Мнучин и Антон Силуанов се срещнаха във Вашингтон за да обсъдят антируските санкции, съобщиха от пресслужбата на финансовото министерство на Русия, цитирани от ТАСС и  „Фокус“. „На 20 април руският финансов министър Антон Силуанов се срещна с финансовия министър на САЩ Стивън Мнучин покрай тазгодишните пролетни срещи на Международния валутен фонд и Световната банка. По време на срещата е бил обсъден въпроса за санкциите“, се посочва в изявление на Министерството на финнсите на Русия. Според изявление на американското министерство, срещата се е състояла по искане на руската страна. „Двамата министри обсъдиха въпросите, включващи Северна Корея, Сирия и Украйна“, се казва в изявлението, без да се представят допълнителни детайли. Сподели:", "date": "2018.04.21", "title": "Финансовите министри на Русия и САЩ обсъдиха руските санкции"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%B5-%E2%84%961-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%BF%D0%BE-%D1%83%D0%BD%D0%B8%D1%89%D0%BE%D0%B6%D0%B5%D0%BD%D0%BE-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-%D0%BE%D1%80%D1%8A%D0%B6%D0%B8%D0%B5-news744271.html", "text": "Сърбия заема първо място сред страните от Балканския регион по унищожено нелегално оръжие и боеприпаси. Това бе съобщено от вътрешния министър на страната Небойша Стефанович, цитиран от Regnum и „Фокус“. Според него през 2017 г. в Сърбия са унищожени повече от 18 хил. единици оръжия, 24 кг. експлозиви и 47 хил. единици боеприпаси различен калибър. Миналата година по член „незаконно притежание на оръжие“ са възбудени повече от 1 250 наказателни дела, иззети са 1 800 единици огнестрелно оръжие. На свой ред първият вицепремиер и министър на външните работи Ивица Дачич заяви, че Сърбия също така е третата по света страна по прозрачност на износа на стрелково оръжие и леко въоръжение и законодателството на страна като цяло съответства на стандартите на ЕС в тази област. Сподели:", "date": "2018.04.21", "title": "Сърбия е №1 на Балканите по унищожено нелегално оръжие"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%BE%D1%82%D0%BA%D1%80%D0%B8%D0%BB%D0%B8-%D0%B2-%D0%B0%D1%80%D1%81%D0%B5%D0%BD%D0%B0%D0%BB-%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%BA%D0%B5%D1%82%D0%B8-news744216.html", "text": "РИА Новости, цитирана от \"Фокус\". Сирийската армия е открила в сирийския град Думеир, разположен североизточно от Дамаск голямо количество оръжие и боеприпаси, сред които ракети американско производство, предава По-рано бе съобщено, че членовете на групировката „Джейш ал Ислям“ е предала оръжието в град Думеир и са започнали да напускат града. „Отрядите на армията конфискуваха голяма партида оръжие и военна техника, принадлежащи на „Джейш ал Ислам“ в района Ел Махата в южната част на населеното място. Вътре имаше самоделни ракети, миномети, десетки самоделни взривни устройства, РПГ, няколко ракети американско производство ТOW, мини и т.н.“, съобщават сирийските медии. Също така се съобщава, че сирийската армия е открила помещение, принадлежащо на групировката, в които са произвеждани оръдия. Сподели:", "date": "2018.04.21", "title": "Сирийските военни открили в арсенал на опозицията американски ракети"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%89%D0%B5-%D0%BE%D1%82%D0%BA%D1%80%D0%B8%D0%B5-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D0%BC%D0%BB%D0%B0%D0%B4%D0%B5%D0%B6%D0%BA%D0%B8-%D1%81%D0%B5%D0%BC%D0%B8%D0%BD%D0%B0%D1%80-news744220.html", "text": "На 23 април 2018 г., в 10.00 часа, в информационния център на Министерство на отбраната вицепрезидентът Илияна Йотова ще открие Международен младежки семинар „Европа: Презареждане“. Това съобщиха от прессескретариата на президента на България. Проявата ще продължи до 29 април. Тя се организира по програма „Еразъм+“ и в нея ще участват над 30 младежи от 14 държави от ЕС. Сподели:", "date": "2018.04.21", "title": "Вицепрезидентът ще открие Международен младежки семинар"}
{"url": "http://pik.bg/%D0%BD%D0%B0-%D1%82%D1%8A%D1%80%D0%B3-%D0%BF%D0%BB%D0%B0%D1%82%D0%B8%D1%85%D0%B0-%D0%B7%D0%B0-%D0%BF%D0%B8%D1%81%D0%B0%D0%BB%D0%BA%D0%B0-%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-63-000-%D0%B5%D0%B2%D1%80%D0%BE-news744272.html", "text": "Черна писалка, украсена с изображение на сребърен двуглав орел от 20 кристала \"Сваровски\", бе продадена за 63 000 евро на търг на аукционна къща \"Друо\" в Париж, предаде ТАСС, цитирана от БТА и Нова телевизия. Както пише в. \"Паризиен\", писалката принадлежала на руския президент Владимир Путин. Предварителната оценка на лота е била между 50 000 и 80 000 евро. Името на купувача, участвал по телефона в търга, не се съобщава. \"Този лот не е произведение на изкуството, но уникалността му се потвърждава от днешната политическа реалност\", коментират експерти от тръжната къща. Сподели:", "date": "2018.04.21", "title": "На търг! Платиха за писалка на Владимир Путин 63 000 евро"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D1%82-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BA%D0%BB%D1%8E%D1%87%D0%BE%D0%B2%D0%B8-%D1%83%D0%BB%D0%B8%D1%86%D0%B8-%D0%B2-%D0%B3%D1%80%D0%B0%D0%B4%D0%B0-news744278.html", "text": "От Община Бургас започват ремонт на улиците „Иван Вазов“ и „Цар Петър“ в града, съобщава „Фокус“, като се позовава на пресцентъра на Общината. От 08:00 часа днес до 20:00 на 22 април поради пътно–ремонтни дейности, ще бъде затруднено, но няма да се спира движението по следните улици: по ул. „Иван Вазов“, в участъка от ул. „Уилям Гладстон“ до ул. „Константин Фотинов“; ул. „Цар Петър“, в участъка от ул. „Фердинандова“ до ул. „Иван Вазов“. Община Бургас предварително се извинява за причиненото неудобство и разчита на гражданите да се съобразяват с въведената временна организация на движение. Сподели:", "date": "2018.04.21", "title": "Важно! От Общината в Бургас започват ремонт на ключови улици в града"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%83%D0%B4%D0%B0%D1%80%D0%B8-%D0%B9%D0%B5%D0%BC%D0%B5%D0%BD-news744277.html", "text": "Водената от Саудитска Арабия коалиция , съобщава АП. Най-малко 20 души са били убити. Атаката на саудитските изтребители е била извършена в югозападната част на Йемен в петък южно от град Таиз. , превозвал 20 пътници. В момента не се разкриват повече подробности. е нанесла удар по цели в Йемен Поразен бил автомобил Сподели:", "date": "2018.04.21", "title": "Саудитска Арабия удари Йемен"}
{"url": "http://pik.bg/%D1%81%D0%B2%D0%B5%D1%82%D0%BB%D1%8C%D0%BE-%D0%B2%D0%B8%D1%82%D0%BA%D0%BE%D0%B2-%D0%BF%D0%BE%D0%BF%D0%B8%D0%BB%D1%8F-%D1%81%D0%B4%D1%81-%D0%B5%D0%B4%D0%B8%D0%BD-%D0%B1%D0%BE%D0%B9-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%BF%D1%80%D0%B5%D1%82%D0%BD%D0%B0%D1%82-%D0%BA%D0%B0%D0%BA%D1%82%D0%BE-%D1%82%D1%80%D1%8F%D0%B1%D0%B2%D0%B0-%D1%86%D0%B8%D1%80%D0%BA-news744217.html", "text": "Тъжна гледка, цирк. Дори и един бой не могат да спретнат както трябва. Това заяви в ефира на Би Ти Ви общинският съветник Светльо Витков след скандала в СДС. „Единственото, което може да стане в СДС, е от „45 години стигат“ да сменят химна си на „Боят настана““, смята Витков. Общинският съветник обясни още, че не му е приятно да вижда подобни действия, но това е реалността. Според него в политиката има много мирис напоследък и по-малко цвят. Витков обясни, че не може да коментира ареста на кметицата на „Младост“, но според него нещата са малко преекспонирани. „Политиката донякъде е бизнес, донякъде дипломация“, посочи той. Като председател на „Глас народен“ Витков обясни, че не смята да прави нови коалиции. Той припомни събитията от президентските избори със „Зелените“, като посочи, че не вижда начини за съюз с тях и Христо Иванов. „На крив министър вълната му пречи“, заключи общинският съветник. Сподели:", "date": "2018.04.21", "title": "Светльо Витков попиля СДС: Един бой не могат да спретнат както трябва, цирк"}
{"url": "http://pik.bg/%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BD%D0%B0-%D1%81%D0%B0%D1%89-%D1%89%D0%B5-%D1%81%D1%8A%D0%B4%D0%B8-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%BD%D0%B0-%D1%82%D1%80%D1%8A%D0%BC%D0%BF-%D0%B8-%E2%80%9E%D1%83%D0%B8%D0%BA%D0%B8%D0%BB%D0%B8%D0%B9%D0%BA%D1%81%E2%80%9C-news744242.html", "text": "Washington Post, цитиран от \"Фокус\". Националният комитет на Демократическата партия на САЩ е повдигнала съдебен иск на сумата от много милиони долари срещу руското правителство, предизборната кампания на настоящия президента на САЩ Доналд Тръмп и разследващата организация „Уикилийкс“, обвинявайки ги в конспирация, която е провалила победата на демократите на президентските избори през 2016 г., пише В жалбата, подадена във федералния окръжен съд в Манхатън, се твърди, че високопоставени служители на кампанията на Тръмп са влезли в заговор с руското правителство с цел да навредят на Демократическата партия и на нейния президентски кандидат Хилъри Клинтън и да помогне Тръмп да спечели изборите ,чрез проникване в компютърни мрежи на Демократическата партия и разпространение на откраднати материали намерени там. „По време на президентската кампания на 2016 г., Русия стартира решителна атака срещу нашата демокрация, и намери желаещ и активен партньор в кампания Тръмп“, коментира председателят на Националния комитет на Демократическата партия Том Перес. „ Това представлява акт на безпрецедентно предателство: кампанията на кандидат за президент на САЩ в лига с враждебна чужда сила, за да укрепи собствената си шанс да спечели президентския пост“, допълни той. Жалбата на чужда страна може да се окаже съдебно предизвикателство за демократите, отчасти защото другите държави имат имунитет от повечето щатски съдебни дела. Оплакването на Комитета на демократите твърди, че Русия няма право на закрила, тъй като интернет-атаката е нарушение на частната собственост на партията. В иска се твърди, че „Русия е нарушила частните сървъри на Националния комитет на Демократическата партия..., за да открадне търговска тайна и да извърши икономически шпионаж“. Тръмп лично не е ответник. Вместо това, искът е насочен към различни помощници ва Тръмп, които са се срещали с хора, смятани, че са свързани с Русия по време на кампанията, включително и синът на президента, Доналд Тръмп-младши, зет му Джаред Кушнер, председателят на неговата предизборна кампания Пол Манафорт и заместникът му Рик Гейтс. Консултантите и сътрудниците на Тръмп отричат да са получавали помощ от Русия. Сподели:", "date": "2018.04.21", "title": "Демократическата партия на САЩ ще съди Русия, предизборната кампания на  Тръмп и „Уикилийкс“ по обвинение в сговор"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%B3%D0%B0%D0%B7%D1%8F%D0%B2%D0%B0%D0%BD%D0%B5%D1%82%D0%BE-%D0%B1%D1%83%D1%80%D0%B3%D0%B0%D1%81-%D0%B8%D1%81%D0%BA%D0%B0-%D0%BC%D0%B5%D1%81%D1%82%D0%B5%D0%BD-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-news744176.html", "text": "В Бургас започна събирането на подписка за провеждане на местен референдум. Причината - няколко обгазявания на града от началото на годината. Според инициативния комитет жителите трябва да се произнесат за дейността на завод „Кроношпан Бургас”. Организаторите твърдят, че дървопреработвателното предприятие е един от потенциалните замърсители на морския град, информира Нова телевизия. След поредица от сигнали за усещане на остри миризми Регионалната инспекция по околна среда наложи санкция на собствениците му. За да се проведе местен референдум, са необходими поне 10 хиляди гласа. От „Кроношпан” определиха започването на подписката като „директна атака”. В официално изявление от компанията допълват още, че не разбират как организаторите „заявяват амбициите си да прогонят фирма с над 20 години история в града, да унищожат поминъка на 400 бургаски семейства, а същевременно обявяват, че искат един проспериращ и успешен Бургас”. Сподели:", "date": "2018.04.21", "title": "ЗАРАДИ ОБГАЗЯВАНЕТО: Бургас иска местен референдум"}
{"url": "http://pik.bg/%D0%B2-%D1%86%D1%8E%D1%80%D0%B8%D1%85-%D0%BE%D1%82%D0%BA%D1%80%D0%B8%D1%85%D0%B0-%D0%B8%D0%B7%D0%BB%D0%BE%D0%B6%D0%B1%D0%B0-%D0%BF%D0%BE%D1%81%D0%B2%D0%B5%D1%82%D0%B5%D0%BD%D0%B0-%D0%BD%D0%B0-%D1%82%D0%B2%D0%BE%D1%80%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D1%80%D0%B8%D1%81%D1%82%D0%BE-news744171.html", "text": "Изложба, посветена на творчеството на скулптора и художник от български произход Кристо и покойната му съпруга Жан-Клод, беше представена в Цюрих. Сподели:", "date": "2018.04.21", "title": "В Цюрих откриха изложба, посветена на творчеството на Кристо"}
{"url": "http://pik.bg/%D1%81%D0%B0%D1%89-%D0%BE%D0%BF%D1%80%D0%B5%D0%B4%D0%B5%D0%BB%D0%B8%D1%85%D0%B0-%D0%BA%D0%B8%D1%82%D0%B0%D0%B9-%D0%B8-%D1%80%D1%83%D1%81%D0%B8%D1%8F-%D0%BA%D0%B0%D1%82%D0%BE-%D1%81%D0%B8%D0%BB%D0%B8-%D0%BD%D0%B0-%D0%BD%D0%B5%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82%D1%82%D0%B0-news744245.html", "text": "AFP, цитирана от \"Фокус\". САЩ определиха стратегическите си съперници Китай и Русия като „сили на нестабилността“, поставяйки ги редом с Иран и Корея като страни, където злоупотребите с човешките права представляват глобална заплаха, предава Обвинението е повдигнато от изпълняващият длъжността държавен секретар на САЩ Джон Съливан, докато изнасяше ежегодния доклад на Държавния департамент за човешките права, който тази година е фокусиран върху дестабилизиращите света злоупотреби на държавните актьори. Сподели:", "date": "2018.04.21", "title": "САЩ определиха Китай и Русия като \"сили на нестабилността\""}
{"url": "http://pik.bg/%D1%88%D0%BE%D1%84%D1%8C%D0%BE%D1%80%D1%81%D0%BA%D0%B8-%D0%BD%D0%B5%D0%B2%D0%BE%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B0%D0%B2%D1%82%D0%BE%D0%B1%D1%83%D1%81%D0%B8-%D0%B7%D0%B0%D1%82%D0%B0%D0%BF%D0%B2%D0%B0%D1%82-%D0%B1%D1%83%D0%BB%D0%B5%D0%B2%D0%B0%D1%80%D0%B4-news744172.html", "text": "Задръстванията по бул. „Александър Стамболийски“ ежедневно късат нервите на шофьорите. Една от причините е, че булевардът е тесен, а по протежението му има няколко спирки на градския шофьори. За тях обаче няма джобове и щом рейсът спре, за да качи или свали пътници, зад него веднага се образува върволица от автомобили, разказва за неволите на шофьорите \"Марица\". По „Ал. Стамболийски“ големи тапи се образуват след рейсовете и на кръстовищата с улиците „Стефан Стамболов“ и „Димитър Талев“. Там пътуващите към центъра автобуси от градския транспорт  правят ляв завой. Често обаче, докато трае зеленият сигнал на светофара, отсрещният поток от коли не спира. Докато ги чака, рейсът запушва целия трафик след себе си и поредното задръстване е факт. „Толкова ли е трудно да регулират светофарите така, че левият завой да се прави без насрещно движение. Веднага пътят ще се отпуши“, коментират препатили шофьори. Сподели:", "date": "2018.04.21", "title": "Шофьорски неволи в Пловдив: Автобуси затапват булевард"}
{"url": "http://pik.bg/%D0%B1%D0%BE%D1%81%D0%BD%D0%B5%D0%BD%D1%81%D0%BA%D0%B8%D1%8F%D1%82-%D0%B3%D1%80%D0%B0%D0%B4-%D0%B1%D0%B8%D1%85%D0%B0%D1%87-%D0%B5-%D0%BD%D0%B0%D0%B2%D0%BE%D0%B4%D0%BD%D0%B5%D0%BD-%D0%BE%D1%82-%D0%BC%D0%B8%D0%B3%D1%80%D0%B0%D0%BD%D1%82%D0%B8-news744177.html", "text": "„Нова Македония“, цитирано от \"Фокус\". От миналата седмица в разположения в близост до границата с Хърватия босненски град Бихач се е появил голям брой мигранти от Алжир, Сирия, Ирак и Палестина. За това вече има реакции от местното население, а с официално писмо до кмета им Шихрет Фазлич се обърна и Ислямският педагогически факултет в Бихач, в което се посочва проблемите с мигрантите. Мигрантите са навсякъде в града, по улиците, в парковете, пред институции, училища и джамии, предава македонското електронно издание „Мигрантите спят навън, около джамията и сградата на факултета, а гледката е тревожна. Ето защо даваме предупреждение за драматичната ситуация, която трябва да бъде спешно решена“, пише в в писмото от факултета. Кметът на Бихач Фазлич предупреждава, че увеличаването на броя на чуждите граждани е проблем. „Нямаме точни данни колко са, но присъстват навсякъде на обществени места и преобладават в частни ваканционни домове. Аз съм по-загрижен за това какво ще се случи по-нататък. Страхувам се, че ситуацията ескалира“, заяви кметът пред местни медии. Единствените, които се грижат за мигрантите, са неправителствени организации. Понастоящем в Бихач има единствено мъже, но се очаква, че след време към тях ще се присъединят жени и деца, които са настанени в приемните центрове в Сараево. Според официалните данни на граничната полиция на Босна и Херцеговина, от 1 януари до 31 март 2018 г. в опит за незаконно преминаване на държавната граница в района на граничния пункт до Бихач, са били открити 56 души от страните с висок миграционен риск. От тях 14 са кандидатствали за убежище в Босна и Херцеговина. Сподели:", "date": "2018.04.21", "title": "Босненският град Бихач е наводнен от мигранти"}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news744178.html", "text": "Един палестинец загина при нови протести в Ивицата Газа. Демонстрациите са по повод предстоящата 70-годишнина от основаването на държавата Израел. Мирните протести и сблъсъците с израелската армия започнаха в края на март. Кулминацията им ще бъде на 14 май, когато е основан Израел. Този ден се отбелязва от арабите като Денят на катастрофата – Накба, когато палестинците са прогонени от домовете им. Сподели:", "date": "2018.04.21", "title": "Нови протести в Ивицата Газа"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BF%D0%BE%D0%B2%D0%B5%D1%87%D0%B5%D1%82%D0%BE-%D1%81%D1%8A%D1%80%D0%B1%D0%B8-%D0%B8%D1%81%D0%BA%D0%B0%D1%82-%D0%B7%D0%BD%D0%B0%D1%87%D0%B8%D1%82%D0%B5%D0%BB%D0%BD%D0%B0-%D0%B0%D0%B2%D1%82%D0%BE%D0%BD%D0%BE%D0%BC%D0%B8%D1%8F-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%B2-%D1%80%D0%B0%D0%BC%D0%BA%D0%B8%D1%82%D0%B5-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news744170.html", "text": "„Алсат-М“, цитиран от \"Фокус\". Според проучване на Фондация „Отворено общество“ гражданите на Сърбия са наясно, че страната им няма власт в Косово и за повечето реалното бъдеще ще бъде независимост от Косово, а за най-добро решение смятат съществената автономия на областта в рамките на Сърбия, макар и да не са готови за лични лишения за целта, предава македонският телевизионен канал, излъчващ на албански език Според представителя на „Ипсос стратеджик маркетинг“ Сърджан Богосавлевич гражданите нямат твърди и последователни позиции по Косово и че върху тях влияят отделните събития и емоции, но и мнението на околните. Една пета от гражданите смятат, че Косово ще стане независимо в бъдеще, т.е., че текущото състояние продължи, докато 11% от анкетираните смятат, че най-доброто решение е Косово да остане в състава на Сърбия със съществена автономия, въпреки че не могат да обяснят какво се подразбира с това. На въпроса дали Сърбия трябва да се придържаме към процеса на евроинтеграция на цената на признаване на независимостта на областта, 42 процента от анкетираните смятат, че Косово е загубено и че трябва да се фокусира върху евроинтеграцията, докато 36 на сто граждани смятат, че Сърбия няма никаква полза от ЕС и че не трябва да има компромис по отношение на Косово. Сподели:", "date": "2018.04.21", "title": "Проучване: Повечето сърби искат значителна автономия на Косово в рамките на страната"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%BE%D0%B1%D1%8F%D0%B2%D0%B8%D1%85%D0%B0-%D0%B7%D0%B0-%E2%80%9E%D1%81%D0%B5%D1%80%D0%B8%D0%BE%D0%B7%D0%B5%D0%BD-%D0%BF%D1%80%D0%BE%D0%B1%D0%B8%D0%B2%E2%80%9C-%D0%B2-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-news744275.html", "text": "Полицията и разузнаването на Великобритания са идентифицирали главните заподозрени в отравянето на двойния агент Сергей Скрипал и дъщеря му Юлия, съобщава британският вестник „Телеграф”, цитирани от БГНЕС и Нова телевизия. По данни на изданието разследването е извършило „сериозен пробив“, макар че се очаква работата му да отнеме още много месеци. Британските власти смятат, че покушението е осъществено от ударна група, контролирана от руското правителство. В контратерористичното подразделение на полицията смятат, че заподозрените вече са се върнали в Русия. В материала му се отбелязва, че имената на заподозрените са установени благодарение на анализа на данните за кацанията и отлитанията, изследване на камерите за наблюдение в Солсбъри и пътните камери, разпознаващи номерата на автомобилите. Сподели:", "date": "2018.04.21", "title": "Британските власти обявиха за „сериозен пробив“  в разследването на случая \"Скрипал\""}
{"url": "http://pik.bg/%D1%81%D1%82%D0%B5%D1%84%D0%B0%D0%BD-%D0%B4%D0%B5-%D0%BC%D0%B8%D1%81%D1%82%D1%83%D1%80%D0%B0-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%BD%D0%B0-%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%BF%D1%80%D0%BE%D1%86%D0%B5%D1%81-%D0%B2-%D1%81%D0%B8%D1%80%D0%B8%D1%8F-news744213.html", "text": "РИА Новости, цитирана от \"Фокус\". Специалният пратеник на ООН по Сирия Стефан де Мистура изрази надежда, че политическият процес в Сирия ще може да бъде подновен, предава „Мисля, че трябва отново да подновим политическия процес. И макар и Астана да е много важен формат, надявам се, че Сочи, където успяхме да открием решения по повод конституционния комитет, също ще може да продължи работата си“, заяви Де Мистура. „А след това всичко може да бъде осъществено в рамките на женевския процес“, допълни той. Сподели:", "date": "2018.04.21", "title": "Стефан де Мистура се надява на ново начало на политическия процес в Сирия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%BE%D0%BC%D0%B8%D1%80-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D0%BA%D0%B0%D0%BA-%D0%BD%D0%B8%D0%BD%D0%BE%D0%B2%D0%B0-%D0%BA%D0%B0%D1%82%D0%BE-%D0%B0%D0%BA%D1%82%D0%B8%D0%B2%D0%B5%D0%BD-%D1%83%D1%87%D0%B0%D1%81%D1%82%D0%BD%D0%B8%D0%BA-%D0%B2-%D1%80%D0%B0%D0%B7%D0%B1%D0%BE%D0%B9%D0%BD%D0%B8%D1%87%D0%B5%D1%81%D0%BA%D0%BE-news743006.html", "text": "Ами и на опозиция не случихме в годините на прехода. Както след 1944-та не случихме и на освободители – независимо дали „братушката Иван” или „брадър Джон”. А в другите бивши социалистически държави какви опозиции се появиха след 1989-а – направо мечта. Но там се спазваше желязното правило, че демокрацията се прави от демократи, а не от тарикати, които сръчно се преправят на демократи. Но там си имаше и здрави традиции. Там още преди началото на промените бъдещата опозиция имаше ясна програма за политически и икономически промени. Или по-скоро – за съчетаването им (т.нар. „паралелен преход”). Защото лесно е да излезеш след 10 ноември 1989 г. на улицата и да викаш „демокрация”. Много по-трудно е обаче да осъзнаеш, че това понятие съдържа два елемента – не само политически, но и икономически. А още по-трудно е във втория да си наясно какво точно искаш – социална или либерална икономическа демокрация. Ами и на двата (или трите) въпроса останалите бивши социалистически страни имаха свои ясни отговори. Просто защото бяха добре подготвени за „паралелните” си преходи. Унгария започна тази си подготовка още през 1956 г. И ако тогава съветските танкове смазаха желанието ѝ за политическа демокрация, все пак СССР беше принуден да охлаби примката на „икономическия болшевизъм”. Така се роди известният „гулаш-социализъм”, който след промените от края на 80-те лесно прерасна в добре функционираща пазарна икономика. Парадоксално, но до най-добрите ѝ форми я докара Виктор Орбан – един доста десен по убеждения политик, който обаче не се поколеба нито в един момент да защити унгарските национални интереси – политически и икономически. А иначе уж успешната „реформирала” се социалистическа партия (по едно време лидерът ѝ даже беше президент и на Социнтерна) се превърна в трайна и безперспективна опозиция, както пролича и на парламентарните избори от миналата неделя. В Полша като че ли беше още по-лесно – там руснаците просто не посмяха да наложат своя си „икономически социализъм”. А през 70-те и 80-те години поляците буквално отнесоха и политическия им. Важното обаче е, че през цялото това време полската опозиция готвеше и своята икономическа платформа за периода „след това”. И се яви на първите демократични избори с добре научен урок. Резултатите от който се виждат дори и в България – не спираме да дъвчем полски домати, да пържим техни картофи и да хрупаме ябълките им. И стигам сега до Чехия, или бивша Чехословакия. След Пражката пролет от 1968 г. тя беше може би най-жестоко „съветизираната” държава от Източния блок. Но намери сили да се възпротиви не само политически (с известните 2000 думи от 1977-а), но и икономически – с прословутата програма от 10 точки на Вацлав Клаус. Резултатът? Ми пак караме шкоди (ама не от ония, а от „Фолксваген”). И се тръшкаме за ЧЕЗ. Само дето то все още е 75% държавно. Е, каква е тази приватизация с толкова държавно участие? Или чехите са гении, или ние сме редови идиоти, нали? Пиша това дълго въведение с идеята да припомня математическото понятие „най-малко общо кратно” (НОК). Ами и при трите гореупоменати държави то е едно – че в тях опозицията спечели още първите демократични избори. И – включително и по морален ангажимент – започна съчетаването на политическия с икономическия преход. А точно това не се получи у нас. Вярно, „първото СДС” имаше и добра икономическа програма. Но тя можеше да се осъществи само при условие, че Съюзът спечели изборите. И когато то не стана, още „ранната” ни опозиция (от 1990-а) се оказа предимно креслива, страхлива и крадлива. И си върви като такава и досега. Още тогава хитрецът Луканов вкара (чрез кабинета на Д. Попов) едни от „баш опозиционерите” (Костов и Пушкаров) във властта. И ги светна как яко се краде от държавата. В смисъл – никакви икономически реформи, никаква стопанска демокрация, а само и единствено изгребване на държавната хазна. Така, с приобщаването още на първата ни демократична опозиция към разграбването на България, фактически беше положено началото на липсата въобще на реална опозиция. Което си върви и досега. Това е то „българското НОК” – народът да търпи, пък ние да си крадем, независимо като какви (леви или десни) се определяме. Вижте например „демократичното битие” на госпожата (или другарката), която претендира да е неин лидер в момента. Е, как един активен участник в Костовата разбойническо-ментърджийска приватизация от 1998-1999 г. ще се бори срещу „вредните последствия от нея“? Ами това ще рече да върви срещу самата себе си! Науката, която се рови из политиката, прави ясно разграничение между две основни понятия – „идеологии” и „манталитети”. Първите – леви или десни, консервативни или либерални, са мироглед, който съответните изповядващи ги партии предлагат на избирателите. Вторите, манталитетите, са нещо много по-грозно, но за съжаление, много добре виреещо в България. Защото да си купуваш не само електорат (предимно цигански), но и цял конгрес, както направи г-жа Нинова, си е манталитет, а не идеология. Резултатите? Ами поне три. Първо, пак нямаме опозиция, а участие в крадлива коалиция. Второ, с подобна политика БСП ще си стои все така замечтано загледана във властта. И трето – а може би така е по-добре. Сподели:", "date": "2018.04.21", "title": "САМО В ПИК И \"РЕТРО\"! Проф. Драгомир Драганов: Как Нинова, като активен участник в разбойническо-ментърджийска приватизация, ще се бори срещу себе си"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%BE%D0%B2%D0%B0-%D1%81%D0%B0%D0%B3%D0%B0-%D1%81-%D0%B1%D1%80%D0%B0%D1%82%D0%B0-%D0%BD%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D1%80%D0%B0%D1%87%D0%BA%D0%BE%D0%B2-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B3%D0%BE-%D0%B7%D0%B0%D1%80%D0%B0%D0%B4%D0%B8-%D0%B4%D1%80%D0%BE%D0%B3%D0%B0-news744260.html", "text": "Нова експертиза, която трябва да се извърши във Военномедицинска академия, ще определи съдбата на досъдебното производството срещу брата на обичания български актьор Димитър Рачков – Петър, пише \"Флагман\". Бургазлията беше арестуван за пореден път, след като при обиск в апартамента му полицаи откриха пликче с минимално количество синтетична дрога. При претърсването е иззет и голям буркан с прахообразно вещество, според Флагман. Самият Рачков твърдял, че това са хранителни добавки на билкова основа, използвани от неговата майка. Пробите в Бургас не успели категорично да покажат наличието на дрога в субстанцията и сега по случая трябва да се произнесат експертите в столицата. Ако откритото вещество в дома на Рачков наистина се окаже хранителна добавка, той ще се размине за пореден път, въпреки че в апартамента му са намерени около 0,5 гр пико. Това количество обаче е минимално, а и дрогата била в женско яке на закачалката в апартамента на Петър. Припомняме, че до момента черната овца в семейство Рачкови е арестуван многократно – за наркотици, шофиране без книжка и дори пласиране на фалшиви долари. Всеки път обаче Петър излиза чист от ситуацията, разминавайки се или с глоба или с условна присъда. Сподели:", "date": "2018.04.21", "title": "СКАНДАЛ! Нова сага с брата на Димитър Рачков, арестуваха го заради дрога"}
{"url": "http://pik.bg/%D0%BA%D0%B0%D0%BC%D1%8A%D0%BD%D0%B8%D1%82%D0%B5-%D0%BF%D0%B0%D0%B4%D0%B0%D1%82-%D0%BE%D1%82-%D0%BA%D0%B0%D0%BC%D0%B8%D0%BE%D0%BD-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-news744174.html", "text": "Камион, натоварен с чакъл, създава сериозни опасности за другите участници в движението, сигнализира потребител на фейсбук групата „Забелязано в Девня“. Возилото с регистрационен номер В 35 81 ВА е заснето преди минути на участъка от кв. „Река Девня“ към изхода на града, след което водачът е поел по автомагистрала „Хемус“. Хората във фейсбук групата коментират разпалено, че много ясно се вижда как от камиона падат камъни, защото шофьора явно го е домързяло да обезопаси товара с покривало. Сподели:", "date": "2018.04.21", "title": "Камъните падат от камион на автомагистрала \"Хемус\" "}
{"url": "http://pik.bg/%D0%B2-%D1%81%D0%BB%D0%BE%D0%B2%D0%B0%D0%BA%D0%B8%D1%8F-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D0%B3%D1%80%D0%B0%D0%B4-%D1%81%D0%BB%D0%B5%D0%B4-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-4-%D0%B1%D0%BE%D0%BC%D0%B1%D0%B8-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news744187.html", "text": "Словашките власти започнаха евакуация на жителите на град до южната граница с Унгария след от Втората световна война, информира АП. Полицията уточни, че са евакуирали , след като са открити Бомбите са открити, докато жител е разхождал кучето си, съобщава \"Новини.бг\". В същото време полицията в германската столица Берлин евакуира заради обезвреждането на 500-килограмова бомба от Втората световна война. откриването на четири невзривени бомби хора от улица в град Стурово четири 100-килограмови съветски бомби в поле. Не е ясно точно колко хора са евакуирани. хиляди хора от централната част и затвори централната железопътна гара Сподели:", "date": "2018.04.21", "title": "В Словакия евакуират град след откриването на 4 бомби от Втората Световна война"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BD%D0%B5-%D1%81%D0%B0-%D0%BB%D0%B5%D1%81%D0%BD%D0%B8-news744185.html", "text": "„Нова Македония“, цитирана от \"Фокус\". Според алтернативния министър на външните работи на Гърция Георгиос Катругалос прозорецът на възможностите за решаването на спора за името е все още отворен, но „топката е от страната на Македония, която, ако излезе насреща, ще има споразумение, предава македонското електронно издание „Искаме цялостно решение, за да не се създаде отново проблем през следващото десетилетие и искаме решение, което ще има характеристика на издръжливост и затова е необходима промяна на Конституцията на Македония. Ако другата страна реагира на това, ще постигнем споразумение, ако не, няма да го имаме. Топката е ясно на тяхна страна“, заяви Катругалос. Алтернативният външен министър на Гърция заяви, че преговорите не са лесни, но това е нещо, което се е знаело от самото начало и изрази надеждата, че накрая ще бъде постигнато споразумение. „Надяваме се, че в крайна сметка ще можем да постигнем взаимноизгодно споразумение“, допълни каза Катругалос. Сподели:", "date": "2018.04.21", "title": "Гърция: За името на Македония: преговорите не са лесни"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%B0%D1%80%D0%BC%D0%B5%D0%BD%D0%B8%D1%8F-%D0%BD%D0%B5-%D1%81%D1%82%D0%B8%D1%85%D0%B2%D0%B0%D1%82-%D0%BF%D0%B0%D0%BA-%D0%B4%D0%B5%D1%81%D0%B5%D1%82%D0%BA%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news744188.html", "text": "пред различни сгради на властта и в столицата на Армения, протестирайки срещу избирането на бившия президент Серж Саркисян за премиер, съобщава \"Франс прес\". Мнозина от демонстрантите са развявали националното знаме и са държали плакати с надписи \" \". Някои са се опитали да блокират пътища в отговор на повтарящите се призиви на лидера на протестите, опозиционния депутат Никол Пашинян, да се парализира трафика. Полицията обяви, че е арестувала десетки хора, съобщава \"Нюз.бг\". От миналия петък насам привържениците на опозицията провеждат протестни демонстрации срещу опитите на Саркисян да остане на власт като министър-председател, след като едно десетилетие изкара като президент. в страната с население от 2,9 млн. души. Говорителят на управляващата Републиканска партия на Саркисян отсече, че . Десетки хора са били арестувани, след като стотици привърженици на опозицията проведоха седящи протестни демонстрации блокираха движението Саркисян е диктатор Опозиционните партии разкритикуваха 63-годишния лидер заради бедността, корупцията и влиянието на могъщите олигарси новоизбраният премиер няма да се оттегли Сподели:", "date": "2018.04.21", "title": "Протестите в Армения не стихват, пак десетки арестувани"}
{"url": "http://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D0%B8%D1%81%D0%BA%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D0%BE%D1%82-%D0%B3%D1%80%D1%83%D0%BF%D0%B0-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B8-news744184.html", "text": "Кралство Испания иска екстрадицията на още един предполагаем участник в организираната група за трафик на хора и склоняване към проституция, разбита миналата година. Окръжният съд разреши експулсирането на Асен Маргинов от Семчиново. До момента той е десетият от предадените на испанското правосъдие, като срещу всички бяха повдигнати идентични обвинения - участие в организирана престъпна група, трафик на хора за сексуална експлоатация и склоняване към проституция. За тях по испанското законодателство са предвидени съответно до 8, 12 и 5 години лишаване от свобода, информира \"Марица\". Обвиняемият се съгласи да бъде експулсиран в Испания, където на 10 септември миналата година започна съдебният процес срещу участниците в групата. Смята се, че те са поне 62-ма, като много от тях са български граждани. Междувременно останалите деветима, по непотвърдена засега информация, са освободени с по-леки мерки за неотклонение. Няма официални данни за това дали процесът е приключил и дали има присъди за деветимата жители на различни селища от Септемврийска община, сочени като участници в групата. За неин лидер е смятан бившият вече кмет на Семчиново Пламен Темелков, който също бе сред арестуваните и по-късно – екстрадирани в Испания. След няколко месеца той беше освободен и се върна за кратко на поста си, но после беше отстранен заради дългото отсъствие ожт работа. Опита да обжалва решението за отнемане на правомощията му, издадено от Общинската избирателна комисия, но не успя. На 20 май в селото предстоят частични избори. До момента Темелков е единствен кандидат за кмет. Сподели:", "date": "2018.04.21", "title": "Испания иска още един от група за трафик на проститутки"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%B3%D0%BB%D0%BE%D1%80%D0%B8%D1%8F-%D0%B2%D0%B4%D0%B8%D0%B3%D0%B0-%D1%81%D0%B2%D0%B0%D1%82%D0%B1%D0%B0-%D0%BC%D1%8A%D0%B6%D1%8A%D1%82-%D0%B9-%D0%B5-%D0%BE%D1%82-%D0%B2%D0%B0%D1%80%D0%BD%D0%B0---%D0%B5%D1%82%D0%BE-%D0%BA%D0%BE%D0%B3%D0%B0-%D0%B8-%D0%BA%D1%8A%D0%B4%D0%B5-%D0%B9-%D0%B5-%D0%BF%D0%B0%D0%B4%D0%BD%D0%B0%D0%BB-%D0%BD%D0%B0-%D0%BA%D0%BE%D0%BB%D0%B5%D0%BD%D0%B5-news744106.html", "text": "Две щастливи събития предстоят на родния супермодел Глория Петкова, която доби популярност в реалити формата \"ВИП Брадър\". Брюнетката и годеникът й Методи ще се венчаят през май, а през септември ще се появи и първородният им наследник. Глория е криела бременността си от доста хора до момента, в който не реши да се похвали за благата вест в \"Инстаграм\". \"Аз съм суеверна и има поверие, че до третия месец не се казва. Разбира се, знаеха само най-близките ми. След това тайната остана, не сметнах за нужно да го разгласявам. По това време снимах с колегите си от сериала \"Денят на бащата\", тогава влизах в третия месец и коремчето ми не се забелязваше. Наясно със ситуацията беше само режисьорът, ставаше ми много лошо понякога, имах нужда да почивам. Сега съм в пети и се чувствам по-добре\", сподели моделката пред \"Телеграф\". Половинката й Методи е родом от Варна, по-голям е от нея и се занимава с търговия. Заедно са от година, заживели са заедно още от втората седмица. Не им е отнело много време, за да придобият готовност и за наследник. Съобщила му е, че е бременна като е опаковала теста с двете чертички в панделка. Методи е предложил брак на Глория, когато били на обиколка над Рилските езера - 11 октомври, а на тази дата красавицата има и рожден ден. Сватбата им ще се състои на морето в затворен комплекс, до който достъп ще имат единствено персоналът и гостите. Интересен факт е, че Глория не яде месо от 12 години, но с настъпването на бременността, гладът й за мръвка се изострил. Започнала е отново да консумира животинско и споделя, че се чувства добре, но й е странно след огромната пауза, през която се е въздържала. Сподели:", "date": "2018.04.21", "title": "ЧЕСТИТО! Глория вдига сватба! Мъжът й е от Варна - ето кога и къде й е паднал на колене..."}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BE%D1%82-%D1%80%D1%83%D1%81%D0%B8%D1%8F-%D1%81%D0%B0-%D0%BE%D1%82%D0%BA%D1%80%D0%B8%D0%BB%D0%B8-%D0%B2-%D0%B4%D1%83%D0%BC%D0%B0-%D0%BD%D0%BE%D0%B2%D0%BE-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B7%D0%B0-%D0%B8%D0%B7%D0%B3%D0%BE%D1%82%D0%B2%D1%8F%D0%BD%D0%B5-%D0%BD%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-%D0%BE%D1%82-news744180.html", "text": "ТАСС Руските военни са открили в сирийския град Дума още едно доказателство, че групировката „Джейш ал Ислам“ е използвала химическо оръжие. Това бе съобщено пред от специалиста от войските по радиационна, химическа и биологическа защита полк. Александър Родионов, пише \"Фокус\". „По време на изследването на химическата лаборатория на терористите, намерена във вторник, бе открито голямо количество от веществото хексамин, което е доказателство, че бойците са се занимавали с изготвянето на химическо оръжие“, заяви Родионов и добави, че това вещество се използва и при изготвянето на експлозиви, но и при производството на бойни отровни вещества като зарин. По-рано министерството на отбраната на Русия съобщи, че на 14 април е извършено пълното изтегляне на бойците от Дума. Градът премина под контрола на сирийското правителство. Сподели:", "date": "2018.04.21", "title": "Военните от Русия са открили в Дума ново доказателство за изготвяне на химическо оръжие от опозицията"}
{"url": "http://pik.bg/%D0%BF%D1%80%D0%B8%D0%BD%D1%86-%D1%87%D0%B0%D1%80%D0%BB%D0%B7-%D0%B1%D0%B5-%D0%BE%D0%B4%D0%BE%D0%B1%D1%80%D0%B5%D0%BD-%D0%B4%D0%B0-%D0%BF%D0%BE%D0%B5%D0%BC%D0%B5-%D0%BF%D0%BE%D1%81%D1%82%D0%B0-%D1%80%D1%8A%D0%BA%D0%BE%D0%B2%D0%BE%D0%B4%D0%B8%D1%82%D0%B5%D0%BB-%D0%BD%D0%B0-%D0%BE%D0%B1%D1%89%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BD%D0%B0%D1%86%D0%B8%D0%B8%D1%82%D0%B5-news744183.html", "text": "Британският престолонаследник принц Чарлз бе одобрен да поеме поста на ръководител на британската Общност на нациите след кралица Елизабет Втора, съобщава „Ройтерс“. Решението е взето от лидерите на държавите членки на Общността на среща в Уиндзорския дворец. Така синът на кралица Елизабет Втора ще оглави организацията след кончината на майка си. Имаше призиви ръководството да се поема на ротационен принцип между 53-те държави членки, но през последните дни кралицата, британското правителство и други лидери изразиха подкрепата си за принц Чарлз. Общността на нациите е международна организация, в която членуват предимно бивши британски колонии, отбелязва БТА. Сподели:", "date": "2018.04.21", "title": "Принц Чарлз бе одобрен да поеме поста ръководител на Общността на нациите"}
{"url": "http://pik.bg/%D1%82%D1%80%D1%8A%D0%BC%D0%BF-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BE%D0%BF%D0%B5%D0%BA-%D0%B7%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%BE-%D0%B7%D0%B0%D0%B2%D0%B8%D1%88%D0%B5%D0%BD%D0%B0%D1%82%D0%B0-%D1%86%D0%B5%D0%BD%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-news744167.html", "text": "The Hill, цитиран от \"Фокус\". Президентът на САЩ Доналд Тръмп разкритикува ОПЕК в сутрешния си коментар в социалната мрежа „Туитър“, обвинявайки обединението на страните-производителки на петрол, че изкуствено повишава цените на суровината в дни, когато тя е в изобилие, предава Тръмп предупреди, че САЩ няма да приемат изкуствения контрол над цените от ОПЕК, който представлява 14 от водещите страни производителки на петрол. „Изглежда, че ОПЕК пак започна със същото. С рекордни количества петрол по целия свят, включително и напълно заредени танкери в средата на морето, цените на петрола са изкуствено много високи! Това не е добре и няма да бъде прието!“, написа Тръмп в „Туитър“. Министърът на енергетиката на Саудитска Арабия Халид ал Фалиф отговори пряко на коментара на Тръмп, заявявайки, че „пазарите определят цените“. Същевременно страната му се надява цената на петрола да достигне до близо 100 долара за барал. Сподели:", "date": "2018.04.21", "title": "Тръмп разкритикува ОПЕК за \"изкуствено завишената цена на петрола\""}
{"url": "http://pik.bg/%D1%87%D0%B5%D1%80%D0%B5%D0%BD-%D0%BF%D0%B5%D1%82%D1%8A%D0%BA-%D0%B7%D0%B0-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news744198.html", "text": "Полицията удари още един дилър на дрога във Враца, като го арестува в градинката зад централния площад „Христо Ботев“. Пространството, наричано ласкаво от врачани „Зелето“ или „Зеленчука“, стана арена на втората акция срещу разпространител на наркотици. Дилърът – млад мъж, бил закопчан малко преди да финализира сделката по продажбата на стоката. Това е втория арест на наркодилъри за деня. По-рано през черния петък за дилърите на дрвога бяха арестувани двама мъже, които карали натъпкан с дрога „Форд“ към Враца. Водеща роля и в двете акции е на криминалиста Любомир Симеонов, твърди \"Конкурент\", като се позовава на свои източници. Сподели:", "date": "2018.04.21", "title": "Черен петък за наркодилърите във Враца"}
{"url": "http://pik.bg/%D1%83%D0%B6%D0%B0%D1%81-%D0%B5%D1%81%D0%B8%D0%BB-%D0%B4%D1%8E%D1%80%D0%B0%D0%BD-%D1%81%D0%B5-%D0%BF%D1%80%D0%B5%D0%B1%D0%B8-%D1%81-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D1%83%D1%87%D0%B0%D1%81%D1%82%D0%B8%D1%8F-%D1%81-%D0%BF%D0%B0%D1%82%D0%B5%D1%80%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news744053.html", "text": "Фолк певицата Есил Дюран се появи с патерици на свое участие. Оказа се, че преди броени дни изпълнителката е претърпяла инцидент, карайки колело из софийските улици. Докато въртяла педалите пред нея изскочил пешеходец и при сблъсъка, тя излетяла от велосипеда, предаде \"Хотнюз\". За щастие певицата се е разминала с охлузвания и наранявания, най-вече върху левия крак. Придвижването й без патерици обаче е много болезнено. На партито тя беше придружавана от съпруга си Борис Павлов. Фолк дивата представи джаз репертоара си на откриването на нов ресторант в \"Лозенец\". На изявата си тя бе подкрепена от своята колежка Нелина, която се появи с вече порасналия й син Кристиян. Сред гостите бяха забелязани Юлияна Дончева, плейбойката и \"Мис Силикон\" Джулиана Гани, Евгени Минчев, \"Мисис Баба\" Капка Амзина. В разгара на вечерта се появи и Ники Кънчев, който беше заложил на червен панталон. През цялата вечер Есил Дюран удържа геройски на болежките си в името на професионалния дълг. Всички гости я поздравиха за куража да излезе на сцената с патерица и да загърби по този начин женската суета. Сподели:", "date": "2018.04.21", "title": " УЖАС! Есил Дюран се преби с велосипед! Певицата тръгна на участия с патерица (СНИМКИ)"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0-%D0%B4%D0%B5%D0%B2%D0%BD%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BF%D0%BE%D0%B2%D0%B8%D1%88%D0%B0%D0%B2%D0%B0-%D1%80%D0%B5%D0%B9%D1%82%D0%B8%D0%BD%D0%B3%D0%B0-%D1%81%D0%B8-%D0%B7%D0%B0-%D0%BF%D1%80%D0%BE%D0%B7%D1%80%D0%B0%D1%87%D0%BD%D0%BE%D1%81%D1%82-news744210.html", "text": "Община Девня заема достойното 12-о място сред органите на местно самоуправление в страната по показателя \"активна прозрачност\". Това сочат резултатите от годишния одит на интернет страниците на всички задължени по Закона за достъп до обществена информация институции, съобщиха от Програма \"Достъп до информация\" (ПДИ). През 2018 г. Девня е повишила рейтинга си по прозрачност с цели 12.1% спрямо миналата година, когато индустриалната община се изкачи на 20-ото място в националната класация на ПДИ. При възможен максимум от  100.7 точки Община Девня е спечелила 82.5 т., показва изследването на неправителствената организация, което е обхванало всички 265 органи на местно самоуправление в страната. В процентно отношение през 2018 г. местната администрация покрива изискванията за активна прозрачност на 87.7%, сочат данните на ПДИ. В сравнителния рейтинг по покачване на точките Девня се нарежда на 14-о място между всички 567 институции на властта, които е обхванало изследването. Резултатите са много добра атестация за управлението на кмета Свилен Шитов и неговия екип, в чийто мандат Община Девня прогресивно повишава рейтинга си за активна прозрачност. Още при встъпването си в длъжност градоуправникът утвърди списък на категориите информация за дейността на общинската администрация, които подлежат на задължително публикуване в интернет. Проучването на ПДИ е проведено на два етапа в периода от 6 февруари до 30 март. През първия етап изследователите са оценили всички общини в България по 108 различни индикатора, които могат да бъдат разделени в 4 групи: институционална информация, секции достъп до информация, бюджетна и финансова прозрачност и достъпност. През втория етап институциите, обхванати от проучването, са имали възможност да предоставят свои бележки след преглед на поставената им оценка. Сподели:", "date": "2018.04.21", "title": "Община Девня продължава да повишава рейтинга си за прозрачност"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%B2-%D0%B8%D0%BD%D1%82%D0%B5%D1%80%D0%B5%D1%81-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B5-%D0%BD%D0%B0%D0%BC%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D1%81%D0%BF%D0%BE%D1%80%D0%B0-%D1%81-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news744197.html", "text": "„Нова Македония“, цитирано от \"Фокус\". Според председателя на гръцкия парламента Никос Вуцис откриването на взаимно приемливо решение за името, въведено в Конституцията на Македония и за всеобща употреба ще бъде в интерес на самата Гърция, предава македонското електронно издание „В интерес на страната ни е да се реши въпросът, основан на общо и взаимно прието решение за всестранна употреба, с конституционна регистрация на името и с широко споразумение, което потвърждава, ще гарантира и насърчава една нова ера в отношенията на народите, не само в икономиката, но и във всички въпроси, които ги засягат“, смята Вуцис. Председателят на гръцкия парламент смята, че намирането на решение е важно не само за Скопие, но и за Атина. „В началото, гръцката страна не работеше на съставно име, а по-късно, тогавашната власт в Скопие започна процедури с ясна националистическа измерение, което упорито имаха за цел регистриране на името на страната като Македония“, отбеляза председателят на парламента на Гърция. Никос Вуцис изрази убеденост, че ако решението е в рамките на гръцките позиции, тогава ще бъде подкрепено от повечето политически сили в гръцкия парламент. Сподели:", "date": "2018.04.21", "title": "Гърция: В интерес на страната е намирането на решение за спора с името на Македония"}
{"url": "http://pik.bg/%D0%B9%D1%8A%D0%BB%D0%B4%D1%8A%D1%80%D1%8A%D0%BC-%D0%B3%D1%8A%D1%80%D1%86%D0%B8%D1%8F-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B2-%D1%81%D0%B8%D0%B3%D1%83%D1%80%D0%BD%D0%BE-%D0%BC%D1%8F%D1%81%D1%82%D0%BE-%D0%B7%D0%B0-%D0%B2%D1%80%D0%B0%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D1%82%D1%83%D1%80%D1%86%D0%B8%D1%8F-news744193.html", "text": "Daily Sabah, цитиран от \"Фокус\". Турският министър-председател Бинали Йълдъръм предупреди, че враговете на страната му виждат в Гърция сигурно място и начинът, по който правителството в Атина гледа на лицата, които Анкара смята за подкрепящи опита за преврат от 15 юли 2016 г. вреди на отношенията между двете страни, пише Йълдъръм заяви, че не е приемливо хора, които са участвали в опита за преврат да бъдат защитени в Гърция и че отношенията между Анкара и Атина, които са съседи и съюзници в НАТО, са се влошили значително в последното време. Турското външно министерство излезе с подобно официално заявление, посочвайки, че решението за освобождение на гюленистите отново демонстрира, че Гърция защитава участниците в неуспешния опит за преврат. В четвъртък гръцкият съд нареди освобождаването на бившия турски войник Сюлейман Йозкайнакджи под неотклонение. Молбата му за убежище бе приета през декември 2017 г. от независима комисия, но след това гръцкото правителство я оспори. Тогава той бе затворен отново. Очаква се на 4 май най-висшата инстанция на гръцкия съд да вземе на 5 май окончателно решение относно молбите за предоставяне на убежище за всички осем бивши турски войници, пристигнали в страната скоро след събитията в Турция. Сподели:", "date": "2018.04.21", "title": "Йълдъръм: Гърция се превръща в сигурно място за враговете на Турция"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%82%D1%80%D0%B8%D0%BC%D0%B0-%D0%B8%D0%BC%D0%B0%D0%BD%D1%8F%D1%80%D0%B8-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B5%D0%BD%D1%81%D0%BA%D0%BE-news744200.html", "text": "Арестуваха трима иманяри при специализирана полицейска операция в Силистренско в нощта срещу петък. С помощта на уреди за нощно виждане, в местността Коренището край село Окорш, Община Дулово, униформените заловили трима мъже – на 33, на 56 и на 20 г. Те търсели археологически обекти без съответното разрешение. В близост се намирал и лек автомобил, с който тримата се придвижвали, както и различни технически средства и инструменти. При последвалото претърсване в дрехите на единия били намерени 5 сребърни монети, вероятно - с античен произход. Мъжете, които са известни на органите на реда, са задържани за 24 часа. В хода на работата по случая, полицаите се насочили към четвърти, съпричастен към незаконната дейност. При извършените процесуално-следствени действия в дома му в село Окорш мъжът доброволно предал на разследващите 68 сребърни монети от същия вид. По случая е образувано досъдебно производство. Разследването продължава под ръководството на Окръжната прокуратура. Сподели:", "date": "2018.04.21", "title": "Арестуваха трима иманяри в Силистренско"}
{"url": "http://pik.bg/%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4-%D0%B7%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-news744194.html", "text": "рез м. септември 2014 г. Николов се срещнал с няколко познати, на които заявил, че има възможност да им достави грозде срещу заплащане от собствени лозови масиви, находящи се в землището на с. Капитановци, обл. Видин. Той ги убедил да намерят още купувачи, като по този начин стоката ще бъде доставена с по-голям камион и стойността на превоза ще бъде на по-изгодна за тях цена. Желаещите да се възползват от „офертата“ на Николов събрали сумата от 2500 лева и му я предали. Впоследствие обаче той не докарал обещаното грозде и не върнал дадените му пари и пострадалите от „сделката“ подали жалба в прокуратурата. В хода на разследването било установено, че обвиняемият измамил и други хора по различни схеми. Той нито се занимавал с отглеждане на грозде, нито имал реална възможност и намерение да изпълни обещаното. В действителност към момента на извършване на поредното престъпно деяние Николов изтърпявал наказание „лишаване от свобода“ от 24.09.2011 г. до 29.03.2014 г., когато бил пуснат в прекъсване до 28.07.2015 г. Тъй като на тази дата той не се върнал в затвора, с телеграма на ГД „Изпълнение на наказания“, същия ден той бил обявен за общодържавно издирване. Впоследствие бил задържан и понастоящем се намира в Затвора в гр. Враца. Предстои поредното за Николов дело да продължи в съда. Районна прокуратура – Враца е предала на съд Р. Николов за въвеждане в заблуждение и причиняване на имотна вреда в размер на 2500 лева, съобщиха от пресцентъра на прокуратурата. Същият е многократно осъждан за извършени от него измами и документни престъпления. От дълги години обвиняемият не поддържал отношения със сестра си, която притежава лозови масиви и винарна в землището на с. Винарово. Въпреки това той използвал името й и това на фирмата й за извършване на противоправна дейност. П Сподели:", "date": "2018.04.21", "title": "Рецидивист отива на съд за поредна измама"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%83%D1%82%D0%B2%D1%8A%D1%80%D0%B4%D0%B8-24-%D1%8E%D0%BD%D0%B8-%D0%BA%D0%B0%D1%82%D0%BE-%D0%B4%D0%B0%D1%82%D0%B0-%D0%B7%D0%B0-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news744203.html", "text": "Турският парламент одобри предложението президентските и парламентарните избори в страната да се проведат на 24 юни. Дата е изтеглена с повече от година преди редовно планираните, след като президентът Реджеп Тайип Ердоган заяви, че те трябва да се проведат по-рано, предава Reuters, цитира \"Фокус\". Депутатите от опозиционната прокюрдска Демократична партия на народите излязоха от залата на парламента в знак на протест преди гласуването. Останалите депутати подкрепиха единодушно решението. Сподели:", "date": "2018.04.21", "title": "Турският парламент утвърди 24 юни като дата за провеждане на извънредните избори"}
{"url": "http://pik.bg/%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BA%D1%80%D0%B8%D0%BC-%D0%B4%D0%B0-%D0%B1%D1%8A%D0%B4%D0%B0%D1%82-%D0%BB%D0%B8%D1%88%D0%B5%D0%BD%D0%B8-%D0%BE%D1%82-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-news744202.html", "text": "Президентът на Украйна Петро Порошенко предложи от украинско гражданство да бъдат лишени тези, които са получили руски паспорт в Крим, предава РИА Новости. Съответният законопроект е публикуван на интернет страницата на Върховната Рада. \"Основание за загуба на украинското гражданство е получаване на гражданство на Русия в резултат на извършване на противоправни и недобросъвестни действия на временно окупираната територия на Крим и град Севастопол“, пише в документа. Президентът също така предлага правилата за получаване на украинско гражданство да стават по-строги, предава още \"Фокус\". Сподели:", "date": "2018.04.21", "title": "Украинският президент предлага жителите на Крим да бъдат лишени от украинско гражданство"}
{"url": "http://pik.bg/%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0%D1%82%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%BF%D0%BE-%D0%BC%D0%B8%D0%B3%D1%80%D0%B0%D1%86%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0%D0%BB%D0%BE-%D0%B5-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-news744189.html", "text": "Служител на германската агенция по миграцията се разследва заради подозрение, че е предоставил убежище на повече от 1 200 мигранти в замяна на пари или подаръци, предаде Нова телевизия. Полицията е започнала разследване. Заподозреният е директор на регионалният офис на агенцията по миграция в Бремен. Освен него се разследват още трима адвокати, преводач и посредник. Германската мигрантска агенция критикувана често заради хаотичния процес, пред който се изправят търсещите убежище. Заради пристигането на повече от милион търсещи убежище мигранти през 2015-та година агенцията по миграция е трябвало да увеличи броя на служителите от 3 000 на 7 300. Сподели:", "date": "2018.04.21", "title": "Корупционен скандал разтресе германската агенция по миграция, започнало е разследване"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%B2-%D1%80%D1%83%D1%81%D0%B8%D1%8F-%D1%81%D0%B5-%D0%BF%D0%BE%D1%8F%D0%B2%D0%B8-%D0%BE%D0%BB%D0%B8%D0%BE-%E2%80%9E%D0%BD%D0%BE%D0%B2%D0%B8%D1%87%D0%BE%D0%BA%E2%80%9C-news744181.html", "text": "Производител от Уляновска област на Русия пуска на пазара олио „Новичок“, съобщава \"Русвесна.су\". Изданието цитира Алексей Якушев, който гарантира, че олиото е екологично чисто и осигурява на потребителите дълъг живот. Якушев добавя, че олиото се произвежда от слънчогледи, отглеждани в неговата ферма, по метода „студено пресоване“ и е абсолютно безопасно, информира БНР. На етикета на продукта е изобразена емблемата на КГБ, а производителят смята, че в скоро време ще получи необходимите разрешения и ще го пусне на пазара. Сподели:", "date": "2018.04.21", "title": "Култово! В Русия се появи олио „Новичок“"}
{"url": "http://pik.bg/%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-%D1%81%D0%BB%D1%8A%D0%BD%D1%86%D0%B5%D1%82%D0%BE-%D1%89%D0%B5-%D0%BD%D0%B8-%D0%B3%D1%80%D0%B5%D0%B5-%D1%89%D0%B5%D0%B4%D1%80%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D1%81%D0%B5-%D0%BF%D0%BE%D0%B2%D0%B8%D1%88%D0%B0%D1%82-news744235.html", "text": "Националния институт по метеорология и хидрология БАН Топло ще бъде днес. Ще бъде предимно слънчево, с временни увеличения на облачността главно над източните райони. Такава е прогнозата за времето на към . Сутринта ще е сравнително хладно, с минимални температури между 5° и 10°, но през деня бързо ще се затопли и максималните ще са между 18° и 23°, по Черноморието 15° и 17°. Атмосферното налягане е по-високо от средното за април. През деня слабо ще се понижи. По Черноморието ще преобладава слънчево време. Ще духа слаб североизточен вятър. Максималните температури ще са 15-17°. Температурата на морската вода е 12-14°. Вълнението на морето ще е 2-3 бала. Над планините ще е предимно слънчево. Ще духа слаб до умерен вятър от север-североизток. Максималната температура на височина 1200 метра ще е около 13°, на 2000 метра – около 6°. В неделя ще бъде слънчево. Ще духа слаб, в Дунавската равнина до умерен запад-северозападен вятър. Минимални температури – между 6° и 11°, максимални – между 23° и 28°. В началото на следващата седмица ще остане топло и предимно слънчево. Главно във вторник в часовете около и след обяд ще се развива по-значителна купеста облачност и привечер на отделни места в страната ще превали краткотраен дъжд, ще прегърми. Минималните температури най-често ще са между 9° и 14°, а дневните - между 24° и 29°. Сподели:", "date": "2018.04.21", "title": "ЗАТОПЛЯНЕ! Слънцето ще ни грее щедро, температурите ще се повишат"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%B3%D1%8A%D1%80%D1%86%D0%B8%D1%8F-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D1%82%D1%80%D0%B5%D0%BF%D0%B5%D1%80%D1%8F%D1%82-news744268.html", "text": "Земетресение с магнитуд 4.9 по Рихтер е регистрирано в Гърция след 03.00 часа. Епицентърът на земетресението е бил в Егейско море, на 95 километра югоизточно от Солун. Земетресението не е усетено у нас,според информация от Националния Институт по Геофизика, Геодезия и География. Подадено е едно единствено съобщение от жена в Кърджали, която живее на по-висок етаж. института уточниха, че жената е била права и затова е усетила земетресението. Сподели:", "date": "2018.04.21", "title": "ИЗВЪНРЕДНО! Земетресение разтресе Гърция, в Кърджали треперят"}
{"url": "http://pik.bg/%D1%81%D0%B8%D0%B4%D0%B5%D1%80%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BA%D1%80%D0%B8%D0%BC-%D0%B2-%D1%8F%D0%BB%D1%82%D0%B0-news744328.html", "text": "Лидерът на АТАКА Волен Сидеров се срещна със Сергей Аксьонов - глава на Република Крим. Това стана по време на големия икономически форум в Ялта, където присъстват четирима представители на партия АТАКА. Сидеров и Аксьонов са обсъдили развитието на туризма,  бъдещите икономически отношения и си обещаха да поддържат връзка и занапред. По-рано през деня Сидеров се включи в дискусия на тема ЕС-Русия на икономическия форум. Пред участниците той заяви, че България в момента има чудесния шанс да бъде посредник между Евросъюза и Русия, защото към този момент председателстваме Съюза. „Нашето присъствие в управлението на България дава резултат, тъй като съвсем наскоро премиерът взе решение да не се експулсират руски дипломати след случая „Скрипал“. Ако беше друга коалиция може би отношенията с Русия щяха да бъдат други”, коментира председателят на АТАКА.  По отношение на близкото бъдеще той е оптимист, защото след евроизбоизбирите ще има по-голямо присъствие в Европа на патриотични и консервативни партии като АТАКА и те ще оказват въздействие на своите правителства. Пред АЛФА ТВ в Ливадийския дворец в Ялта Сидеров заяви още, че тракането на оръжия не може да стресне Русия, а Доналд Тръмп трябва да намери баланса в себе си. „Ясно е, че големите сили никога няма да се заобичат, но те трябва да успеят да се договорят, както са направили Рузвелт, Сталин и Чърчил след Втората световна война. Именно тук, в Ливадийския дворец, тримата големи, както ги наричат, показват как може да се осъществи разговор, независимо от различията. Тръмп трябва да намери пътя и да излезе от капана на лобитата. Ако не го направи, той ще изостане от световните лидери. Защото дори Меркел започва да се усеща какъв е правилният път. Консерватизмът се надига в Европа, Европа е част от Евразия и нормалните отношения с Русия трябва да се възстановят. Всичко останало е абсурд, който не може да продължава дълго”, завърши Сидеров. Сподели:", "date": "2018.04.21", "title": "Сидеров се срещна с главата на Крим в Ялта"}
{"url": "http://pik.bg/%D1%86%D0%B5%D0%BB%D1%83%D0%B2%D0%B0%D0%B9%D1%82%D0%B5-%D1%81%D0%B5-%D0%BF%D1%80%D0%B8-%D0%B2%D1%81%D1%8F%D0%BA%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%B0%D0%BA%D0%BE-%D0%B8%D1%81%D0%BA%D0%B0%D1%82%D0%B5-%D0%B7%D0%B4%D1%80%D0%B0%D0%B2%D0%B0-%D0%B2%D1%80%D1%8A%D0%B7%D0%BA%D0%B0-news744319.html", "text": "Колко често трябва да се целуваме, за да имаме успешна и щастлива връзка? Психоложка обяснява каква е връзката между честите целувки и времето, което ще прекараш в щастлива връзка с половинката си, пише дама.бг. Първите въпроси, които задава на посещаващите я двойки са: 1. Колко често правите секс (ако се случва)? 2. Какви са общите ви ценности? 3. Колко дълго сте скарани (когато се случва)? Но най-важният въпрос, който задава е: Колко често се целувате? Според нея отговорът на това питане може да даде сериозна информация за отношенията между двама души, защото ако целувките намалеят, скоро ще изчезне и интимността. Романтичните взаимоотношения предполагат сексуален контакт, а приятелските - не. Ако има брак, в който отсъства физическият любовен акт, то това е просто приятелство. Разбира се, можете да промените този факт във всеки един момент, стига да пожелаете. Целувката може да ви се струва нещо простичко, но всъщност има голяма сила. Когато става въпрос за сексуална интимност, се има предвид нещо много по-дълбоко от полово сношение. Помните ли правилото на Вивиан от „Хубава жена“? То съвсем не е случайно – целувките са най-интимният акт. Колкото и странно да ви се струва, „качеството“ на целувките също е от особена важност. Няма значение колко е интензивен животът ви, когато докосвате устните на половинката си трябва да бъдете физически и ментално там. Много хора практикуват това действие между другото, но по този начин то губи стойността си. Не забравяйте, че прегръдките също са прекрасни, защото е доказано, че те покачват нивото на серотонина. Какво биха били едни романтични отношения без тези две неща? Изводът е, че едно от най-полезните неща, които можете да направите за връзката си е да се целувате! По устата. Запазете целувките по бузата за някой роднина. Правете го когато си казвате „чао“ сутрин, когато се прибирате вечер. И зненадвайте се с целувки, когато другият спи. Всеки път, в който се целунете показвате на човека до вас колко е специален. Много двойки, които са заедно от дълго време, споделят, че се чувстват като приятели. Интимността между тях (под каквато и да е форма) е изчезнала. Превърнали са се в добри съквартиранти. Когато двойките изпаднат в такава ситуация, обикновено се опитват да върнат секса в живота си. Но това е движение отзад напред. Най-добре започнете отново да се държите за ръка, целувайте се и се прегръщайте повече. По този начин ще се завърне романтичната ви близост. Усетите ли, че се превръщате в съквартиранти, направете целувките част от живота си отново. Изглежда твърде просто? Със сигурност няма да загубите нищо, ако опитате Сподели:", "date": "2018.04.21", "title": "Целувайте се при всяка възможност, ако искате здрава връзка"}
{"url": "http://pik.bg/%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B6%D0%B5%D0%BD%D0%B8-%D0%B3%D0%B5%D1%80%D0%B1-%D0%BD%D1%8F%D0%BC%D0%B0-%D1%81%D1%82%D1%80%D1%83%D0%BA%D1%82%D1%83%D1%80%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%B4%D0%B0-%D0%BD%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B0%D0%BA%D1%82%D0%B8%D0%B2%D0%BD%D0%BE-%D0%B2-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-news744330.html", "text": "партията Няма структура на ЖГЕРБ в страната, която да не участва активно в политическия живот. Това заяви председателят на Жени ГЕРБ Ирена Соколова по време на шестата политическа академия на Жени ГЕРБ, съобщиха от пресцентъра на . Форумът се провежда в гр. Вършец (област Монтана). Организатори на събитието са Жени ГЕРБ и Фондация „Конрад Аденауер“. „Благодарение на жените има усещането, че този свят е по-добър. Пожелавам си да бъдем все така активни и занапред. Амбицията ни е след тази академия да излезем с готови заявки какви политики ще следваме в бъдеще“, посочи Соколова и изтъкна, че от 140-те дами на форума – 70% идват за първи път. „Това е смисълът на всичко. Да надграждаме своя капацитет“, отбеляза тя. „За мен е изключително удоволствие да срещна толкова мили лица, обединени от каузата ГЕРБ“, бяха думите на народния представител от ГЕРБ-Монтана Дилян Димитров, който е и областен координатор на партията. Той посочи, че неговият регион има нужда от такива мероприятия. „Макар и да сме едни от най-бедните в страната, сме едни от най-гостоприемните. Вършец е пример за град, който се развива благодарение на вниманието, което правителството на Бойко Борисов отделя на Северозападна България“, обясни Дилян Димитров. По думите му единственият начин хората да не напускат региона и да се развиват в него е децата да получават качествено образование и да се разкриват нови работни места. „Благодаря, че избрахте Вършец за това събитие. Пожелавам си след края на форума всеки от вас да намери не една, а много причини да се върне пак при нас“, каза кметът на Вършец и символичен домакин на събитието Иван Лазаров. Кметът на Враца Калин Каменов пожела на всички участници да вземат най-добрите идеи и примери от форума и да ги приложат в техните градове. „Благодаря за вниманието, което правителството ни оказва. Те демонстрираха, че Северозападна България не е просто политическо пожелание, а реален ангажимент, по който ежедневно се работи“, подчерта Каменов. Сподели:", "date": "2018.04.21", "title": "Лидерката на Жени ГЕРБ: Няма структура в страната, която да не участва активно в политическия живот"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D0%B0%D0%BA%D0%BB%D0%B8%D0%BD-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B0%D1%80%D0%B5%D1%81%D1%82%D1%8A%D1%82-%D0%B9-%D0%B1%D0%B5%D1%88%D0%B5-%D0%BF%D0%BE%D0%BA%D0%B0%D0%B7%D0%B5%D0%BD-news744296.html", "text": "Ще бъда удовлетворен, ако след шест месеца държавната администрация се е променила и работи. Това заяви пред сутрешния блок на Нова телевизия бизнесменът Александър Ваклин, който обвини кметицата на „Младост“, че му е поискала подкуп от 500 000 лв. „Направих четири опита за срещи с кметицата на „Младост“, за да обсъдим проблемите около разрешителното, но нито един не завърши с успех – разказа Ваклин. - Съда нека решава доколко има доказателства. За мен доказателствата са неуспорими. Убеден съм, че исканият подкуп е за нея. Ако някой ви даде случайно 70 000 евро и се разхождате с колата си из София с тях, защо ги разнасят?. Задържани са парите, когато органите са прецценили, че могат да бъдат събрани достатъчно доказателства срещу кметицата. Иначе няма как да не ми се стори странно искането на такава сума за странно. Дори, бих го определил, като отвратително . Заради това и веднага се обърнах към Службите. Имах два варианта – да си тръгна и да се обърна към Комисията за корупция“. Според Александър Ваклин всеки, който види проблем, трябва да сигнализира. „Вярвам, че органите си вършат работата – каза той. - Те са невероятни професионалисти, които работят изключително добре. Честно казано, нито аз, нито Комисията за противодействие на корупцията, никой не е желал да стане такъв цирк със задържането на Иванчева. За съжаление, показността на ареста бе по вина на госпожа Иванчева. Тя си избра часа, времето и мястото. Тя си избра центъра на София. Но за мен нещата трябваше да се запазят много по-дискретно. Подкрепям града ни да е хубав, искам хубава София. Няма проблем идеята за зеления град, която и главният архитект на София подкрепят. Иванчева обаче се бе превърнала в един синдром на човек, който се чувства над закона. Тя се усещаше като самодържец на 350 000 души. На тези, които смятат, че тя е спирала далаверите, мога да кажа, че то се вижда от неработещата администрация, спрени проекти за детски градини. Обществото ни трябва да разбере и да научи администрацията, че тя е да служи на гражданите“. Александър Ваклин уточни, че все още не са му върнали парите. „Ще бъда удовлетворен, ако след 6 месеца държавната администрация се е променила и работи“, обобщи Александър Ваклин. Сподели:", "date": "2018.04.21", "title": "ГОРЕЩО! Бизнесменът Александър Ваклин скочи срещу Десислава Иванчева: Арестът й беше показен по нейна вина, тя сама си избра мястото и часа"}
{"url": "http://pik.bg/%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%B0-%D0%BA%D0%B0%D1%83%D0%B7%D0%B0-%D0%B2-%D1%87%D0%B5%D1%82%D0%B8%D1%80%D0%B8-%D0%B3%D1%80%D0%B0%D0%B4%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2%D0%B5%D0%BB%D0%BE%D0%BF%D0%BE%D1%85%D0%BE%D0%B4-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D1%85%D0%BE%D1%80%D0%B0%D1%82%D0%B0-%D1%81%D1%82%D1%80%D0%B0%D0%B4%D0%B0%D1%89%D0%B8-%D0%BE%D1%82-%D1%85%D0%B5%D0%BC%D0%BE-news744331.html", "text": "Велопоход в четири големи града събра колоездачи в подкрепа на българите, които страдат от хемофилия, съобщава Нова телевизия. Оказва се, че у нас за болестта се знае малко, а болните често са подложени на дискриминация. В столицата шествието мина през централни софийски булеварди и завърши в Южния парк. Велообиколки в името на благородната кауза се проведоха и в Пловдив, Варна и Бургас. В тях се включиха стотици българи. Инициативата се провежда за поредна година, а целта е обществото да научи повече за така наречената „кралска болест”. Сподели:", "date": "2018.04.21", "title": "Благородна кауза! В четири града се проведе велопоход в подкрепа на хората, страдащи от хемофилия"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B0%D1%80%D0%BC%D0%B5%D0%BD%D0%B8%D1%8F-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news744323.html", "text": "Премиерът на Армения Серж Саркисян призова лидера на опозицията Никола Пашинян да седне на масата за преговори, предава ТАСС, цитирани от „Фокус“. „Дълбоко съм загрижен за разгърналите се вътрешнополитически събития – коментира  премиерът. - С цел да избягваме необратими последствия, призовавам Никола Пашинян да седне на масата за политически диалог и преговори“. Междувременно стана ясно, че полицията на Армения в събота е задържала тази сутрин 11 активисти от опозицията, които са се опитали да парализират движението по улиците на Ереван. „До 11:00 часа (б.р 10:00 часа българско време) в отделенията на полицията са доведени 11 заподозрени в различни правонарушения“, съобщиха от полицията. Според правозащитните органи, в момента няма блокирани улици. Сътрудниците на правоохранителните органи продължават засилено патрулиране. Сподели:", "date": "2018.04.21", "title": "Премиерът на Армения с призив към опозицията за преговори"}
{"url": "http://pik.bg/%D0%B2-%D0%B8%D0%BD%D0%B4%D0%B8%D1%8F-%D0%B2%D1%8A%D0%B2%D0%B5%D0%B4%D0%BE%D1%85%D0%B0-%D1%81%D0%BC%D1%8A%D1%80%D1%82%D0%BD%D0%BE-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87%D0%B8-%D0%BD%D0%B0-%D0%B4%D0%B5%D1%86%D0%B0-news744340.html", "text": "Правителството на Индия въведе смъртно наказание за доказаните изнасилвачи на момичета под 12-годишна възраст, предава Reuters, цитирана от „Фокус“. На среща, свикана от министър-председателя Нарендра Моди, правителството на страната е приело специален указ, който да даде възможност за промяна в наказателния кодекс. Сподели:", "date": "2018.04.21", "title": "В Индия въведоха смъртно наказание за изнасилвачи на деца"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D0%B0%D1%87---%D0%B3%D1%80%D0%B8%D1%88%D0%BE-%D1%81%D0%B5-%D0%B1%D0%BE%D1%80%D0%B8-%D0%B7%D0%B4%D1%80%D0%B0%D0%B2%D0%BE-%D1%81%D1%80%D0%B5%D1%89%D1%83-%D0%BA%D1%80%D0%B0%D0%BB%D1%8F-%D0%BD%D0%B0-%D0%BA%D0%BB%D0%B5%D1%8F-%D0%BD%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news744356.html", "text": "Григор Димитров се бори здраво, но не успя да постигне сензация в 1/2-финалите на Мастърс 1000 турнира в Монте Карло. Загуба с 0:2 сета за Григор срещу световния номер 1 в Тура - Рафаел Надал (Испания). 4:6, 1:6 в отделните части. Надал е носител на 10 титли от престижното състезание в Княжеството, вече има баланс от 11:1 победи в преките двубои с Григор и е в серия от 34 поредни спечелени сета на клей във всички надпревари. Димитров живее в близост до кортовете в Монте Карло. Мария Димитрова, майка на Григор, е в Княжеството, за да следи изявите на Гришо. Родният тенисист надви до 1/2-финалите в турнира на сингъл Пиер-Юг Ербер (Франция), Филип Колшрайбер (Германия) и Давид Гофен (Белгия). в Монте Карло за Димитров и представяне на много високо ниво. Другият 1/2-финал е Александър Зверев (Германия) / Кей Нишикори (Япония). Мачът стартира със сервис-гейм за Надал на 40. След това и брейк на 40 - 2:0 за Рафа. Подаване на 30 за Рафаел. Краля на клея поведе с 3:0 гейма до първата почивка в срещата. Въпросните 3 гейма обаче се играха около 20 минути, а Гришо показа чудесен тенис, но класата на Надал е колосална. Гейм на 15 за Григор - 1:3. Пробив за Димитров на 15. Пасивът на Гришо става 2:3 гейма. Григор отрази възможност за брейк и изравни - 3:3! Подаване за Рафа Надал на 15, 4:3 гейма в полза на Краля на клея. Зададе се маратонски сервис-гейм на Димитров, българинът отрази точка за пробив и съумя да изравни резултата - 4:4. Бърз гейм за Матадора, 5:4 в полза на Надал. Гришо сервира за оставане в сета - 15:0, 15:15 - двойна грешка, 15:30 - отново двойна грешка, 15:40, 30:40, точка, гейм и сет за Рафа Надал. Втората част започна с подаване на 40 в полза на Матадора. Последва пробив за Надал. Сервис-гейм на 30 за Краля на клея и 3:0 до първата почивка в сет номер 2. Рафа донатисна турбото - 4:0, 5:0. Гришо записа гейм в сета - 1:5. Подаване за Рафаел и 6:1. Победа за Надал. Сподели:", "date": "2018.04.21", "title": "ИЗВЪНРЕДНО В ПИК! Исторически мач - Гришо се бори здраво срещу Краля на клея, но... (ОБНОВЕНА)"}
{"url": "http://pik.bg/%D1%81%D1%82%D1%80%D1%8F%D1%81%D0%BA%D0%B0%D1%89%D0%BE-%D0%BD%D0%B0%D0%B4-80-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D0%BA%D0%BE%D0%BB%D0%B8%D1%82%D0%B5-%D0%B2%D1%82%D0%BE%D1%80%D0%B0-%D1%80%D1%8A%D0%BA%D0%B0-%D1%83-%D0%BD%D0%B0%D1%81-%D1%81%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB%D0%B8-news744284.html", "text": "Над 80 процента от колите в автоборсите в България са катастрофирали. След козметичен ремонт масово се продавали автомобили с повредени двигатели, превъртян километраж и липсващи въздушни възглавници, съобщкава Нова телевизия. Официална статистика за катастрофите, причинени от неизправни автомобили, няма. Според Института за пътна безопасност обаче всяка четвърта катастрофа се дължи на това. В Асоциацията на вносителите членуват 130 автокъщи. Категорични са, че автомобилите им били в безупречно състояние, а всяка кола минавала през оторизиран сервиз. Не така обаче било в сивия сектор, който държи почти половината пазар. В Дупница определиха обвиненията като нелоялна конкуренция. Най-често срещаните проблеми, според експертите обаче, не били видими - като липсващи въздушни възглавници или превъртян километраж. Затова от Института за пътна безопасност предлагат нов държавен орган да контролира състоянието на старите коли. Прегледът в оторизиран сервиз да бъде задължителен, предоставянето на шестмесечна гаранция и възможност за връщане на автомобила до седмица - също. Практика, отдавна позната в Европа. Съгласен е и бизнесът. Сподели:", "date": "2018.04.21", "title": "Стряскащо! Над 80 процента от колите \"втора ръка\" у нас са катастрофирали"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%B5%D1%80%D0%BE%D0%B8%D1%82%D0%B5-%D0%BE%D1%82-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D1%80%D0%B0%D0%B7%D0%BA%D0%B0%D0%B7%D0%B0%D1%85%D0%B0-%D0%B7%D0%B0-%D0%BF%D1%80%D0%B5%D0%B6%D0%B8%D0%B2%D0%B5%D0%BD%D0%B8%D1%8F-%D1%83%D0%B6%D0%B0%D1%81-news744303.html", "text": "За да работиш в Бърза помощ, трябва да си малко луд. Това коментираха пред сутрешния блок на Нова телевизия доктор Денислав Стефанов и медицинската сестра Емилия Стефанова, които работят от почти 30 години в Спешна помощ. Те са сред първите, които участваха в спасителната акция след трагедията на магистрала „Тракия“, на 13 април. Според Емилия Стефанова, когато някой започне да негодува срещу времето, за което пристига линейка на адрес, това убива всякакво желание за работа. По повод тежката катастрофа семейство Стефанови обяснява, че нямаш право на емоции. „Нямаш право, когато си на такова нещо, на емоции. Поддадеш ли се на емоции, не можеш да си свършиш работата“, категоричен е доктор Стефанов. „За момент не се поддадохме на паника, всички работихме като едно цяло“, допълва съпругата му, с която са и колеги. Пръв идва и последен си отива от мястото именно д-р Стефанов. Ярък спомен в съзнанието му остава жена, която се борила за живота си. Тя била затисната от телата на двама загинали. „Целият автобус се крепеше на телата им“, връща се към трагедията медикът. „Не сме роботи, хората ни смятат за бездушни, а ние идваме на работа и се молим да се върнем живи и здрави вкъщи, защото имаме деца - посочи Емилия. - Не искаме да ни благодарят, искаме просто да ни уважават“. Семейството Стефанови никога няма да забравят и датата 11 август 1995 г. Мистериозната смърт на 14 млади войници - изгарят живи. Случаят така и не е разплетен докрай, а близките на загиналите смятат, че много факти около катастрофата са потулени. Сподели:", "date": "2018.04.21", "title": "ЕКСКЛУЗИВНО! Героите от магистрала \"Тракия\" разказаха за преживения ужас"}
