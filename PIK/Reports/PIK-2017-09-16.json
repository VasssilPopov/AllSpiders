{"url": "http://pik.bg/%D1%81%D0%B5%D1%81%D0%B8%D0%BB-%D0%BA%D0%B0%D1%80%D0%B0%D1%82%D0%B0%D0%BD%D1%87%D0%B5%D0%B2%D0%B0-%D0%B8-%D0%B5%D0%BB%D0%B8%D1%86%D0%B0-%D0%BA%D0%BE%D1%81%D1%82%D0%BE%D0%B2%D0%B0-%D0%BD%D0%B0-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%BF%D0%BE-%D1%82%D0%B5%D0%BD%D0%B8%D1%81-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news690778.html", "text": "Българските тенисистки Сесил Каратанчева и Елица Костова се класираха за полуфиналите на турнира в Лас Вегас с награден фонд 60 хиляди долара. Каратанчева победи Луиза Чирико от САЩ с 2:0 сета (6:0 , 6:1), а Костова победи американката Мария Матийс с 2:1 сета (4:6, 6:2, 7:6).", "date": "2017.09.16", "title": "Сесил Каратанчева и Елица Костова на полуфинал на турнира по тенис в Лас Вегас"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B0-%D0%BC%D0%B0%D0%BA%D1%81-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE%D1%82%D0%BE-%D0%B4%D0%B5%D1%80%D0%B1%D0%B8---%D0%B3%D0%BE%D0%BD%D0%B7%D0%BE-%D0%B8%D0%B7%D1%80%D0%B8%D0%B3%D0%BD%D0%B0-%D1%80%D0%B5%D1%84%D0%B5%D1%80%D0%B8%D1%82%D0%B5-news690852.html", "text": "Черно море загуби от ЦСКА с 0:1 в дерби от деветия кръг на Първа лига. Мачът ще се запомни с уникална атмосфера по трибуните, важни 3 точки за \"червените\" и скандално съдийство. Георги Иванов, треньор на домакините, взима отношение по темата с реферите. \"Да загубиш в последната секунда, винаги боли. Не искам да коментирам съдиите. Каква бе причината да изгонят Чунчуков? Те просто развалят футбола. Вчера имаше два мача и реферите направиха грешки. Не искам да коментирам съдиите повече, тъй като явно не могат да свирят. Гостите имаха териториално преимущество, но не им позволихме да създадат голови положения. Тази загуба не бива да ни повлияе негативно. Когато Черно море играе като юмрук, нещата ще се получат. В срещата за Купата на България ще направим ротации, тъй като днес футболистите изхабиха много сили и енергия\", каза Гонзо. Мачът завърши при резултат 0:1. Съдията показа дискусионен червен картон на играч на домакините в заключителните минути на мача. А гостите също могат да имат сериозни претенции. Останаха съмнения, че чист гол на ЦСКА е отменен през първото полувреме.", "date": "2017.09.16", "title": "Напрежение на макс! След скандалното дерби - Гонзо изригна: Реферите..."}
{"url": "http://pik.bg/%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8%D1%8F%D1%82-%D1%81%D1%8A%D0%B4-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B4%D0%BE%D0%B6%D0%B8%D0%B2%D0%BE%D1%82%D0%BD%D0%B0%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%BD%D0%B0-%D0%BC%D0%BE%D1%85%D0%B0%D0%BC%D0%B5%D0%B4-%D0%BC%D0%BE%D1%80%D1%81%D0%B8-%D0%B7%D0%B0-%D1%88%D0%BF%D0%B8%D0%BE%D0%BD%D0%B0%D0%B6-%D0%B2-%D0%BF%D0%BE%D0%BB%D0%B7%D0%B0-%D0%BD%D0%B0-%D0%BA%D0%B0%D1%82%D0%B0%D1%80-news690779.html", "text": "Апелационният съд в Египет потвърди присъдата по отношение на бившия президент Мохамед Морси, осъден на доживотен затвор за шпионаж в полза на Катар, предава ТАСС, позовавайки се на думите на представител на съдебната инстанция. Според неговите думи, съдът не е удовлетворил подаденото от обвиняемия обжалване и е потвърдил доживотната присъда, която се равнява на 25 години в Египет. Освен това, по разглеждания в рамките на общото дело въпрос за изтичане на документи и информация, свързани с националната сигурност на страната, съдът е отменил предишната присъда, според която бившия президент трябваше да получи 15 години затвор. По отношение на представителите и привържениците на ислямската асоциация „Братя мюсюлмани“, свързани с това дело, съдът потвърди решението за най-тежки наказания. Постановлението е предадено за потвърждение на върховния мюфтия на Египет.", "date": "2017.09.16", "title": "Египетският съд потвърди доживотната присъда на Мохамед Морси за шпионаж в полза на Катар"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D1%80%D0%B8-%D0%B4%D0%B5%D1%86%D0%B0-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%81%D1%8A%D1%80%D0%B1%D0%B8%D1%8F-news690805.html", "text": "Три деца на възраст от една до четири години за загинали при пожар, избухнал в семейна къща в селото Вайска, в района на сръбския град Бач, предава македонската агенция „МакФакс“, цитирана от Фокус. Трагедията се е случила около 9 часа сутринта, когато пожарът е обхванал семейната къща, а децата са били сами. Според неофициална инфромация бащата на децата е отишъл на работа, а майката е излязла навън. Причините за пожарът все още не са изяснени.", "date": "2017.09.16", "title": "ТРАГЕДИЯ! Три деца са загинали при пожар в Сърбия"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D1%82%D1%8A%D0%B3%D0%B0-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8%D1%82%D0%B5-%D0%B8%D0%B7%D0%BC%D1%8A%D0%BA%D0%BD%D0%B0%D0%BB%D0%B8-%D0%BC%D0%BE%D0%BC%D1%87%D0%B5%D1%82%D0%BE-%D0%BE%D1%82-%D0%B3%D0%BE%D1%80%D1%8F%D1%89%D0%B0%D1%82%D0%B0-%D0%BA%D1%8A%D1%89%D0%B0-%D0%B2-%D1%81%D0%BE%D1%84%D0%B8%D1%8F-%D1%82%D0%BE-%D0%B8%D0%B7%D0%B4%D1%8A%D1%85%D0%BD%D0%B0%D0%BB%D0%BE-%D0%BF%D0%BE-%D0%BA%D1%8A%D1%81%D0%BD%D0%BE-news690823.html", "text": "Няма данни за други пострадали при пожара в кв. „Симеоново“, огънят е потушен. Това съобщиха от пресцентъра на МВР. Четири противопожарни екипа и линейка са се отзовали на сигнала, който е постъпил към 18.40 часа. Пожарът е възникнал в къща в кв. „Симеоново“. Още при пристигане на място, пожарникари са извели от постройката 2-годишно момченце. То е откарано в болница, но по-късно е починало. Според първоначалната информация, няма данни за други пострадали. Огънят е погасен за минути. На място се извършва оглед, изясняват се причините за пожара.", "date": "2017.09.16", "title": "ГОЛЯМА ТЪГА! Пожарникарите измъкнали момчето от горящата къща в София, то издъхнало по-късно"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BC%D0%BE%D0%B7%D1%8A%D1%86%D0%B8%D1%82%D0%B5-%D0%BD%D0%B0-%D0%BF%D0%BE%D1%85%D0%B8%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B0%D0%B4%D1%80%D0%B8%D0%B0%D0%BD-%D0%BF%D0%B5%D1%80%D0%B0%D1%82-%D0%BE%D1%82%D0%BA%D1%83%D0%BF%D0%B0-%D0%BE%D1%82-600-%D0%B1%D0%BE%D0%BD%D0%B0-%D0%BF%D1%80%D0%B5%D0%B7-%D0%BE%D1%84%D1%88%D0%BE%D1%80%D0%BA%D0%B8-news690464.html", "text": "600 хиляди лева откуп, платен от бащата на отвлечения Адриан Златков - Тони, са превъртени през фирми в офшорни сметки в чужбина, твърди столичен ежедневник. Голямата сума, която била събрана от Тони Златков в конкретни копюри по нареждане на похитителите, веднага била препрана през чужди дружества у нас, твърдят близки до разследването. Поръчителите веднага получили сака с парите, хвърлен от Златков през мост и чрез подставени лица ги завъртели в свързани фирми. Запознати със случая твърдят, че крупната сума минала през транзакции към офшорки на Сейшелите, Холандските Антили и Кипър, което прави парите непроследими. За да се разнищи случая, трябва да бъдат заловени похитителите, но това било изключително трудно, тъй като отвличането било направено много професионално, казват криминалисти. 25-годишният Адриан е отвлечен на метри от дома си в село Герман на 30 август и бе пуснат на 10 септември. Той не е чул, нито видял гласовете и лицата на похитителите си.", "date": "2017.09.16", "title": "НОВИ РАЗКРИТИЯ! Мозъците на похищението на Адриан перат откупа от 600 бона през офшорки! "}
{"url": "http://pik.bg/%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-%D0%BE%D0%BF%D1%80%D0%B0%D0%B7%D0%BD%D0%B8-%D0%BD%D0%BE%D1%89%D0%B5%D0%BD-%D0%BA%D0%BB%D1%83%D0%B1-%D0%B2-%D0%BC%D0%BE%D1%81%D0%BA%D0%B2%D0%B0-news690846.html", "text": "Около хиляди души бяха евакуирани от нощния клуб „Icon“ в централните части на Москва заради бомбена заплаха, предава ТАСС, позовавайки се на източник от службите за сигурност. „Вечерта в събота постъпи информация относно заплаха в сграда на адрес – Болотная набержная, номер 9, където е разположен нощен клуб“, заяви въпросният източник от службите, допълва Фокус. По негови думи от сградата са евакуирани посетителите и персонала, а на място са пристигнали кинолози с обучени кучета за намиране на взривни устройства.", "date": "2017.09.16", "title": "ЕВАКУАЦИЯ! Сигнал за бомба опразни нощен клуб в Москва"}
{"url": "http://pik.bg/%D1%81%D1%8A%D1%80%D0%B1%D0%B8%D1%82%D0%B5-%D1%81%D0%BA%D0%BE%D1%80%D0%BE-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D1%81-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%BA%D1%8A%D0%BC-%D0%B8%D1%81%D1%82%D0%B0%D0%BD%D0%B1%D1%83%D0%BB-%D1%87%D0%B0%D0%BA%D0%B0%D1%82-%D0%BD%D0%B0%D1%88%D0%B8%D1%8F-%D1%83%D1%87%D0%B0%D1%81%D1%82%D1%8A%D0%BA-news690781.html", "text": "Президентът на Сърбия Александър Вучич официално откри днес магистралата от Пирот до Димитровград, дълга 30,5 километра, част от транспортен коридор 10, предаде сръбската информационна агенция ТАНЮГ, цитирана от Фокус. \"Цялата магистрала до българската граница ще бъде готова през май. Когато българите завършат работата по своята част, ще имаме път до Истанбул\", каза Вучич. Транспортен коридор 10 свързва Централна Европа с Босфора чрез магистрала дълга 1200 километра. Сръбската част на магистралата ще бъде завършена до месец май 2018 година. На събитието по откриването на магистралата за автосъобщение присъства и министъра на транспорта на Сърбия Зорана Михайлович, която в общи линии повтори думите на президента Вучич.", "date": "2017.09.16", "title": "Сърбите скоро са готови с магистралата към Истанбул, чакат нашия участък"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BD%D0%BE-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D0%B2%D0%BB%D0%BE%D0%B3%D1%8A%D1%80-%D1%84%D0%B0%D0%B2%D0%B8%D0%BE%D0%BB-%D1%81%D0%B5%D1%84%D0%B5%D1%80%D0%B8-%D0%BF%D0%BE%D0%BF%D0%B8%D0%BB%D1%8F-%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-news690826.html", "text": "Скандалният влогър Фавиол Сефери и хилядите му последователи в социалните мрежи направиха на пух и прах участниците във ВИП Брадър. Бургазлията, който е известен с острия си език и любовта към плеймейтките, не спести нищо от скандалната визия на част от звездите в шоуто. „Тоя ако е Роналдо, Сашка Васева е Маргарет Тачър“, написа Сефери след влизането в Къщата на футболиста Даниел Златков. Мургавият перничанин е по-известен с приликата си със суперзвездата на Реал Мадрид, отколкото с успешните си изяви на зеления терен.", "date": "2017.09.16", "title": "ДИРЕКТНО! Скандалният влогър Фавиол Сефери попиля Сашка Васева! "}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BA%D0%B0%D0%BC%D0%B8%D0%BE%D0%BD-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D1%80%D0%B5%D0%B4-%D0%BA%D0%BE%D0%B8%D1%82%D0%BE-17-%D0%B4%D0%B5%D1%86%D0%B0-news690807.html", "text": "Германската полиция задържа до границата с Полша камион с натъпкани вътре 51 мигранти, сред които 17 деца, съобщи Асошиейтед прес. Камионът, спрян на магистрала А12 близо до източногерманския град Мюлрозе, бил с турска регистрация. Шофьорът, 46-годишен турски гражданин, бил задържан по подозрение за трафик на хора. Полицията заявила, че някои от хората вътре били обезводнени, а всички били гладни и жадни. Те били откарани до близкия град Франкфурт на Одер, където получили храна, напитки и медицинска помощ. По първоначални данни, повечето от мигрантите били от Ирак.", "date": "2017.09.16", "title": "Спипаха камион с мигранти в Германия, сред които 17 деца"}
{"url": "http://pik.bg/%D0%B4%D0%B2%D0%BE%D1%80%D1%86%D0%BE%D0%B2%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%BF%D1%80%D0%B8%D0%BD%D1%86-%D1%87%D0%B0%D1%80%D0%BB%D0%B7-%D1%83%D0%B1%D0%B5%D0%B4%D0%B8%D0%BB-%D0%B5%D0%BB%D0%B8%D0%B7%D0%B0%D0%B1%D0%B5%D1%82-%D0%B2%D1%82%D0%BE%D1%80%D0%B0-%D0%B4%D0%B0-%D1%83%D0%B2%D0%BE%D0%BB%D0%BD%D0%B8-%D0%BB%D0%B8%D1%87%D0%BD%D0%B8%D1%8F-%D1%81%D0%B8-%D1%81%D0%B5%D0%BA%D1%80%D0%B5%D1%82%D0%B0%D1%80-news690773.html", "text": "Първият придворен и личен секретар на кралицата на Великобритания Елизабет Втора сър Кристофър Гейт е напуснал поста си, съобщава The Times. Това е станало по изричната молба на сина на кралицата принц Чарлз. Сър Гейт се е оттегля от поста след десетгодишна работа. Според информация на изданието, до напускането на Гейт се е стигнало след личен разговор между принц Чарлз и кралицата, в който принцът е заявил: „Гейт трябва на напусне“. Отбелязва се, че между Бъкингамския дворец и домът на принц Чарлз и по-рано се е стигало до подобни неприятни ситуации. Личнят секретар на Чарлз Клив Андерсън също е имал обтегнати отношения със сър Гейт. Изданието твърди, че Андерсон неколкократно преди време е искал лична среща с кралицата, на което сър Гейт категорично отговарял с отказ.", "date": "2017.09.16", "title": "Дворцова интрига! Принц Чарлз убедил Елизабет Втора да уволни личния си секретар"}
{"url": "http://pik.bg/%D1%88%D0%BE%D0%BA-5-%D0%B7%D0%BD%D0%B0%D0%BA%D0%B0-%D1%87%D0%B5-%D0%BC%D1%8A%D1%80%D1%82%D0%B2%D0%B5%D1%86-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D1%81%D0%B2%D1%8A%D1%80%D0%B6%D0%B5-%D1%81-%D0%B2%D0%B0%D1%81-news690672.html", "text": "Преминалите в отвъдното души винаги могат да достигнат и да се свържат с нас, когато имат нужда или желание за това. Те могат да идват, за да ни предадат важно съобщение, послание, да ни предпазят от предстояща опасност или пък просто да ни успокоят с присъствието си. Обикновено сме склонни да пренебрегваме тези свръхестествени събития и да ги сбутваме в отдалечени кътчета на съзнанието си, където поставяме всичко, което е далеч от разумно обяснимото. В желанието си да продължим да бъдем с хората, които сме загубили, ние често ги сънуваме. А сънищата са толкова емоционално натоварени, че може да ни се случи да се събудим и да имаме усещането, че човекът физически е бил до нас. Мистични усещания за леки и нежни докосвания е знак, че мъртва душа се опитва да се свърже с нас. Обикновено това е по бузата или рамото. Тези погалвания носят посланието, че мъртвият човек е добре и не бива да се притеснявате. Може да не усетите допир, а натрапчиво усещане, че някой ви гледа или че има някой друг в стая, в която сте очевидно сами. Случвало ли ви се е изключен телевизор да се включи или да започне да пращи, да горят нови крушки, да се изключват електрическите уреди или да се държат странно, без обяснима причина? Това също е един от знаците мъртвите души да се опитват да се свържат със света на живите. Има много случаи, в които починали „крадат“ нещата от дома си. Сигурно сте убедени, че сте оставили пепелника на масата в хола, но не го откривате там. Странно и необяснимо, при положение че само вие го ползвате. Мъртвите души понякога имат нужда от някаква своя вещ, която активно са ползвали или са били привързани към нея. А може и просто да се опитват да привлекат вниманието ви. Обикновено е достатъчно да занесете нещо от това, което изчезва, на гроба, или негово производно – например цигари, храна, напитка, дреха и т.н. Странната миризма е нещо, което усещаме най-често. Само лек полъх може да провокира спомените ни и да ни накара да се сетим за нещо, случило се много отдавна.", "date": "2017.09.16", "title": "ШОК! 5 знака, че мъртвец иска да се свърже с вас  "}
{"url": "http://pik.bg/%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D1%81%D0%BB%D0%B0%D0%B3%D0%B0%D1%82-%D0%BE%D1%89%D0%B5-224-%D0%BA%D0%B0%D0%BC%D0%B5%D1%80%D0%B8-%D0%B2-%D1%81%D0%BE%D1%84%D0%B8%D1%8F-news690780.html", "text": "Тече процедурата за разширяването на системата за видеонаблюдение по всички основни трасета с още 224 камери. За свързването на всички съществуващи камери за видеонаблюдение на общината и на МВР в единна система. Така ще можем да наблюдаваме камерите, както в центъра на Столична община, така и в СДВР. Това каза кметът на София Йорданка Фандъкова пред Фокус по повод предстоящото Председателство на Съвета на ЕС през 2018 година. „Инвестициите, които правим са във връзка с Председателството, но ще останат след него и са важни за всички граждани на София“, заяви тя. „Европредседателството е голяма национална задача и вярвам, че България достойно ще се справи с нея. Решенията, които ще се вземат в София, са ключови за оценката за председателството“, посочи Йорданка Фандъкова и допълни, че Столична община и държавните институции работят на първо място за осигуряване на повече сигурност в града. „Ще се включим активно и с културни събития. Ще предложим съпътстваща културна програма към усилията на Министерството на културата. Двете наши програми за подпомагане на творците - „Култура“ и „Европа“ тази година са със специален раздел за проекти, свързани с Председателството“, коментира кметът. „Работим за подобряване на организацията на транспорта от летището към града. Разработваме специални карти, информационни табели, приложения и специално портфолио за делегациите с тематични маршрути в града“, каза още Йорданка Фандъкова.", "date": "2017.09.16", "title": "СИГУРНОСТ! Слагат още 224 камери в София"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%80%D0%B5%D1%88%D0%B8-%D1%80%D0%B5%D1%84%D0%BE%D1%80%D0%BC%D0%B0%D1%82%D0%B0-%D0%B2-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news690760.html", "text": "\"Реформата в съдебната система може да бъде решена и подпомагана, когато всички говорим на един език и когато институциите не се противопоставят\", заяви пред журналисти в Шумен Цветан Цветанов,  зам.-председател на ГЕРБ. Цветанов не коментира  тезата на президента Румен Радев, че председателят на ВАС трябва да бъде избран от новия Висш съдебен съвет (ВСС): „Не бих искал да коментирам изказванията на президента – това веднага ще се изтълкува като целенасоченост за чисто институционално противопоставяне“. Цветанов посочи, че изборът на председател на ВАС е в правомощията и компетентността на ВСС. По думите му това, което политиците и парламентът трябва да направят, е през предстоящата седмица да бъде избрана парламентарната квота, за да може от октомври новият ВСС да встъпи в длъжност. Той подчерта, че е изключително важно тези 25 члена на ВСС да бъдат достойни хора: „Както от квотата на парламента, така и на съдебната система, за да може тези 25 члена да започнат да работят още от самото начало с конституционните промени, направени в 43-тия парламент“. \"За първи път през последните 27 години има ясна визия как да обхванем децата, които са извън образователната система\", заяви още Цветанов. „Основният акцент на правителството е свързан с образованието“, коментира той.", "date": "2017.09.16", "title": "Цветанов разкри как може да се реши реформата в съдебната система"}
{"url": "http://pik.bg/%D1%80%D0%BE%D0%B4%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%8F%D1%82-%D1%88%D0%B2%D0%B5%D0%B4-%D1%80%D0%B0%D0%BB%D1%84-%D0%B8%D0%B7%D1%80%D0%B8%D1%82%D0%B0%D0%BB-%D0%BA%D0%B0%D0%BC%D0%B5%D1%80%D0%B8%D0%B5%D1%80%D0%BA%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0%D0%B2%D0%B0-%D1%81%D0%B0%D0%BC%D0%BE-%D1%81-%D0%B3%D0%BB-news690809.html", "text": "Процесът срещу шведския турист Ралф Сундберг, който нападна камериерка в хотел в Слънчев бряг, започва на 26 септември. Делото ще се гледа при условията на Глава 28 от НПК- за освобождаване на подсъдимия от наказателна отговорност, съобщи Районният прокурор на Несебър Радост Бошнакова пред Дарик. Сундберг беше задържан с решение на Районния съд в Несебър на 15 юни т.г., след катобезпричинно изрита в главата българска камериерка в хотел в Слънчев бряг. В края на юли на закрито заседание Окръжният съд в Бургас измени мярката му за неотклонение от „задържане под стража” в \"домашен арест\" и той бе настанен в хотел в Слънчев бряг. Процесът срещу него стартира от 09.30 часа на 26 септември в Районния съд в Несебър. Първият съдия, който трябваше да разглежда делото, си е направил отвод. Вече е определен нов председател на състава. При всички случаи наказанието за шведа ще бъде само глоба, тъй като съдът е определил делото срещу него да се гледа не по общия ред или по реда на съкратеното съдебно следствие, а по специален ред, който предвижда в най-тежкия случай да му бъде наложена парична санкция. В конкретния случай максималният й размер ще бъде 5000 лева.", "date": "2017.09.16", "title": "РОДНА ТЕМИДА! Бруталният швед Ралф, изритал камериерка в Слънчев бряг, се разминава само с глоба! Ще го одрусаме най-много 5 бона!  "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-2-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%81%D0%BE%D1%84%D0%B8%D1%8F-news690819.html", "text": "С 2-годишно момченце е починало след пожар в къща в кв. „Симеоново“. Това съобщиха от пресцентъра на МВР. Сигналът е подаден към 18.30 часа. Четири екипа на столичната пожарна са се отзовали на място и към момента пожарът е потушен. 2-годишно момченце, пострадало при него, е откарано в болница, където е починало. Изясняват се причините за инцидента.", "date": "2017.09.16", "title": "ТРАГЕДИЯ! 2-годишно момче загина при пожар в София!  "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D0%B5-%D0%BF%D1%80%D0%B0%D0%B2%D0%B8%D0%BB-%D0%BC%D0%B0%D1%80%D0%B5%D1%88%D0%BA%D0%B8-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%B0%D1%82%D0%B0-%D0%BD%D0%B0-%D0%B3%D0%B5%D1%80%D0%B1-%D0%B8-%D0%B7%D0%B0-%D0%BA%D0%B0%D0%BA%D0%B2%D0%BE-%D1%81%D0%B5-%D0%B5-%D0%BD%D0%B0%D1%82%D0%B8-news690785.html", "text": "Лидерът на „Воля“ и заместник-председател на Народното събрание Веселин Марешки ходил в централата на ГЕРБ и искал да стане вицепремиер. Това каза министър-председателят Бойко Борисов в коментар на исканията на Марешки за предсрочни избори. Преди дни лидерът на „Воля“ заяви в парламента, че държавата се управлява на принципа на тройките – трите прасета, тримата идиоти и тримата глупаци, и изрази готовност да напусне поста си в Народното събрание, ако управляващите изпълнят обещанието си за 300 лева минимална пенсия и направят верига от държавни бензиностанции. По-рано Марешки призова Борисов да подаде оставка и това беше изтълкувано като намерение да бъде внесен вот на недоверие. „Всеки, който иска нещо и не го получи, става злобен“, коментира Борисов и каза, че при безработица от 5 % и бюджетен излишък от 2 милиарда лева не вижда основания за предсрочни избори.", "date": "2017.09.16", "title": "ИЗВЪНРЕДНО! Борисов разкри какво е правил Марешки в централата на ГЕРБ и за какво се е натискал!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%86%D1%81%D0%BA%D0%B0-%D0%BB%D0%B8%D0%BA%D1%83%D0%B2%D0%B0---%D1%82%D1%80%D0%B8%D1%83%D0%BC%D1%84-%D0%B7%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%BA%D0%B0%D1%80%D0%B0%D0%BD%D0%B3%D0%B0-%D0%BF%D0%BE%D0%BB%D1%83%D0%B4%D1%8F-%D0%BF%D1%80%D0%B5%D0%B4-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BF%D1%83%D0%B1%D0%BB%D0%B8%D0%BA%D0%B0-%D1%81%D0%BA%D0%B0%D0%BD%D0%B4%D0%B0%D0%BB-news690808.html", "text": "ЦСКА записа седма поредна победа в шампионата. \"Армейците\" запазват лидерската си позиция в първенството. 1:0 за \"червените\" в скандален мач с Черно море на \"Тича\". \"Моряците\" са на шесто място във временното класиране. Дербито предложи добър футбол и изключително дискусионни реферски отсъждания като и от двата лагера могат да имат сериозни претенции. \"Армейците\" към момента имат преднина от 4 точки спрямо Лудогорец и аванс от 5 пункта спрямо Левски. \"Орлите\" обаче са с двубой по-малко. ТИТУЛЯРИТЕ: ЧЕРНО МОРЕ: 77. Боровик, 6. Цветков, 9. Чунчуков, 14. Божилов, 15. Александров, 17. Костадинов, 18. Зехиров, 21. Илиев, 23. Хасани, 66. Старокин, 73. Сукуп ЦСКА: 30. Черниаускас, 3. Недялков, 4. Чорбаджийски, 5. Бодуров, 23. Дюлгеров, 11. Манолев, 6. Рубен Пинто, 20. Тиаго, 15. Малинов, 26. Кулма, 9. Каранга Първото полувреме премина без сериозни положения пред вратата на гостите. Претенциите на \"червените\" обаче са огромни. В 12-ата минута съдията можеше да отсъди дузпа след съприкосновение между вратаря на Черно море и Станислав Манолев. В края на полувремето гол на Манолев бе отменен поради засада преди паса към Станислав. Повторенията обаче показват, че положението е изключително спорно. Остават сериозни съмнения за ощетяване на \"армейците\" и при двете ситуации. Антон Велков, анализиращ мача, изрази мнение, че голът на Манолев е чист и \"червените\" са ощетени. Тони заяви, също така, че има фаул срещу Станислав в наказателното поле в началото на мача. Интересно е обаче, че в положението може да се свири нарушение на Манолев преди да се стигне до ситуацията в наказателното поле, Велков акцентира и върху това. В началото на второто полувреме двубоят бе прекъснат. Димки и факли на стадиона. И двете агитки показват огромна подготовка във въпросното отношение. Невероятна атмосфера на стадиона. Срещата обаче не може да се играе при подобни условия. След близо 10-минутно прекъсване дербито е подновено. Гол на Каранга в 58-ата минута бе отменен. При попадението имаше засада. Правилно решение на съдийската бригада. Напрежението по трибуните обаче се увеличава. Малко след това Фернандо претендира, че е ударен без топка, реферът обаче не показа червен картон за играч на домакините в положението. Малко след 80-ата минута домакините обаче останаха с човек по-малко на терена. Втори жълт картон за Чунчуков и респективно червен. Отново спорно реферско решение. Драмата стана пълна по време на 9-минутното продължение. Черно море пропусна да поведе, а в 95-ата минута Каранга се възползва от грешка в защитата на домакините и реализира - 0:1. Фернандо бележи точно пред феновете на \"червените\". Срещата завърши при този резултат.", "date": "2017.09.16", "title": "ИЗВЪНРЕДНО! ЦСКА ликува - триумф за \"армейците\"! Каранга полудя пред \"червената\" публика! Скандален мач - и от двата лагера бесни, съдията... (ОБНОВЕНА)"}
{"url": "http://pik.bg/%D1%85%D1%80%D0%B0%D0%B1%D1%80%D0%B8-%D0%BB%D1%8A%D0%B2%D0%B8%D1%86%D0%B8-%D0%BD%D0%B0%D1%88%D0%B8%D1%82%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D1%81%D0%B5-%D0%B1%D0%BE%D1%80%D0%B8%D1%85%D0%B0-%D0%B7%D0%B4%D1%80%D0%B0%D0%B2%D0%BE-%D0%BD%D0%BE-news690848.html", "text": "Националките на България до 23 години ще се борят за бронза на Световното първенство, след като отстъпиха на Словения с 1:4 (15:11, 10:15, 12:15, 16:18, 4:15) във втория полуфинал на надпреварата. Момичетата на Тони Зетова започнаха силно двубоя, спечелвайки без проблем първата част. След това словенките набраха инерция и поведоха в резултата с 2:1. В четвъртия гейм се завърза интрига, като \"лъвиците\" повеждаха на няколко пъти и бяха близо до намаляване на пасива, състезателките на Алесандро Киапини обаче бяха по-издръжливи и измъкнаха успеха в частта. В решаващия пети гейм словенските волейболисти не оставиха възможност за противодействие на нашите момичета и победиха на 4 точки, пише \"БГ Волейбол\". Най-резултатна за българския тим бе Гергана Димитрова с 13 точки (12 блокада, 3 аса), а Мирослава Паскова заби 9 точки (1 блокада, 1 ас). За Словения Иза Млакар реализира 18 точки (3 блокади, 1 ас). Утре българките излизат срещу Домиканската република в битка за бронзовите медали, а Словения ще се бори за историческо злато срещу Турция. Припомняме, че шампионатът се провежда в Словения. Представянето на \"лъвиците\" на големия форум пък е изключително добро и нашите момичета заслужават аплодисменти за влизането в Топ 4 на Световното.", "date": "2017.09.16", "title": "Храбри \"лъвици\"! Нашите момичета се бориха здраво, но..."}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D1%86%D1%81%D0%BA%D0%B0-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-news690814.html", "text": "Напрежението преди мача Черно море – ЦСКА от 20 часа тази вечер на „Тича” ескалира. Малко след 18,30 часа фенове от агитката на ЦСКА изстреляха сигнална ракета в покрива на знаково заведение срещу хотел „Черно море”. За 10 минутни се разгоря огън, но пристигналите по най-бързия начин пожарникари отстраниха част от керемидите и загасиха пламъците.", "date": "2017.09.16", "title": "ЕКШЪН ВЪВ ВАРНА! Феновете на ЦСКА запалиха заведение"}
{"url": "http://pik.bg/%D0%BA%D1%83%D0%BF%D0%BE%D0%BD%D1%8A%D1%82-%D0%B7%D0%B0%D0%BF%D0%BE%D1%87%D0%BD%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BE%D0%BA%D1%82%D0%BE%D0%B1%D0%B5%D1%80%D1%84%D0%B5%D1%81%D1%82-news690790.html", "text": "Прочутият празник на бирата Октоберфест започна днес в Мюнхен за 184-ти път, предаде ТАСС. По традиция точно на обед кметът на баварската столица Дитер Райтер заби канелката на първото буре със специален чук и думите \"О'цапфт ис\" (\"отворено е\"), давайки начало на празненствата. Премиерът на Бавария Хорст Зеехофер традиционно получи първата халба бира.Забележително е, че Райтер отвори бурето със само два удара на чука. Броят на ударите всяка година е тема за оживени обсъждания на Октоберфест. Най-добрият резултат е на бившия кмет Кристиан Уде, който години наред успяваше да се справи със задачата със също два удара, най-лошият - на Томас Вимер, който през далечната 1950 г. има нужда от цели 19 удара.", "date": "2017.09.16", "title": "КУПОНЪТ ЗАПОЧНА! Откриха Октоберфест"}
{"url": "http://pik.bg/%D0%B1%D1%8A%D1%80%D0%B7%D0%B0-%D0%BD%D0%B0%D0%BC%D0%B5%D1%81%D0%B0-%D0%BE%D0%B2%D0%BB%D0%B0%D0%B4%D1%8F%D1%85%D0%B0-%D0%BF%D0%BE%D0%B6%D0%B0%D1%80%D0%B0-%D0%BA%D1%80%D0%B0%D0%B9-%E2%80%9E%D1%81%D1%82%D1%80%D1%83%D0%BC%D0%B0%E2%80%9C-news690822.html", "text": "Противопожарни екипи са погасили горящите стърнища край АМ „Струма“, в района на Дупница. Това съобщиха от пресцентъра на МВР. От там уточняват, че не е имало задимяване на магистралата и движението не е спирано. Вече е възстановено електрозахранването на преминаващата в близост ж.п. линия.", "date": "2017.09.16", "title": "БЪРЗА НАМЕСА! Овладяха пожара край „Струма“"}
{"url": "http://pik.bg/%D1%82%D0%BE%D0%BF%D0%BB%D0%B8-%D0%B2%D1%80%D1%8A%D0%B7%D0%BA%D0%B8-%D0%BA%D0%BE%D0%B0%D1%84%D1%8C%D0%BE%D1%80%D1%8A%D1%82-%D0%BD%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%81%D1%8A%D1%81-%D1%81%D0%B0%D0%BB%D0%BE%D0%BD-%D0%B2-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-news688925.html", "text": "Любен Николов, личният коафьор на Деси Радева, сресва косите и на служителките в посолството на САЩ. Салонът в кв. \"Лозенец\", в който съпругата на президента Румен Радев редовно се отбива за прически, не е единственият на майстора на прически. Оказа се, че Николов той има цяла верига, а един от много разкрасителни места се намира в сградата на постоянната дипломатическа мисия, която представлява страната на Доналд Тръмп. Салонът в посолството обслужва само и единствено работещите там, не и случайни клиенти. \"Имах салон и в Мадрид, но хората очакнаха аз да работя там. Трябваше да напусна България и да зарежа всичко тук, ала избрах да остана. В бъдеще обаче нищо не се знае. Може някой ден да живея и в Америка. Дълги години мечтаех да отворя салон там\", призна коафьорът.", "date": "2017.09.16", "title": "ТОПЛИ ВРЪЗКИ! Коафьорът на Деси Радева със салон в посолството на САЩ"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BD%D0%B0-%D0%B0%D0%BD%D1%84%D0%B8%D0%B9%D0%BB%D0%B4-news690813.html", "text": "Ливърпул записа незадоволителен резултат за амбициите на тима при домакинството си на Бърнли, завършвайки наравно 1:1. Играчите на Юрген Клоп играха слабо в хода на срещата от петия кръг на Висшата лига и потърсиха сериозно победата едва в края. Тези на Шон Дайш се защитаваха умело и заслужено се поздравиха с точка, пише \"Новспорт\". Бърнли изненадващо поведе в 27-ата минута. Скот Арфийлд се разписа след като Крис Ууд му свали топката. Ливърпул обаче отвърна само 3 минути по-късно. Салах вкара след добър дълъг пас на Джан. \"Мърсисайдци\" не играха кой знае колко силно в хода на първото полувреме, но през второто вдигнаха темпото. Те на няколко пъти опитаха далечни удари, но мерникът им не бе точен. Драма обаче имаше в последните 10 минути на срещата. В 81-ата минута Бен Мий имаше страхотен шанс да донесе победата на Бърнли. След изпълнение на ъглов удар той стреля с глава, но Матип изби на гол линията. В последвалия корнер нов опасен удар на Мий някак си не влетя в мрежата заради спасяване на Миньоле. В 86-ата минута Ливърпул нацели греда, което затвърди драматичния финал на срещата. Соланке разтресе горната рамка на вратата след центриране на Александър-Арнолд. В хода на атаката Ливърпул поиска дузпа заради интервенция срещу Салах. Така Бърнли постигна победа при гостуването си на Челси и равенства при тези на Тотнъм и Ливърпул. С точката Ливърпул събра 8 точки. Бърнли има същия актив.", "date": "2017.09.16", "title": "Драма на \"Анфийлд\""}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%8F%D1%81%D0%B5%D0%BD-%D0%B5-%D0%BD%D0%BE%D0%B2%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D0%B5%D0%BD-%D1%81%D1%8A%D0%B2%D0%B5%D1%82-%D0%BD%D0%B0-%D0%B1%D0%BD%D1%82-news690806.html", "text": "Новият управителен съвет на БНТ ще бъде гласуван следващата седмица от Съвета за електронни медии, съобщава \"Скандал\". В него ще влязат спортната журналистка Василена Матакева, журналистът Валери Запрянов, юристката Зина Трифонова, безизвестният Антон Емилов и естествено генералният директор Константин Каменаров. Василена Матакева беше в Лондон и се връща оттам. Валери Запрянов последно беше съдружник на Тошо Тошев във в. \"Преса\". Преди това правеше списание \"Тема\", беше главен редактор на \"Стандарт\" и др. Той беше програмен директор на БНТ по времето на Иван Гранитски. Зина Трифонова е известна юристка с добра кариера и е била член на Комисията за регулиране на съобщенията. Най-непознат е Антон Емилов, за който се твърди, че е близък до Нико Тупарев, който прави \"Биг брадър\".", "date": "2017.09.16", "title": "РАЗКРИТИЕ! Ясен е новият управителен съвет на БНТ?"}
{"url": "http://pik.bg/%D1%81%D0%BF%D0%B5%D1%88%D0%BD%D0%B0-%D0%B0%D0%BA%D1%86%D0%B8%D1%8F-%D0%BE%D0%B1%D0%B8%D1%81%D0%BA%D0%B8%D1%80%D0%B0%D1%85%D0%B0-%D0%B4%D0%BE%D0%BC-%D0%B2-%D0%BF%D0%BE%D0%BA%D1%80%D0%B0%D0%B9%D0%BD%D0%B8%D0%BD%D0%B8%D1%82%D0%B5-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D1%82%D1%8A%D1%80%D1%81%D1%8F%D1%82-%D0%B2%D1%80%D1%8A%D0%B7%D0%BA%D0%B0-%D1%81-%D0%B1%D0%BE%D0%BC%D0%B1%D0%B5%D0%BD%D0%B0%D1%82%D0%B0-%D0%B0%D1%82%D0%B0%D0%BA%D0%B0-news690792.html", "text": "Британската полиция е обискирала дом в покрайнините на Лондон във връзка с разследването за бомбената атака в лондонското метро, предава AFP, позовавайки се на думите на източници от полицейските власти. “Полицейски служители са евакуирали и са обискирали адрес в Сънбъри, община Съри“, заяви източникът. По-рано днес, полицията арестува 18-годишнен мъж в пристанището за фериботи на Довър в друга акция свързана с вчерашната терористична атака.", "date": "2017.09.16", "title": "СПЕШНА АКЦИЯ! Обискираха дом в покрайнините на Лондон, търсят връзка с бомбената атака"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D1%81%D1%83%D0%B5%D0%B2%D0%B5%D1%80%D0%BD%D0%B8%D1%82%D0%B5-%D1%85%D0%BE%D1%80%D0%B0-%D1%81%D0%B0-%D0%B4%D1%8A%D0%BB%D0%B3%D0%BE%D0%BB%D0%B5%D1%82%D0%BD%D0%B8%D1%86%D0%B8-news690673.html", "text": "Хората, които са в постоянен страх заради различни видове суеверия, имат шанса да живеят много по-дълго от тези, които не вярват в бабини деветини. Тези, които вярват в странни сънища, които според тях им показват какво ще се случи в скоро време, също живеят много по-дълго от другите хора, за които сънищата не са нищо повече от картини, които виждат, докато спят. Изследване на английски учени, което е продължило повече от 9 години, доказва, че хората, които са обсебени от различни суеверия, живеят по-дълго. В изследването са били включени над 4000 човека, като част от тях са били на 80 години и повече. Именно тези, които са на най-голяма възраст в групата, която е била анкетирана и проследявана години наред, признали пред учените, че цял живот са били жертва на суеверия. Те са съобразявали поведението си с това какво са сънували предишната нощ или пък с различни видове суеверия, в които са вярвали от малки. Според изследователите суеверните хора имат по-голям шанс да станат дълголетници, защото те просто са по-предпазливи, а понякога и по-страхливи. Това ги кара да обмислят внимателно всяка своя постъпка и да се пазят не само от истинските опасности в живота, но също така и от нереалните, които са породени от суеверията, в които сляпо вярват. Хората, които са суеверни, са свикнали от ранна възраст да действат предпазливо, за да не нарушат някое изградено през живота им табу, свързано със суеверия. По този начин те се предпазват от много опасности, някои от които могат да бъдат съвсем реални. Според изследователите хората, които вярват в суеверия, са склонни да приемат провала си по-лесно. Това им осигурява по-малко ниво на стрес, защото те не обвиняват себе си за неуспеха си и не се самоизмъчват със самообвинения и мисли за провалите си. За неуспеха си те обвиняват черна котка, която им е пресякла пътя, когато са отивали на интервю за работа, или пък някаква друга прокоба, която им е донесла лош късмет. Така суеверните хора, които са измъчвани от различни видове страхове, всъщност живеят по-спокойно от онези, които се депресират и самообвиняват при всеки провал.", "date": "2017.09.16", "title": "ПОЛЕЗНО! Суеверните хора са дълголетници    "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BF%D1%83%D1%88%D0%B5%D0%BA-%D0%B8-%D0%B4%D0%B8%D0%BC-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D1%82%D1%80%D1%83%D0%BC%D0%B0-news690802.html", "text": "Стърнища горят в района на 64 км на автомагистрала „Струма“, в посока София, съобщава Фокус. Димът не затруднява движението по магистралата. На място все още няма екип на пожарната.", "date": "2017.09.16", "title": "ВНИМАНИЕ! Пушек и дим на магистрала \"Струма\"!"}
{"url": "http://pik.bg/%D1%88%D0%BE%D0%BA-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8-%D1%81%D0%B0%D0%BB%D0%B0%D0%BC%D0%B8-%D0%B7%D0%B0%D1%80%D0%B0%D0%B7%D1%8F%D0%B2%D0%B0%D1%82-%D1%81-%D1%85%D0%B5%D0%BF%D0%B0%D1%82%D0%B8%D1%82-news690677.html", "text": "Британски фирми за производство на колбаси са продали десетки хиляди инфектирани с хепатит шунки и колбаси, предупредиха здравните власти в Англия. Откритието е дошло, след като изследователи проследили хранителните навици на 60 заразени пациенти. Вирусът е разпространяван от прасета в Европа, главно в Холандия и Германия, като така се е прехвърлил и в месото, което е плъзнало из хранителните вериги по целия континент. Не е изключено част от продукцията да е достигнала и до нашите търговски мрежи, казват специалистите. Хепатитът, който мезетата пренасят, е сред опасните и може да причини чернодробна недостатъчност и неврологични щети. Заразените хора, които са подали оплаквания, са пазарували от една и съща марка, чието име обаче все още се пази в тайна. Справката показва, че близо 200 хиляди жители на Европа годишно прихващат болестта по този начин, като сред тях не липсват и пострадали българи.", "date": "2017.09.16", "title": "ШОК! Английски салами заразяват с хепатит"}
{"url": "http://pik.bg/%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D1%81%D0%B5-%D1%85%D0%B2%D0%B0%D0%BD%D0%B0-%D0%B4%D0%B0-%D0%B8%D0%B7%D1%87%D0%B8%D1%81%D1%82%D0%B8-%D0%B0%D0%BB%D0%B0%D0%B4%D0%B6%D0%B0-%D0%BC%D0%B0%D0%BD%D0%B0%D1%81%D1%82%D0%B8%D1%80-news690712.html", "text": "Спортният министър Красен Кралев се върна в родната си Варна, за да чисти. Той се включи в кампанията на Би Ти Ви \"Да изчистим България заедно\". Кралев и кметът на Варна Иван Портних ще чистят района около Аладжа манстир. Важното е България да е чиста, а когато всички сме заедно, можем много повече, според Кралев и Портних.", "date": "2017.09.16", "title": "Красен Кралев се хвана да изчисти Аладжа манастир"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%BE-19-%D1%83%D1%80%D0%B0%D0%B3%D0%B0%D0%BD%D0%B0-%D0%BD%D0%B8-%D0%B2%D1%80%D1%8A%D1%85%D0%BB%D0%B8%D1%82%D0%B0%D1%82-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%BE%D0%BA%D1%82%D0%BE%D0%BC%D0%B2%D1%80%D0%B8-news690678.html", "text": "Само два са случаите, в които океанът се отдръпва навътре и дава знак на хората да бягат в сушата - при цунами и при тропическа буря. Няма по-голяма прахосмукачка в света от тропическия циклон, който с ниското си атмосферно налягане засмуква водата. Това обясни криматологът Георги Рачев. Според него този сезон се очакват между 14 и 19 тропически циклона, а стихията ще утихне чак в края на октомври. Смерчове в България непрекъснато се наблюдават, и торнадо се е появявало в залива на Созопол, но „те са пионерчета, бебета“ в сравнение с онези тропически чудовища, които владеят Щатите, коментира още климатологът. По неговите думи и у нас не сме застраховани от катаклизми, но през септември ще се радваме на чудесно време и дори рекордни горещини. В Сандански и Пловдив се очакват температури до 37 градуса, които са необичайни за това време от годината.", "date": "2017.09.16", "title": "СТРАХОВИТО! 19 урагана ни връхлитат до края на октомври"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D0%BE%D1%81%D0%B5%D1%82%D0%B8-%D1%85%D0%B8%D1%82%D1%80%D0%B8%D0%BD%D0%BE-%D0%B3%D0%B5%D1%80%D0%B1-%D0%B2%D0%B4%D0%B8%D0%B3%D0%B0%D1%82-%D0%BA%D1%8A%D1%89%D0%B0-%D0%B8-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0%D1%82-50-%D1%85%D0%B8%D0%BB-%D0%BB%D0%B5%D0%B2%D0%B0-news690817.html", "text": "Председателят на ПГ на ГЕРБ и зам.-председател на партията Цветан Цветанов се срещна с жители и представители на пострадалите семейства в село Хитрино, което все още се възстановява след трагичния инцидент от 10 декември 2016 г., когато влак дерайлира и част от вагоните, превозващи газ, избухнаха, отнемайки живота на седем души и ранявайки десетки други. Това съобщиха от пресцентъра на ПП ГЕРБ. В знак на съпричастност към пострадалите, Парламентарната групa на ГЕРБ взе решение да осигури фонд от 50 хил. лв. и се ангажира с изграждането на къща на едно от най-пострадалите смейства – това на Рейханя и Севги, които в резултат на взрива изгубиха родителите си Акиф и Фейме Рагуб. Преди около месец и половина от Парламентарната група на партията преведоха и 80 хил. лв. за довършване на строежа. \"Тежко е, но се опитваме да помогнем. Това, което се случи в Хитрино, е един ужасен инцидент, който остави отворени рани в хората\", коментира Цветан Цветанов. Той заяви, че тези рани няма да зараснат скоро заради изгубените любими хора. Парламентарната група на ГЕРБ положи усилия да внесе поне малко надежда в живота на двете деца, които загубиха най-важните хора в живота си. Затова днес сме тук, за да покажем на място подкрепата си за пострадалите и да ги уверим, че не са сами в мъката си и ние няма да ги забравим, каза още Цветан Цветанов.", "date": "2017.09.16", "title": "Цветан Цветанов посети Хитрино, ГЕРБ вдигат къща и осигуряват 50 хил. лева "}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B8%D0%B5-%D1%81%D1%82%D0%B5%D1%84%D0%B0%D0%BD-%D0%BD%D0%B0-%D0%B3%D0%B0%D0%BB%D0%B0-%D0%BE%D1%82%D1%81%D0%B5%D1%87%D0%B5-%D0%BF%D1%80%D0%B5%D0%B4%D0%B8-%D0%B4%D0%B0-%D1%81%D0%B5-%D0%B7%D0%B0%D0%BF%D0%BE%D0%B7%D0%BD%D0%B0%D0%B5%D0%BC-%D0%B8%D0%B7%D0%BE%D0%B1%D1%89%D0%BE-%D0%BD%D0%B5-%D1%8F-%D1%85%D0%B0%D1%80%D0%B5%D1%81%D0%B2%D0%B0%D1%85-news690757.html", "text": "\"Преди да се запозная с Гала, аз въобще не я харесвах\", призна още Стефан. Той коментира и спекулациите, че Гала го е развела. \"Занимавам се с производство и търговия на мед и пчелни продукти. Не ме дразни, че всички ме наричат \"половинката на Гала\", заяви Стефан Николов, мъжът до Гала, в ефира на Нова телевизия, който вече работи жена си в предаването \"На кафе\". \"Далеч не мисля, че станах ко-водещ при Гала. Поканата дойде от страна на нейните продуценти. Някои казват, че Гала ме е набутала - аз не виждам никакво уреждане, въртя се на сериозен шиш. Те изненадаха и мен, и нея с тази покана, която дойде 2 дни преди старта на предаването. Приех, защото обичам рискови предизвикателства, в които имам кратък срок за вземане на решения\", каза още той. \"Няма такова нещо. Нещата, когато не вървят, детето не трябва да става свидетел\", каза той.", "date": "2017.09.16", "title": "ОТКРОВЕНИЕ! Стефан на Гала отсече: Преди да се запознаем, изобщо не я харесвах! "}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0-%D1%87%D0%B5-%D0%B8%D0%BC%D0%B0-700-000-%D0%BB%D0%B2-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE-%D0%B7%D0%B0-%D0%B8%D0%BD%D1%84%D1%80%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%B0-%D0%B2-%D0%BD%D0%BE%D0%B2%D0%B8-%D0%BF%D0%B0%D0%B7%D0%B0%D1%80-news690784.html", "text": "„Благодаря на кмета на Община Нови пазар Ивайло Камаджиев за неговите усилия, които са дали резултат и по бюджета на Община Нови пазар ще постъпят допълнително одобрени от правителството средства за 2017 г. в общ размер на 700 000 лв. От тях 240 000 лв. са предназначени за доизграждане на многофункционална зала в с. Памукчии, 250 000 лв. са за рехабилитация на вътрешна водопроводна мрежа в с. Правенци и възстановяване на асфалтова настилка. За подмяна на ВИК на ул. „Преслав“ ще бъдат отпуснати 250 000 лв. Това заяви председателят на ПГ на ГЕРБ и зам.-председател на партията Цветан Цветанов пред членове и симпатизанти на политическата сила в Нови пазар, съобщиха от пресцентъра на партията. Цветанов благодари и за подкрепата, която хората от шуменската община са оказвали на партия ГЕРБ през годините. “Без тази подкрепа нямаше да има правителство Борисов 3, нямаше да я има европейската солидарност, нямаше да я има и икономическата стабилност в страната”, каза още той. Цветан Цветанов добави, че благодарение на работата на правителството на Бойко Борисов и мнозинството в парламента, ГЕРБ успява да изпълнява поетите пред българския народ по време на предизборната кампания ангажименти. „За нас е важно да сме заедно с хората не само по време на избори, но и след тях. Както правим днес. Продължаваме да работим за хората във всички населени места в страната без да делим регионите на малки-големи, наши-ваши”, заяви зам.-председателят на ГЕРБ.", "date": "2017.09.16", "title": "Цветан Цветанов гарантира, че има 700 000 лв. допълнително за инфраструктура в Нови пазар"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-%D0%B7%D0%B0%D1%81%D0%B8%D0%BB%D0%B2%D0%B0%D0%BC%D0%B5-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D1%81%D0%B8-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B8-%D1%89%D0%B5-%D0%BE%D1%82%D0%B4%D0%B5%D0%BB%D0%B8%D0%BC-%D0%BF%D0%BE%D0%B2%D0%B5%D1%87%D0%B5-%D1%81%D1%80%D0%B5-news690762.html", "text": "Премиерът на Албания Еди Рама заяви, че страната ще засили военното си присъствие в Афганистан и ще бъдат увеличени разходите за отбрана, съобщава Albanian Daily News, цитирани от Фокус. „Нашето участие не е лесно заради ограничените ресурси на страната ни, но нашето присъствие в бъдеще ще бъде засилено чрез увеличаването на разходите за отбрана. Въоръжените ни сили ще присъстват на всеки фронт, където бъдат извикани“, каза бе Рама.", "date": "2017.09.16", "title": "Премиерът на Албания: Засилваме военното си присъствие в Афганистан и ще отделим повече средства за отбрана"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D1%80%D0%B0%D0%B7%D0%B3%D1%80%D0%B0%D0%B4-%D0%BC%D0%BE%D1%89%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0-news690827.html", "text": "Старши треньорът на Лудогорец - Димитър Димитров-Херо, направи любопитно признание за ситуацията с Върджил Мисиджан. Както е известно, атакуващият играч не попадна в групата на \"орлите\" за мача с Истанбул ББ от първия кръг на груповата фаза в Лига Европа. \"Не съм вдигал мерника на нито един от футболистите. Как да се разделям с някого от тях, след като и без това изпитвам остра нужда от атакуващи състезатели? Харесвам много Мисиджан, но решението той да не пътува за Истанбул е на шефовете\", заяви Херо. \"Имаме набелязани футболисти, които следим отдавна. С някои от тях се разминахме в края на август, но имам уверението на собствениците, че през зимата Лудогорец ще бъде подсилен\", добави специалистът пред \"КотаСпорт\". Припомняме, че широка известност придоби версия, че Мисиджан не желае да преподпише с \"орлите\" и затова се стига до изваждането му от групата за мача на \"зелените\" с Истанбул ББ. Договорът на Върджил с разградчани е до лятото на 2018 година и ако не се стигне до нов контракт - играчът може да си тръгне от тима на свободен трансфер. Ситуацията около Мисиджан е скандална като напрежението между него и ръководни фактори на \"орлите\" явно е сериозно. Още в началото на сезона от Лудогорец вадят играч от групата на тима, без треньорът да има решаваща дума в сложната обстановка.", "date": "2017.09.16", "title": "Драма в Разград! Мощен скандал на \"Лудогорец Арена\""}
{"url": "http://pik.bg/%D0%B2-%D1%81%D0%B0%D1%89-%D0%B7%D0%B0%D1%81%D0%B5%D0%BA%D1%80%D0%B5%D1%82%D0%B8%D1%85%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%81%D1%83-27-%D0%B2-%D0%BD%D0%B5%D0%B2%D0%B0%D0%B4%D0%B0-news690717.html", "text": "На територията на военна база в американския щат Невада на 5 септември се разби произведен в Русия самолет Су-27. От пресслужбата на базата обаче засекретиха всякаква информация за случилото се, съобщава РИА Новости. „Всички детайли относно инцидента, който стана на 5 септември са засекретени“, лаконично заявяват от базата. По-рано бе съобщено, че катастрофата е станала при отработка на въздушен бой между многофункционални изтребители F-16 на Въоръжените сили на Съединените щати със самолети на Въоръжените сили на Русия. В резултат на инцидента е загинал 44-годишният летец-изпитател, подполковник Ерик Шулц.", "date": "2017.09.16", "title": "В САЩ засекретиха информация за катастрофа на Су-27 в Невада"}
{"url": "http://pik.bg/%D1%85%D1%80%D0%B8%D1%81%D1%82%D0%BE-%D1%81%D0%BC%D0%BE%D0%BB%D0%B5%D0%BD%D0%BE%D0%B2-%D0%BF%D1%80%D0%BE%D1%84%D0%B8%D0%BB%D1%8A%D1%82-%D0%BD%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80%D0%B8%D1%82%D0%B5-%D1%81%D0%B5-%D0%B8%D0%B7%D0%BC%D0%B5%D0%BD%D1%8F-%D0%BE%D1%82-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%86%D0%B8-%D0%BA%D1%8A%D0%BC-%D0%BF%D0%BB%D0%B0%D1%82%D0%B5%D0%BD%D0%B8-%D0%BF%D0%BE%D0%BB%D1%83%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD-news690746.html", "text": "Радио „Фокус“ Профилът на атентаторите се изменя от самоубийствен акт към платени полупрофесионални престъпници. Това каза в седмичното обзорно предаване „Метроном“ на експертът по антитероризъм Христо Смоленов. Той обясни, че потенциални терористи, използващи този почерк, стават хората, които не се чувстват интегрирани в дадено общество. „Ние предупредихме още преди година и половина, че самоубийствената тактика на терористите ще бъде заменена с по-професионална, ще бъде заменена с действия на хора, които са платени, за да извършват съответната терористична акция и които не са готови да умрат за кауза, която може би дори не ги въодушевява. Истината е, че терористите като щаб за планиране на подобни операции използват вече техника на вербуване на хора, като им представят оферти, на които не могат да отговорят. Представят им оферти за това колко биха спечелили в резултат на цял живот мирен труд и им казват, че ще им дадат двойно повече, за да извършват подобно деяние. Това е смисълът на технологията за вербуване на вече не камикадзета, а полупрофесионални, амбициозни престъпници, които искат да заработят пари“, обясни експертът. Христо Смоленов отбеляза, че за да се противодейства ефективно на тероризма е нужен нов цивилизационен подход, основан на мощта на технологиите, с които същите тези терористи боравят твърде добре.", "date": "2017.09.16", "title": "Христо Смоленов: Профилът на атентаторите се изменя от самоубийци към платени полупрофесионални престъпници"}
{"url": "http://pik.bg/%D1%87%D0%B5%D1%88%D0%BA%D0%B8-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D1%87%D0%B5-%D1%81%D1%80%D0%B0%D0%B2%D0%BD%D0%B8%D0%BB-%D1%80%D0%BE%D0%BC%D0%B8%D1%82%D0%B5-%D1%81-%D0%BC%D0%B5%D0%B4%D1%83%D0%B7%D0%B8-news690747.html", "text": "Заместник-министърът на търговията а Чехия Карел Новотни поднесе публично извиненията си заради това, че сравни ромите с медузи, съобщава Radio Praha, цитирани от Фокус. Скандалното сравнение Новотни си позволи да помести в профила си във „Фейсбук“. Той отбеляза, че ромите „предизвикват неприятности и са безполезни“. Министърът на търговията Иржи Хавличек се дистанцира от изявлението на своя заместник, посочвайки, че то е напълно неприемливо.", "date": "2017.09.16", "title": "Чешки заместник-министър се извини, че сравнил ромите с медузи"}
{"url": "http://pik.bg/%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%BF%D1%82%D0%B8%D1%86%D0%B5%D1%84%D0%B5%D1%80%D0%BC%D0%B0%D1%82%D0%B0-%D0%B2-%D1%81%D0%B5%D0%BB%D0%BE-%D0%BF%D0%BE%D0%BB%D0%B8%D0%BA%D1%80%D0%B0%D0%B8%D1%89%D0%B5-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%84%D0%B8%D0%BF%D1%80%D0%BE%D0%BD%D0%B8%D0%BB-%D0%B2-%D1%8F%D0%B9%D1%86%D0%B0%D1%82%D0%B0-%D0%BD%D0%B5-%D0%B5-%D0%BE%D0%BF%D0%B0%D1%81%D0%BD-news690722.html", "text": "Все още не е ясно как фипронилът е проникнал в яйцата, които бяха открити на българския пазар. Както стана ясно, български производители на яйца в с. Поликраище бе уличени в употреба на забраненото вещество. „„Препаратът е попаднал в яйцата след третиране – коментира скандала в предаването „Събуди се“ министърът на земеделието и храните Румен Порожанов.  - Правим проверка за фипронил в яйцата и ще дадем резултатите на прокуратурата. Проверките в тези ферми в село Поликраище за 2 дни са установили 17 проби фипронол, който съдържа фипронил. Проверките продължават.  Има проверки на 135 български производители на яйца, както и на 430 склада, търгуващи с тях. Те са от месеци“. Проверката за фипронила тръгнала след сигнал на търговец. „Източникът е от препарати, дали е имал фипронил или е бил смесван с друг, имал такъв, не мога да кажа. В Европа преди 2 месеца имаше такъв проблем, смята се, че препаратите са смесвани с фипронил, за да се засили ефекта”, обясни министърът. До края на годината контролът ще е засилен, посочи той. „Стопирахме продажбата на всички наши артикули. Всички наши партиди са извън обектите”, заяви д-р Ивайло Къдрев, ветеринарен лекар и управител на птицефермата в село Поликраище. Той обясни, че яйцата не са опасни. „Количеството на фипронил в тях не е опасно за здравето и хората няма да се натровят”, уточни той Доктор Къдрев допълни, че ситуацията е пагубна за тяхното производство. Той обясни още, че само в една партида има фипронил, а не във всички техни продукти. „Ако се наложи ще унищожим стадата, заразени с този препарат”, категоричен беше той.", "date": "2017.09.16", "title": "Управителят на птицефермата в село Поликраище: Количеството на фипронил в яйцата не е опасно за здравето и хората няма да се натровят"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%B7%D0%B0-%D1%80%D1%83%D1%81%D0%B8%D1%8F-%D0%B2%D0%BB%D0%B0%D1%81%D1%82%D1%82%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0-%D0%B2%D1%8A%D0%B2-%D1%84%D0%BE%D1%80%D0%BC-news690714.html", "text": "Не разглеждам Русия като сериозна заплаха за сигурността ни. Това заяви в предаването“Събуди се“ на Нова телевизия лидерът на Партията на европейските социалисти (ПЕС) Сергей Станишев по повод доклада, в който се посочва, че Русия застрашана националната ни сигурност. „Властта винаги трябва да внимава във формулировките и позициите – добави бившият лидер на БСП. - Много българи няма как да забравят приноса на Русия за освобождението на България. Това не значи, че в един или друг момент България и Русия няма да имат разминавания или сблъсъци на политически интереси“. Сергей Станишев каза още, че е нормално всяка голяма страна да има своите интереси навсякъде, като това важи и за САЩ, Русия и други големи евространи. „Под една или друга форма всяка страна се опитва да повлияе върху външната политика и отношението на други политически въпроси – каза лидерът на ПЕС. - Добре знаете, че и САЩ имат влияние, интереси и механизми за въздействие. Знаете и за европосланици, преминали границата в своите изказвания относно България\". Сергеий Станишев бе категоричен, че най-важно е да се води диалог с Русия. „Факт е, че ЕС и НАТО имат сериозен проблем с Русия относно Крим, но преминаването на границите, когато едва ли не всичко става истерично и не се води диалог, е вредно за интересите на ЕС, в това число и на България.  Аз винаги съм бил за политически диалог\". Запитан за мнението му за речта на Жан-Клод Юнкер, според когото България и Румъния трябва да влязат в Шенген и да приемат еврото, той заяви, че това е добра новина за България. „Тези послания на Юнкер създават добра перспектива за България – анализира Сергей Станишев. - Въпросът е дали ние ще се възползваме от това. Трябва да сме активни и да имаме национална позиция. За да сме ефективни и влиятелни, трябва да се стремим към Шенген и еврозоната\".", "date": "2017.09.16", "title": "СКАНДАЛЪТ СЕ РАЗРАСТВА! Сергей Станишев избухна за Русия: Властта трябва да внимава във формулировките и позициите"}
{"url": "http://pik.bg/%D1%80%D1%83%D1%81%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%BF%D0%BE-%D0%BF%D1%8A%D1%82%D1%8F-%D0%BD%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F%D1%82%D0%B0-news690734.html", "text": "Постоянният представител на Русия в ООН Василий Небензя определи като „порочен кръг“ ситуацията на Корейския полуостров, от който може да се излезе единствено по пътя на дипломацията, съобщава Интерфакс, цитирани от Фокус. „За жалост се намираме в порочен кръг, от който не можем да се откъснем – каза Небензя. - След поредните изпитания следват поредните санкционни резолюции. След санкционните резолюции идват поредни изпитания. Ние подчертавахме, подчертаваме и ще подчертаваме, че няма друг изход от севернокорейската криза, освен политически-дипломатически“. Постоянният представител на Русия в ООН бе категоричен, че  „военното решение е неприемливо“. „Нееднократно говорихме по време на консултациите, че сме навлезли в порочен кръг, от който трябва да се измъкнем. Трябва да мислим нестандартно. Да бъдем по-гъвкави“,  коментира дипломатът.", "date": "2017.09.16", "title": "Русия призова за решаване на Корейската криза по пътя на дипломацията"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BC%D0%B5-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B5%D0%BD-%D0%BF%D1%8A%D1%82-%D1%81%D0%B2%D1%8A%D1%80%D0%B7%D0%B2%D0%B0%D1%89-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D0%BF-news690777.html", "text": "Предстои изграждане на алтернативен път, свързващ Околовръстното шосе на Пловдив с пътен възел \"Скобелева майка\". Това съобщи премиерът Бойко Борисов по време на работна среща, провела се на Асеновградско шосе, предава Фокус. На срещата присъстваха областния управител на Пловдив Здравко Димитров, собственикът фирмата-изпълнител по разширението на пътя Пловдив - Асеновград, както и кметовете на Пловдив и Асеновград. Според премиера Борисов изграждането на новата пътна отсечка ще поеме голяма част от трафика, който и до сега преминава през главния път Пловдив - Асеновград. Прогнозните стойности са, че алтернативният път ще струва близо 7 млн. лв. и ще е с дължина 6 км. „Ще направим продължение на Околовръстното, което да се свързва с надлез „Скобелева майка“, за да може трафикът, идващ от Родопите, да се пренасочва през алтернативния път“, каза още Бойко Борисов. Той посочи, че проектът предвижда изграждане на кръгово движение и отчуждаване на частни терени, през които ще минава новият пътен участък. Премиерът каза още, че строителните дейности по разширяването на пътя Пловдив - Асеновград вървят в срок.", "date": "2017.09.16", "title": "Премиерът Бойко Борисов: Изграждаме алтернативен път, свързващ Околовръстното на Пловдив с пътен възел \"Скобелева майка\""}
{"url": "http://pik.bg/oh-yeah---%D1%81%D0%BB%D0%B0%D0%B2%D0%B8-%D1%82-%D1%82%D1%80%D0%B8%D1%84%D0%BE%D0%BD%D0%BE%D0%B2-himself-%D0%BD%D0%B5%D1%89%D0%BE-%D0%BA%D0%B0%D1%82%D0%BE-donald-j-trump-%D1%87%D0%B5%D1%81%D1%82%D0%B8%D1%82%D0%BE-%D0%BD%D0%B0-%D0%BD%D0%B0%D0%B8%D0%B2%D0%BD%D0%B8%D1%86%D0%B8%D1%82%D0%B5-news690775.html", "text": "''Слави Т. Трифонов\" обявил във Фейсбук и Туитър, че ще събира \"достойните българи\" в партия. Oh Yeah, копеле - Слави Т. Трифонов himself, нещо като John F. Kennedy или поне като Donald J. Trump. Сега ще му повярвам съвсем, ако светкавично излезе от телевизията и спре шоуто си. Нали в телевизията нямало свобода на словото? Водещ ли е, продуцент ли, политик ли? Време е да реши и да отиде на избори, като е толкова велик. Иначе, всяка вечер в праймтайма, е лесно. При Слави Т. Трифонов обаче, ladies and gentlemen, винаги става дума за кинти. За много кинти, колкото и да ви говори за принципи и идеали. А кинтите се овеществяват чрез рейтинг и рейтингови точки. Рейтингът на Т. Трифонов в последните години е на земята, отдавна беше време Би Ти Ви да го изхвърли като негледаем. Затова той измъкна от ръкава фокуса с \"доблестните българи\", \"прогнилия елит\" и \"партията на спасението\". Дреме му на \"прима патриота\" за гражданското общество. Човекът се чуди как да си вдигне рейтинга, да задържи интереса на тълпата, да шумят за него по медиите, да забърше пътьом някоя рекламка. Слави Т. Трифонов няма да зареже шоуто си. Няма да направи партия. Не е чак толкова прост. Дава си вероятно сметка, че с това би дошъл краят му - у нас, вярно, има идиоти, но едва ли са толкова много, че да вкарат в парламента изплезен и татуиран чалгар с обеци и по анцуг, като на сгоден циганин брат му. Ще вдига само пушилка от позата на морален ментор. Ще устройва циркове, ще важничи, ще се репчи, ще размахва пръст, а наивниците, които му се връзват, ще се топят по-бързо и от ланския сняг. Слави Т. Трифонов всъщност е нещастен, самотен и объркан човек. Нека проявим жалост към него. Усилията му да оцелее в шоубизнеса под формата на партиен строител и идеолог са трогателни, но напълно безплодни.", "date": "2017.09.16", "title": "Oh Yeah - Слави Т. Трифонов himself. Нещо като Donald J. Trump. Честито на наивниците!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BE%D0%B9-%D0%BF%D0%BE%D0%B4%D0%B2%D0%B5%D0%B6%D0%B4%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D0%B0%D0%BA%D0%BE-%D0%B0%D0%B2%D0%B0%D1%80%D0%B8%D0%B9%D0%BD%D0%B8%D1%8F%D1%82-%D1%80%D0%B5%D0%BD%D1%82%D0%B3%D0%B5%D0%BD-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%E2%80%9E%D1%81%D0%BE%D1%84%D0%B8%D1%8F%E2%80%9C-%D0%B8%D0%B7%D0%B3%D0%BE%D1%80%D0%B8-news690570.html", "text": "Кой подвежда транспортния министър Ивайло Московски? Този въпрос задават хора, запознати с делата на Летище „София“. След като в ПИК написахме, че системата за проверка на багажа работи на авариен режим, от аеропорта веднага излязоха с официално становище, че всичко е наред и имало малък технически проблем. Въпросът за системите за сигурност бе поставен по време на парламентарния контрол от депутата от БСП Георги Свиленски миналата седмица. Тогава министър Московски отговори, че няма данни и ще провери за какво става въпрос. След това от аеропорта пуснаха и становището си. И след това в ПИК пък получихме тези снимки. А какво се вижда на тях… В Терминал 2 работят гишетата до 24, защото от тях може да минава багажът през аварийния рентген. А гишетата до 34, видно от снимките, не се използват. Защото лентата прекарва багаж през рентген, който не работи. На аварийния рентген седи човек, който наблюдава багажа. Може ли той да обхване стотици куфари на ден… Ако аварийният рентген откаже, ситуацията на Летище \"София\" ще стане много сложна и май може да се спре работата. Има и опция да се излезе от ситуацията. Тогава ще трябва да се използва рентгенът за извънгабаритен товар, който обаче няма връзка с гишетата. Това означава, че ще трябва хора да пренасят багажа до него на ръце. Това е напълно недопустимо, след като багажът е чекиран, но в краен случай… И защо се е стигнало до това положение. За последните 2 години над 40 генератора, които са сърцевината на рентгените, са изгорели. Бави се договорът за доставки на нови и така реално в момента няма как да бъдат поправени всичките, за да работят лентите нормално. А се задава председателство на ЕС?", "date": "2017.09.16", "title": "САМО В ПИК! Кой подвежда министър Московски? Ако аварийният рентген на Летище „София“ изгори, аеропортът май спира работа! (СНИМКИ)"}
{"url": "http://pik.bg/%D1%86%D1%80%D1%83-%D0%BF%D0%BE%D0%B8%D1%81%D0%BA%D0%B0-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F%D1%82%D0%B0-%D0%B7%D0%B0-%D0%BD%D0%B0%D0%BD%D0%B0%D1%81%D1%8F%D0%BD%D0%B5-%D0%BD%D0%B0-%D1%83%D0%B4%D0%B0%D1%80%D0%B8-%D1%81-%D0%B1%D0%B5%D0%B7%D0%BF%D0%B8%D0%BB%D0%BE%D1%82%D0%BD%D0%B8-%D0%BB%D0%B5%D1%82%D0%B0%D1%82%D0%B5%D0%BB%D0%BD%D0%B8-%D0%B0%D0%BF%D0%B0%D1%80%D0%B0%D1%82%D0%B8-news690755.html", "text": "От Централното разузнавателно управление (ЦРУ) поискаха разширяване на правомощията за нанасяне на удари с безпилотни летателни апарати в Афганистан и по други места, където се водят активни бойни действия, съобщава Arkansas Democrat-Gazette, цитирани от Фокус. Очакванията са Белият дом да удовлетворят искането, въпреки че в Пентагона имат определени резерви. Ако предложението бъде одобрено от президента на САЩ Доналд Тръмп, това ще отбележи първият случай, в който ЦРУ ще получи подобни правомощия в Афганистан, излизащи отвъд настоящите за нанасяне на удари по „Ал Кайда“ и други терористични цели по граничещите с Пакистан области. Администрацията на предишния президент Барак Обама наложи ограничения върху подобен тип удари, за да се ограничат съпътстващите цивилни жертви. Досега Пентагонът имаше водеща роля в нанасянето на ударите с безпилотни летателни апарати срещу цели в Афганистан, Сомалия, Либия и Йемен. Министерството на отбраната на САЩ публично оповестява ударите, за разлика от ЦРУ. „Когато сме искали повече правомощия, са ни ги давали. Когато искаме нови ресурси, получаваме ги“, заяви директорът на ЦРУ Майк Помпео. Той добави, че агенцията му „лови ежедневно“ главатари на „Ал Кайда“, укриващи се в планините на границата между Афганистан и Пакистан“. Министърът на отбраната на САЩ не е възразил срещу предложените на ЦРУ, но според източници от Пентагона в министерството се задават въпроси относно разширяването на правомощията на разузнавателната агенция в Афганистан или на други места. В институцията има съмнения, че американските войници на терен ще бъдат обвинявани за цивилните жертви на тези удари, защото ЦРУ няма да обявява публично нанасянето им.", "date": "2017.09.16", "title": "ЦРУ поиска разширяване на правомощията за нанасяне на удари с безпилотни летателни апарати в Афганистан"}
{"url": "http://pik.bg/%D0%B4%D1%80%D0%B0%D0%BC%D0%B0-%D1%81%D1%82%D0%B5%D1%84%D0%B0%D0%BD-%D1%81%D0%BE%D1%84%D0%B8%D1%8F%D0%BD%D1%81%D0%BA%D0%B8-%D1%81-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BF%D1%80%D0%BE%D0%BA%D1%83%D1%80%D0%BE%D1%80%D1%8A%D1%82-%D1%84%D0%B8%D0%BB%D1%87%D0%B5%D0%B2-%D0%BC%D0%B8-%D0%BF%D0%BE%D0%BF%D1%80%D0%B5%D1%87%D0%B8-%D0%B4%D0%B0-%D0%BE%D1%81%D0%B8%D0%BD%D0%BE%D0%B2%D1%8F-%D0%B4%D0%B5%D1%82-news690502.html", "text": "Кметувалият 10 години в София и бивш служебен премиер Стефан Софиянски прави разтърсващо разкритие. В интервю за столичен седмичник той признава, че е искал да осинови дете, въпреки че има три дъщери. Двамата с Алиса имали намерение да осиновят момче, тъй като разбрали, че явно няма да им се получи. Трите им дъщери се съгласили да имат осиновен брат. В този момент обаче главният прокурор Никола Филчев ме нападна и трябваше да отделя 4 години от живота си, за да доказвам, че съм бил прав. Направили сме Халите, гранд хотел \"София\", болница \"Токуда\". За това се водеха делата тогава. Успях да докажа правотата си, но ми костваше време, казва Софиянски. И допълва: \"А да осиновиш дете и да изглеждаш навън като дядо му, не е много добре. И се отказахме...\" Семейството му чака третият зет - първите му две дъщери - Ива и Елена, вече се задомиха, като Ива взе сина на мастития бизнесмен Васил Божков - Антон. За интимните връзки на отрочетата си бившият кмет научавал последен, но пък искал всяка от трите му дъщери да има по три деца. На 7 ноември Софиянски ще чукне 66 години. Като всеки на тази възраст има проблеми с кръвното, но си пие хапчетата и всичко е наред. Не се усеща нито изморен, нито остарял.", "date": "2017.09.16", "title": "ДРАМА! Стефан Софиянски с потресаващо разкритие: Прокурорът Филчев ми попречи да осиновя дете"}
{"url": "http://pik.bg/%D0%B3%D1%80%D1%83%D0%BF%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BE%D1%82-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D1%81%D0%B0-%D1%81%D0%B5-%D0%BF%D1%80%D0%B5%D0%B4%D0%B0%D0%BB%D0%B8-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%B2-%D0%B4%D0%B5%D0%B9%D1%80-%D0%B5%D0%B7-%D0%B7%D0%BE%D1%80-news690758.html", "text": "Група от бойци на терористичната групировка „Ислямска държава“ се е предала на сирийските военни в освободения град Дейр ез-Зор, съобщава Известия. Според информацията става дума за „неголяма група“. Отбелязва се, че терористите в Дейр ез-Зор са силно отслабени и не са в състояние за продължителна съпротива. Правителствените войски успяха да влязат в населения пунк Ал-Мурия и да освободят от бойците на „Ислямска държава“ хълмовете Сарда и Карум.", "date": "2017.09.16", "title": "Група терористи от „Ислямска държава“ са се предали на сирийските военни в Дейр ез-Зор"}
{"url": "http://pik.bg/%D1%83%D0%B6%D0%B0%D1%81-18-%D0%B1%D0%B5%D0%B6%D0%B0%D0%BD%D1%86%D0%B8-%D0%BE%D1%82-%D0%B1%D1%83%D1%80%D1%83%D0%BD%D0%B4%D0%B8-%D1%81%D0%B0-%D0%B1%D0%B8%D0%BB%D0%B8-%D0%B8%D0%B7%D0%B1%D0%B8%D1%82%D0%B8-%D0%BE%D1%82-%D0%B2%D0%BE%D0%B9%D0%BD%D0%B8%D1%86%D0%B8-%D0%B2-%D0%B4%D1%80-%D0%BA%D0%BE%D0%BD%D0%B3%D0%BE-news690743.html", "text": "Войници са избили 18 бежанци от Бурунди при сблъсъци при лагер в източната част на Демократична република Конго, съобщава Франс Прес, цитирани от Фокус Според представителя на Министерството на вътрешните работи на  Демократична република Конго Джосуе Боджи, войниците са се опитали да разпръсната събралите се бежанци, „стреляйки във въздуха, но след това е трябвало да отговорят“, след като бежанците са започнали да ги замерят с камъни. Той посочи, че броят на загиналите не е окончателен и може да се увеличи.", "date": "2017.09.16", "title": "Ужас! 18 бежанци от Бурунди са били избити от войници в ДР Конго"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%B2%D0%B7%D1%80%D0%B8%D0%B2-%D0%B3%D1%80%D1%8A%D0%BC%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B8%D0%BD%D1%81%D1%82%D0%B0%D0%BB%D0%B0%D1%86%D0%B8%D1%8F-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news690787.html", "text": "Най-малко 21 души са пострадали в резултат от два взрива на газова инсталация в пекарна в испанския град Барселона, предава ТАСС, като се позовава на съобщение на испанското издание Eл паис, цитиран от Фокус. Според информацията, един от пострадалите е в критично състояние, а още осем са получили сериозни травми. На шест души е била оказана помощ на място, а останалите са закарани в болница. Инцидентът се е случил на първия етаж на пететажна сграда. Според предварителните данни в пекарната се е взривил газов котел.", "date": "2017.09.16", "title": "ГОЛЯМ ВЗРИВ! Гръмна газова инсталация в Барселона, има ранени    "}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8%D0%BD-%D0%BD%D0%B0-%D1%81%D0%BC%D1%8A%D1%80%D1%82-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%B8%D0%B3%D1%80%D0%B0%D0%B2%D0%BA%D0%B0-%D1%81-%D0%BF%D1%80%D0%BE%D1%80%D0%BE%D0%BA%D0%B0-%D0%BC%D0%BE%D1%85%D0%B0%D0%BC%D0%B5%D0%B4-news690768.html", "text": "огохулството се счита за криминално престъпление в Пакистан, където мнозинството е мюсюлманско, а обиди срещу пророка Мохамед са наказуеми със смърт. Адвокатът на 35-годишния Надийм Джеймс заяви, че той ще обжалва решението. По информация на Ройтерс от 1990 г. насам 67 души са били убити заради недоказани обвинения за богохулство в Пакистан. Християнин беше осъден на смърт за богохулство в Пакистан, след като негов близък приятел го обвинил, че е споделял в приложението WhatsApp подигравателни материали за исляма, съобщава БНР, цитирайки „Гардиън“. Б", "date": "2017.09.16", "title": "Осъдиха християнин на смърт в Пакистан заради подигравка с пророка Мохамед"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B8%D0%BC%D0%BE%D0%B2-%D0%BA%D1%8A%D0%BC%D0%BF%D0%B8%D0%BD%D0%B3%D1%83%D0%B2%D0%B0%D0%BD%D0%B5%D1%82%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D1%80%D0%B5%D0%B3%D0%BB%D0%B0%D0%BC%D0%B5%D0%BD%D1%82%D0%B8%D1%80%D0%B0-%D0%B8-%D0%B4%D0%B0-%D1%81%D0%BF%D1%80%D0%B5-%D0%B8%D0%B7%D1%85%D0%B2%D1%8A%D1%80%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%BE%D1%82%D0%BF%D0%B0%D0%B4%D1%8A%D1%86%D0%B8-news690795.html", "text": "В Закона за туризма трябва да бъде регламентирано къмпингуването и да има правила, които да се спазват. Това заяви министърът на околната среда и водите Нено Димов, който се включи в почистването на плажа Корал като част от кампанията „Да изчистим България заедно“ на Би Ти Ви. Министърът извади три чувала плстмаса от няколко квадратни метра на Корал. “Няма как да си любител на природата и да замърсяваш така. Истинското опазване на околната среда започва от главата и сърцето”, каза Нено Димов. В района при плажа имаше видими следи от палатки и замърсяване на метри от морския бряг, а мястото беше превърнато в нерегламентирано сметище. „Опазването на околната среда означава да няма безразборно изхвърляне на боклуци и това трябва да бъде уредено законово. За да се научим как да мислим по-природосъобразно, трябва да знаем какво казва законът - какво може и какво не може. Това изхвърляне на отпадъци на плажа от къмингуващи определено трябва да бъде забранено”, категоричен беше министърът. Той е убеден, че когато има регламент, ще може да се налагат и безусловни санкции. Статистиката от събраните отпадъци по време на кампанията на БТВ по години сочи, че те намаляват. През 2013 г. са събрани и депонирани около 26 000 т, а през миналата – под 5000 т. Това показва устойчивост и е част от образователната акция на БТВ, посочи минвистърът. МОСВ традиционно подкрепя кампанията, като отваря депата за отпадъци за депониране без такси за общините в дните на кампанията. Около 150 служители от централната администрация на МОСВ, РИОСВ - София, ИАОС и ПУДООС бяха част от големия отбор на „Да изчистим България заедно“ и почистиха Ловния парк в София. В акцията се включиха и зам.-министрите на околната среда и водите Атанаска Николова и Красимир Живков. За часове бяха събрани около 1 тон отпадъци, които ще бъдат транспортирани с камиони на ПУДООС до завода за боклук. При почистването доброволците се натъкнаха на различни находки – тротинетка, кантар, матраци и автомобилни гуми, но най-много бяха фасовете около беседките и пейките.", "date": "2017.09.16", "title": "Министър Димов: Къмпингуването трябва да се регламентира и да спре изхвърлянето на отпадъци на плажовоте"}
{"url": "http://pik.bg/%D0%BE%D1%87%D0%B8-%D0%B2-%D0%BE%D1%87%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%B8%D1%80%D0%B5%D0%BA%D1%82%D0%B5%D0%BD-%D0%BA%D1%8A%D0%BC-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8%D1%82%D0%B5-%D0%B3%D0%B0%D1%81%D0%B8%D0%BB-%D1%81%D1%8A%D0%BC-%D0%BE%D0%B3%D1%8A%D0%BD%D1%8F-%D1%81%D0%B0%D0%BC%D0%BE-%D1%81-%D0%B1%D1%80%D0%B5%D0%B7%D0%B5%D0%BD%D1%82%D0%BE%D0%B2%D0%B0-%D0%BC-news690789.html", "text": "Пет години съм гасил пожари само с брезентова мушама и пластмасова каска. Моите уважения към пожарникарите, имам право да ги гледам в очите и да им го говоря, делили сме риска заедно. Това коментира премиерът Бойко Борисов пред журналисти в Девин, съобщава Дарик. Изказването му е по повод исканията на протестиращите пожарникари за нови дрехи и по-добри условия на труд, като министър-председателят припомни при какви условия са работили огнеборците преди десетилетия. Според него в пъти се е повишило и заплащането, и обезпечаването на колегите му от пожарната, сравнявайки с условията от преди 20 години. „Като професионален пожарникар мога да споря много с тях. Сега какви коли имат, 300 милиона отидоха за пожарната. Кажете едно „мерси” поне за колите!”, каза Борисов. Премиерът уточни относно исканията на пожарникарите ще се прегледа бюджетът и ще се търсят възможности. Министър-председателят подчерта, че вече е факт това, което е обещано в предизборната програма за повишение на учителските заплати и минималните пенсии. През следващата седмица ще се обяви целевата програма, която вече е осигурена за образователната инфраструктура, допълни премиерът. Наред с повишаването на учителските заплати и тази програма, Бойко Борисов прогнозира през следващите години добър резултат по отношение на качеството на образованието.", "date": "2017.09.16", "title": "ОЧИ В ОЧИ! Премиерът Борисов директен към пожарникарите: Гасил съм огъня само с брезентова мушама!"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B2-%D0%BB%D0%BE%D0%B2%D0%B5%D1%87-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D0%BD%D0%B0-%D0%B1%D1%81%D0%BF-%D0%B2-%D0%BB%D0%BE%D0%B2%D0%B5%D1%87-%D0%B5-%D0%BF%D0%BE%D1%80%D1%8A%D1%87%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%BF%D0%B5%D1%81%D0%B5%D0%BD%D1%82%D0%B0-%D0%BD%D0%B0-%D0%B0%D0%B7%D0%B8-news690793.html", "text": "Общинският лидер на БСП в Ловеч Мария Лилова е поръчителят на песента „Мотел“ на Азис, която ученик на Професионалната гимназия по икономика, търговия и услуги изпя на 15 септември, както първо ПИК съобщи още вчера (ВИЖТЕ В ОЩЕ ПО ТЕМАТА). Самата тя е направила и пуснала и клипа, който светкавично обиколи фейсбук и възмути стотици хора. Това е активно мероприятие, с което се цели уронване на доброто име на училището и хвърляне на петно върху целия град, коментира възмутено Корнелия Маринова, кмет на община Ловеч и общински ръководител на ПП ГЕРБ. Тя е категорична, че това е направено умишлено, за да се провали първият учебен ден в Ловеч и резултатът е на лице. Грубата манипулация е извършена час след приключване на тържественото откриване на новата учебна година, когато и учителите, и учениците са били вече в класните стаи. При все този факт това не променя общата картина – пошлост и злонамереност са диктували желанието на общинския лидер на БСП, който по професия е социален педагог, да пожелае не друга, а точно тази песен на Азис. При това в присъствието на нейните ученици от Помощното училище „Васил Левски“, с които тя е била гост на тържеството. Лично е заснела видеото и лично го е разпространила. Макар Лилова да призна деянието си и да се извини, остава много ясно фактът, че се пренебрегва значението и силата на 15 септември – първият учебен ден, при това от един учител в държавна институция. Няма да коментираме музикалните предпочитания на общинският лидер на БСП в Ловеч, тя може да слуша каквато си иска музика в дома си, но да прави това пред своите възпитаници, в двора на училище, а и след това да разпространява клипа в социалната мрежа е не просто проява на лош вкус, а престъпление и грозна обида към хилядите учители в страната, към децата и младите хора, които трябва да възпитава с личен пример. Преди всичко обаче, това е съзнателно хвърлено огромно петно върху Ловеч, града, където звучи „Върви, народе възродени“, а не чалга и долнопробна музика и където ревниво се пазят традициите.", "date": "2017.09.16", "title": "ГОРЕЩО ЗА СКАНДАЛА В ЛОВЕЧ! Общинският лидер на БСП в Ловеч е поръчителят на песента на Азис на 15 септември "}
{"url": "http://pik.bg/%D0%B3%D0%BD%D1%83%D1%81-%D0%B4%D0%B8%D0%B2%D0%BE%D0%BA%D0%B0%D0%BC%D0%BF%D0%B8%D0%BD%D0%B3%D1%83%D0%B2%D0%B0%D1%89%D0%B8%D1%82%D0%B5-%D1%81%D0%B0-%D0%BE%D1%81%D1%82%D0%B0%D0%B2%D0%B8%D0%BB%D0%B8-%D1%82%D0%BE%D0%BD%D0%BE%D0%B2%D0%B5-%D0%B1%D0%BE%D0%BA%D0%BB%D1%83%D1%86%D0%B8-%D0%BD%D0%B0-%D0%B8%D1%80%D0%B0%D0%BA%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news690786.html", "text": "Дивокампингуващите са оставили тонове боклуци на плажа и гората в Иракли след летния сезон. Това установиха днес местните и децата, които почистват района. \"И днес се събрахме - малко - надеждни - истински! Няма да изпадаме в детайли! Снимките говорят! Смрад, пластмаса, стъкло, бутилки, санитарни продукти, останки - МНОГО! Кажете ни, ВИЕ, \"ЗЕЛЕНИ ВОЙНИЦИ\", за това ли сте с претенции\" за диво къмпингуване! Ето това сте ВИЕ, погледнете се в снимките! Днес шепа деца между 4 и 10 години почистиха доброволно и без претенции Вашите останки от \"летния Ви отдих!\", възкликнаха в социалните мрежи.", "date": "2017.09.16", "title": "ГНУС! Дивокампингуващите са оставили тонове боклуци на Иракли (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%BC%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%81%D0%BC%D1%8A%D1%80%D1%82%D1%82%D0%B0-%D0%B4%D0%B0%D0%BD%D0%B8%D0%B5%D0%BB-%D0%B8%D0%BB%D0%B8%D0%B5%D0%B2-%D0%BD%D0%B0%D0%BC%D1%83%D1%88%D0%BA%D0%B0%D0%BD-%D1%81-15-%D1%81%D0%B0%D0%BD%D1%82%D0%B8%D0%BC%D0%B5%D1%82%D1%80%D0%BE%D0%B2-news689564.html", "text": "Даниел Илиев, един от победителите на провелата се по-рано тази година бойна галавечер \"Spartacus Fighting Championship 5\" на площад \"Батенберг\" в центъра на София, живее втори живот, след като по време на свада е бил намушкан с 15-сантиметров нож в гърба. Случката е от преди няколко години, преди още 25-годишният бивш футболист да се захвани с бойните спортове. \"Като бях по-малък, бях доста по-буен. При една улична свада ме намушкаха от лявата част на гърба, цялото острие беше в мен, раната - около 15 см. дълбока. Още имам немалък белег. Приеха ме в \"Пирогов\". Получиха се усложнения, понеже ножът е бил мръсен. Едва оцелях. Това си беше чист опит за убийство\", споделя спортистът в интервю пред \"Жълтите новини\". Макар да се занимава с ММА и кикбокс едва от 2013 г., Илиев вече има 10 победи на ринга. На 4 юни той надви Кристиян Андонов с нокаут във втори рунд пред стотици зрители на централния столичен площад. Следващото предизвикателство пред боеца е в началото на следващата година. В зала \"Арена Армеец\" ще се бори за шампионския пояс на зрелищния турнир \"Spartacus Fighting Championship 6\", организиран от \"Combat Promotion\".", "date": "2017.09.16", "title": "ЕКСКЛУЗИВНО В ПИК TV! ММА-звезда на косъм от смъртта! Даниел Илиев намушкан с 15-сантиметров нож в гърба - подробности в \"Жълтите новини\""}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%B2-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%B1%D1%8E%D1%81%D1%82%D0%BE%D0%B2%D0%B5-%D0%BD%D0%B0-%D0%B0%D0%B4%D0%BE%D0%BB%D1%84-%D1%85%D0%B8%D1%82%D0%BB%D0%B5%D1%80-news690751.html", "text": "При ремонтни работи в историческата сграда на парламента на Австрия строителни работници са попаднали на бюстове на Адолф Хитлер и на картини с негово изображение, съобщава DerStandard. Уточнява се, че в помещение в мазето на Парламента, са били открити два бюста на Хитлер, един негов барелеф, както и четири картини с неговото изображение. Говорителят на Националния съвет на Австрия Дорис Буресон отбеляза, че находката подчертава важността на ликвидацията на предмети от нацистката история в парламента. Изданието припомня, че в историческата сграда на парламента през 1938 година е бил разположен „Райхскомисариатът по въпросите на обединението“.", "date": "2017.09.16", "title": "Находка! В сградата на парламента на Австрия откриха бюстове на Адолф Хитлер"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-57-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D0%B1%D0%B8%D0%BB%D0%BE-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B5%D0%BD-%D0%BA%D0%B8%D1%82%D0%B0%D0%B9-news690771.html", "text": "Земен трус с магнитут 5,7 по скалата на Рихтер е бил регистриран в Северозападен Китай, съобщава РИА Новости, цитирани от Фокус. Епицентърът на труса, който е бил регистриран в 18:11 часа местно време (13:11 часа българско време), е на 6 километра от град Куча, китайски северозападен автономен район Синдзян-Уйгурски. Към момента няма данни за жертви и разрушения.", "date": "2017.09.16", "title": "Трус! Земетресение с магнитуд 5,7 по Рихтер е било регистрирано в Северозападен Китай "}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BB%D0%BE%D0%B1%D0%B8%D1%81%D1%82%D0%B8%D1%82%D0%B5-%D1%8F%D0%B2%D0%BD%D0%BE-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-%D1%81%D0%B2%D0%BE%D0%B5%D1%82%D0%BE-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B0-%D0%B7%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-news690731.html", "text": "Президентът на България Румен Радев коментира пред Би Ти Ви развитието на ситуацията около конкурса за избор на нови изтребители. “Изтребителите ги видяхме, според мен лобистите постигнаха своето – заяви президента. - Конкурсът вече се връща в изходна точка и това застрашава окончателно да приземим 100-годишната ни авиация. Задраскан беше трудът на военните експерти. Процедурата трябваше отдавна да бъде в ход, кой месец сме вече. Няма шанс и яснота кога ще се продължи оттук нататък”. Президентът се включи в инициативата на Би Ти Ви „Да изчистим България заедно”.", "date": "2017.09.16", "title": "Президентът Румен Радев изригна: Лобистите явно постигнаха своето по въпроса за изтребителите"}
{"url": "http://pik.bg/%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B0%D1%82%D0%B0-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news690696.html", "text": "Въвежда се временна организация на движението във връзка с тържественото отбелязване на Деня на София – 17 септември, съобщиха от пресцентъра на Столична община. От 08.00 часа днес до 24.00 часа на 17 септември се забранява престоят и паркирането, с изключение на автомобилите на участниците в мероприятието, както следва: - по ул. „Г.Бенковски” между ул. „Иван Вазов” и ул. „Славянска”; - по ул. „Иван Вазов” между ул. „Кузман Шапкарев” и ул. „Г.Бенковски”. Столична дирекция на вътрешните работи осигурява охрана, постове за контрол и регулиране на движението.", "date": "2017.09.16", "title": "Променят движението на София заради тържествата за деня на столицата"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B5%D0%BA%D0%B2%D0%B0%D0%B4%D0%BE%D1%80-%D1%81%D0%B5-%D0%BE%D0%BF%D0%BB%D0%B0%D0%BA%D0%B0-%D1%87%D0%B5-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BC%D1%83-%D0%B5-%D0%B8%D0%BC%D0%B0%D0%BB%D0%BE-%D1%81%D0%BA%D1%80%D0%B8%D1%82%D0%B0-%D0%BA%D0%B0%D0%BC%D0%B5%D1%80%D0%B0-news690700.html", "text": "Президентът на Еквадор Ленин Морено направи скандално разкритие, заявявайки, че в кабинета му е била намерена скрита камера, съобщава електронното издание RT, позовавайки се на изявление на държавния глава на Еквадор в „Туитър“. „Шокиран и разярен съм! Открита бе скрита камера в кабинета ми, която е била управлявана дистанционно. Това е престъпление срещу личния живот“, се посочва в съобщението на Морено. Той уточнява, че устройството е било поставено преди 7 или 8 години, като не е бил предупреден за такава камера.", "date": "2017.09.16", "title": "Скандално! Президентът на Еквадор се оплака, че в кабинета му е имало скрита камера"}
{"url": "http://pik.bg/%D1%81%D0%BF%D1%80%D1%8F%D1%85%D0%B0-%D1%88%D0%B5%D1%81%D1%82%D0%B8-%D0%B1%D0%BB%D0%BE%D0%BA-%D0%BD%D0%B0-%D0%B0%D0%B5%D1%86-%E2%80%9E%D0%BA%D0%BE%D0%B7%D0%BB%D0%BE%D0%B4%D1%83%D0%B9%E2%80%9D-%D0%B7%D0%B0-%D0%BF%D0%BB%D0%B0%D0%BD%D0%BE%D0%B2-%D1%80%D0%B5%D0%BC%D0%BE%D0%BD%D1%82-news690729.html", "text": "Шести блок на АЕЦ „Козлодуй” е бил спрян за планов годишен ремонт, съобщиха от Централата, цитирани от Фокус. Според информацията 1000-мегаватовият блок е спрян в 02.34 часа тази сутрин. В рамките на престоя ще бъдат изпълнени необходимите ремонтни дейности, надзор и профилактика на оборудването и на системите на енергоблока. Реакторът ще бъде презареден със свежо ядрено гориво за 23-а горивна кампания. В периода на спирането предстои реализация на дейности по проекта за продължаване на срока на експлоатация на шести блок, обхващащи комплексно обследване на оборудване и тръбопроводи. Предвижда се плановият годишен ремонт да приключи в края на месец октомври. Другият 1000-мегаватов блок на АЕЦ „Козлодуй” – пети, работи с пълно натоварване на мощността.", "date": "2017.09.16", "title": "Спряха шести блок на АЕЦ „Козлодуй” за планов ремонт"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BD%D0%BE%D0%B2%D0%BE-%D0%BF%D1%80%D0%B8%D1%80%D0%BE%D0%B4%D0%BD%D0%BE-%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BD%D0%B0%D0%B1%D0%BB%D0%B8%D0%B6%D0%B0%D0%B2%D0%B0-%D0%BC%D0%B5%D0%BA%D1%81%D0%B8%D0%BA%D0%BE-news690699.html", "text": "Ново природно бедствие настъпва към Мексико и всеки момент може да го удари, предаде \"Франс прес\". Тропическата буря \"Норма\", която мъчи региона, вече е със силата на ураган. 120 км/ч е скоростта на вятъра. Очаква се бурята да достигне до известния курорт Лос Кабос. Очаква се ураганът да се засили през следващите дни.", "date": "2017.09.16", "title": "ИЗВЪНРЕДНО В ПИК! Ново природно бедствие наближава Мексико"}
{"url": "http://pik.bg/%D0%B0%D1%80%D0%B5%D1%81%D1%82-%D1%81%D0%B8%D0%BD%D1%8A%D1%82-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B2%D1%8A%D0%B2-%D0%B2%D0%B8%D0%BD%D0%BE%D0%B3%D1%80%D0%B0%D0%B4%D0%B5%D1%86-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D1%8C%D0%BE%D1%80-%D0%B1%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D1%81-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news690735.html", "text": "Синът на убития във Виноградец Наско Тонкев Димитър е бил задържан като част от група от четирима мъже, у които са открити синтетични наркотици и незаконно оръжие, съобщи Би Ти Ви. Специализираната полицейска операция е проведена тази нощ на територията на град Септември и село Виноградец. Част от задържаните са управлявали лек автомобил под въздействие на наркотични вещества. По информация от разследващите групата е следена повече от месец. У Димитър Тонкев са открити амфетамини. Арестуван е и приятелят на дъщерята на убития Наско Тонкев. Според близките на арестуваните става въпрос за репресивна мярка срещу хората, които са говорили против бившия председател на Общинския съвет Лазар Влайков. Разследващите обаче уточняват, че групата е следена много преди убийството, което разтърси Виноградец, като Димитър Тонкев ще се разследва като евентуален организатор на наркотрафик.", "date": "2017.09.16", "title": "Арест! Синът на убития във Виноградец ресторантьор бе задържан с наркотици"}
{"url": "http://pik.bg/%D0%B2-%D1%81%D0%BC%D0%BE%D0%BB%D1%8F%D0%BD-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%B4%D0%B0-%D0%BF%D1%80%D0%B5%D0%BA%D1%80%D1%8A%D1%81%D1%82%D1%8F%D1%82-%D1%83%D0%BB%D0%B8%D1%86%D0%B0-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-news690702.html", "text": "Десетки семейства, живеещи на улица  „Проф. Асен Василев“ в Смолян, заплашиха да я прекръстят на \"Бойко Борисов\", а после да поканят премиера да види в какви условия са принудени да живеят в 21 век, съобщав Марица.бг Хората излязоха на протест пред общината в първия учебен ден вчера заедно с децата си. Според тях кметът на Смолян не е изпълнил обещанието си от юли да започне работа по облагородяване на улицата им. Хората протестираха, че години наред газят кал и дишат прах, а децата им страдат от астми и алергии. Те настояваха незабавно да видят багерите на улицата. Кметът на Смолян Николай Мелемов заяви пред тях категорично, че не ги е излъгал. \"От 50 години тази улица не е асфалтирана. През пролетта обещах, че възлагам проектиране. Проектът е готов. Сега се съгласува и ще направим подпорни стени по улицата. Дадени са около 23 000 лв. за проектиране. Процедурите не са толкова бързи, а не мога да нарушавам закона, за да се започне ремонтът по-рано. Каквото съм обещал, го правя\", каза Мелемов.", "date": "2017.09.16", "title": "В Смолян поискаха да прекръстят улица на Бойко Борисов"}
{"url": "http://pik.bg/%D0%BC%D0%B0%D0%B3%D0%BD%D0%B8%D1%82%D0%BD%D0%B8%D1%82%D0%B5-%D0%B1%D1%83%D1%80%D0%B8-%D0%BD%D0%B5-%D1%81%D0%B0-%D0%BE%D0%BF%D0%B0%D1%81%D0%BD%D0%B8-%D0%B7%D0%B0-%D1%85%D0%BE%D1%80%D0%B0%D1%82%D0%B0%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-news690713.html", "text": "Магнитните бури, чието влияние все по-често усещаме, не са опасни за хората. Те предизвикват леко неразположение, но по-голямо опасност от тях има върху електроразпределителната мрежа и сателитите. България и държавите около екватора обаче не са толкова уязвими, колкото са полярните страни. В дните с магнитни бури хората стават по –напрегнати, по-агресивни, по-лесно се изморяват. Лекарите съветват в такива дни да се избягва активна физическа и умствена дейност, предаде БНТ. Магнитни бури се очакват отново около 27-28 септември.", "date": "2017.09.16", "title": "Магнитните бури не са опасни за хората.Вижте защо!"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-18-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B0%D0%B2%D1%82%D0%BE%D0%B1%D1%83%D1%81-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-news690737.html", "text": "Автобус, превозващ работници от египетска компания се е преобърнал в района на Айн Сохна в Египет, съобщава електронното издание Ахрам, позовавайки се на източници от пътната полиция на Египет. Различни наранявания са получили 18 души. В автобуса е имало още осем пътници, които не са пострадали. По предварителни данни до инцидента се е стигнало, след като автобусът е спукал гума.", "date": "2017.09.16", "title": "Инцидент! 18 работници са ранени, след като автобус се преобърна в Египет"}
{"url": "http://pik.bg/%D0%BD%D0%BE%D1%89-%D0%BD%D0%B0-%D0%BC%D1%83%D0%B7%D0%B5%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news690689.html", "text": "Пловдив остана буден през цялата нощ. Хиляди не спаха, за да бъдат по централните улици и площади. „Сподели нощта“ - под този лозунг в града под тепетата се провежда 13-та нощ на музеите и галериите. За първи път фестивалът продължава три дни. Всички музеи и галерии ще са отворени до 1 през нощта, а входът е напълно безплатен. С настъпването на нощта, Пловдив се събуди, жаден за култура. Хиляди изпълниха улиците на града. Цирк на открито, жонглиращи клоуни, смях и много музика. Етнографският музей за първи път показа платна, които години наред са трупали прах. Картините са на известни български художници, творил от 30-те години на миналия век до наши дни. Реставрирани са с помощта на дарители. Атракцията за най-малките бяха бойните хеликоптери в музея на авиацията в Крумово.", "date": "2017.09.16", "title": "Нощ на музеите в Пловдив"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%81%D0%B5%D0%BB%D0%BE-%D0%BC%D0%B8%D0%BA%D1%80%D0%B5-news690742.html", "text": "Жена е загинала при катастрофа в района на село Микре, съобщиха от пресцентъра на МВР, цитирани от Фокус. Тази сутрин към 9:30 часа на път I-4 Ябланица – Велико Търново при село Микре се е стигнало до челен удар между два леки автомобила. По първоначални данни, на място е загинала млада жена, шофирала една от колите. Другият водач е откаран за преглед в болница, без опасност за живота. До приключване на огледа на мястото на инцидента пътни полицаи пренасочват движението през селото.", "date": "2017.09.16", "title": "Трагедия! Жена загина при катастрофа в района на село Микре"}
{"url": "http://pik.bg/%D0%B5%D0%B4%D0%B8%D0%BD-%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D0%BA-%D1%83%D0%B1%D0%B8%D1%82-%D0%B8-%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B0%D1%82%D0%B0%D0%BA%D0%B0-%D0%BD%D0%B0-%D1%82%D0%B0%D0%BB%D0%B8%D0%B1%D0%B0%D0%BD%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news690739.html", "text": "Един румънски военнослужещ е убит, а други двама са били ранени при нападение на талибани срещу патрул на НАТО в южната част на Афганистан в петък, съобщиха от действащата в страната мисия на Северноатлантическия алианс. До трагедията се е стигнало след взрив в района на международното летище в Кандахар. Първите информации бяха за трима или четирима пострадали. Отговорност за атаката срещу патрула са поели от радикалното движение „Талибан“. „Един румънски военнослужещ бе убит вчера при атака на терористи в Кандахар“, съобщават от мисията на НАТО „Решителна подкрепа“ в Афганистан, в профила на мисията в „Туитър“. Добавя се, че при атаката са ранени още двама румънски военнослужещи.", "date": "2017.09.16", "title": "Един румънски войник убит и двама ранени при атака на талибани в Афганистан"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%BA%D1%80%D0%B5%D0%BC%D0%B8%D0%BA%D0%BE%D0%B2%D1%86%D0%B8-%D0%B8-%D0%BB%D0%BE%D0%BA%D0%BE%D1%80%D1%81%D0%BA%D0%BE-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news690744.html", "text": "Десетки жителите на софийския квартал „Кремиковци” и на близкото село Локорско излязоха на протест, съобщава Нова телевизия. Те са притеснени от намеренията близо до къщите им да бъде изградена кариера за строителни материали. Недоволството им се засилва от това, че властите не взимат отношение по проблема. Все още се чакат резултатите от екооценка - дали добиването на строителни материали ще повлияе на качеството на околната среда. От скоро в района има инвестиционно намерение и за изграждане на еко-селище. Проблемът обаче е, че пътят на кариерата минава през планираните къщи.", "date": "2017.09.16", "title": "Недоволство! Кремиковци и Локорско излязоха на протест"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%B8%D0%B2%D1%88%D0%B8%D1%8F%D1%82-%D0%B3%D0%BB%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D0%BA%D0%B0%D0%BB%D0%B8%D0%BD-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%B8%D0%BC%D0%B0-%D0%BF%D1%80%D0%B8%D0%BB%D0%B8%D0%BA%D0%B8-%D0%BC%D0%B5%D0%B6%D0%B4%D1%83-%D0%BF%D0%BE%D1%85%D0%B8%D1%82%D0%B8%D1%82%D0%B5%D0%BB%D0%B8%D1%82%D0%B5-%D0%BD-news690718.html", "text": "Бившият главен секретар на МВР Калин Георгиев коментира за първи път отвличането на Адриан и „Наглите“. „С „Наглите“ бяхме подложени на огромен медиен натиск и това не ни даваше възможност да работим добре – коментира в предаването „Събуди се“ на Нова телевизия Георгиев. – Спомнете си как при отвличането на Румен Гунински той даде фалшиво име и ЕГН на похитителите и часове след отвличане по медиите излезе реалното му име. Тогава той бе малтретиран от „Наглите“, задето бе излъгал. Прекрасно е, че по случая с отвличането на Адриан МВР мълчи. То ще говори, когато му дойде времето“. Калин Георгиев добави, че има прилики между похитителите на Адриан и „Наглите“, но е рано да се говори. „Това е най-активната фаза по процеса на събиране на доказателсва -  коментира той. - Следите винаги остават - и електронните следи, и генетичният материал. Он страна на МВР имаше грешки по работата с „Наглите“. Такава бе липсата на качествен анализ на информация и допускане на изтичане на информация. Не знам дали конкретно към „Наглите“ е изтичала, но е факт, че изтичаше. Осъден няма, но мисля, че стана ясно тогава, че те са контактували със служител на МВР, който ги е облекчавал в дейността им, като им урежда отпуски. Друга грешка - анализ на информацията. При първото отвличане на Илиян баща му каза, че е видял Любо Гребеца. Тази информация бе отчетена като проверена и забравена по-натам. При отвличането на Джорджо Марков Катрин дава информация за Поли Културиста. Тази информация поради погрешен анализ не е отчетена. Едно е да знаеш, друго е да предполагаш, трето и четвърто да го направиш. МВР получи информация благодарение на министър Цветанов тогава. Той ни запозна с един човек, който после направи контакт с друг, от когото получихме информация. Не мога и нямам право да кажа кой е този човек. Работихме много добре с Бойко Найденов и затова сега го атакуват през фалшиви новини. Думите, че той е мозъкът на Наглите, е абсурдно“.", "date": "2017.09.16", "title": "Ексклузивно! Бившият главен секретар на МВР Калин Георгиев: Има прилики между похитителите на Адриан и „Наглите“"}
{"url": "http://pik.bg/%D0%BF%D0%BE%D0%B4-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%BF%D1%83%D1%81%D0%BD%D0%B0%D1%85%D0%B0-%D1%88%D0%BE%D1%84%D1%8C%D0%BE%D1%80%D0%B0-%D0%B1%D0%BB%D1%8A%D1%81%D0%BD%D0%B0%D0%BB-%D0%BD%D0%B5%D0%B7%D1%80%D1%8F%D1%89%D0%B8-%D0%B2-%D0%B1%D1%83%D1%80%D0%B3%D0%B0%D1%81-news690745.html", "text": "Тодор Маринов, който нападна в края на юни незрящи туристи от Словакия на пешеходна пътека в Несебър, заради това, че не освободили бързо пътното платно пред колата му, бе освободен от ареста срещу парична гаранция от 1 500 лева, съобщи Нова телевизия. Маринов прекара в домашен арест 2 месеца, а сега съдът промени мярката му за неотклонение. Все още няма насрочена дата за начало на съдебния процес срещу него, тъй като досъдебното производство  не е приключило. Според прокуратурата, ако вината му бъде доказана, Маринов може да лежи в затвора до 5 години и да му бъде отнета шофьорската книжка.", "date": "2017.09.16", "title": "Под гаранция! Пуснаха шофьора, блъснал незрящи в Бургас"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%B8%D0%B4%D0%B5%D0%BE-news690749.html", "text": "Бойко Борисов започна инспекция на пътищата в Източна България. Това стана, след като той присъства на откриването на реконструиран топлопровод в Девин. Премиерът пристигна изненадващо в Пловдив, за да направи инспекци на пътя до Асеновгра. Кметът Иван Тотев също бе изненадан от височайшата визита и затова дойде с мотор на мястото на срещата. \"Военните искат пари, образованието иска...\", обясни Борисов. \"Кметът на Пловдив ме запозна с проект за изграждането на четирилентов път, извеждащ изцяло транзитния трафик извън града. Ще направим необходимите разчети и смятам, че проектът е напълно осъществим\", обеща Борисов.", "date": "2017.09.16", "title": "Борисов инспектира пътищата в Източна България, пристигна изненадващо в Пловдив (ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%BE%D1%86-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BA%D0%BE%D0%B3%D0%B0-%D1%81%D0%B2%D1%8A%D1%80%D1%88%D0%B2%D0%B0-%D0%BB%D1%8F%D1%82%D0%BE%D1%82%D0%BE-news690605.html", "text": "- Във вторник ще последният ден от хубавото и топло лято. Няма как, то трябва да си отиде. Септември е есенен месец. Днес и утре ще бъде много топло. В София температурите ще преминат 31 градуса, а може би дори и 32 градуса. В равнините те ще достигнат и 35 градуса. В Западна Европа есента отдавна дойде. Температурите там са 10 градуса. Но у нас се радваме на прекрасни дни. - В сряда и четвъртък ще е студено. Височината на слънцето е като тази, която е харектерна за края на март. Но какво значи студено! Температури от 20 градуса ще ни се сторят хладни. Защото досега беше топло лято. А иначе няма нищо фатално, всичко е в реда на нещата. В четвъртък и петък ще вали. Но дъждовете са необходими. Времето беше сухо през лятото и язовирите се поизпразниха. Между 26 и 28 септември ще имаме малко по-хладно време, а може би и дъждовно, но все пак това е далече. - Ще има. Няма година без циганско лято. То е около Димитровден, в края на селскостопанския период и продължава близо седмица. Вижте, циганското лято не е топло. Сутрините му са мразовити, както и вечерите. Но по обяд се стопля и става слънчево. И хората му се радват. Затова някои го наричат сиромашко лято, други циганско. - Нищо ненормално няма. Сега във вторник, когато ще свърши лятото, ще имаме осмата топла вълна. Така беше през цялото лято. Топла вълна, след нея два дни студ, и пак топла вълна. Не е типично за нас. Но се среща веднъж на 20 г. Нямахме температурни рекорди. В малко дни паднаха големи валежи. Благодарение на хубавото лято, туризмът и селското ни стопанство са в перфектно състояние. България ще прибере тази година уникална реколта от около 10 млн. тона зърно. Гроздето ни е в перфектно качество. Не бива да се кахърим топло ли е, студено ли е, а да събираме златото, което имаме на полето. 1,1 млрд. лв. е очакваната печалба от износ на зърно. - Хората най-после осъзнаха, че много зависят от времето. Ние едвам сме захапали есента, а вече питаме дали за Коледа ще има сняг. Никой не може да каже. Но все пак - зимата ще бъде по-суха от нормалното. Такава е визията на големите метеорологични центрове. Но тази прогноза не означава, че няма да има сняг, виелици и поледици. Температурите ще бъдат с около един градус повече от нормалното. - Да. А трябва да му се радваме. То е прекрасно. Имаме четири сезона и това е чудесно. А за нашето прословуто недоволство се сещам за един виц - когато две жени са в една стая, дистанционното за климатика няма как да не изгори. Защото на едната задължително ще й е студено, а на другата топло. И няма да се разберат. Същото е и с времето.", "date": "2017.09.16", "title": "ЕКСКЛУЗИВНО В ПИК! Топ климатологът доц. Георги Рачев с горещи разкрития кога свършва лятото, студена ли ще е есента и каква ще бъде зимата"}
{"url": "http://pik.bg/%D1%88%D0%B2%D0%B5%D0%B4%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BE%D1%86%D0%B5%D0%BB%D1%8F-%D1%81%D0%BB%D0%B5%D0%B4-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news690727.html", "text": "Шведското правителство оцеля с голяма преднина след вот на недоверие, предизвикан от антимигрантската партия „Шведски демократи“, пише The Local, цитирани от Фокус. 136 депутати са подкрепили правителството на премиера Стефан Льовен, 155 са се въздържали и едва 43 са гласували със „за“. Най-малко 175 депутати са необходими правителството да падне. От 43-те гласа в полза на свалянето на правителството, всички без един идват от „Шведските демократи“. Всички депутати социалдемократи и „зелени“ са гласували в подкрепа на правителството. Партията на центъра, християндемократите, либералите и „левите“ са се въздържали от глас.", "date": "2017.09.16", "title": "Шведското правителство оцеля след вот на недоверие"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B2-%D1%81%D0%B5%D0%B9%D0%BD%D1%82-%D0%BB%D1%83%D0%B8%D1%81-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D0%B4%D0%BE%D0%BC%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D0%B3%D1%80%D0%B0%D0%B4%D0%B0-news690697.html", "text": "Протестиращи в Сейнт Луис, щата Мисури, Съединени щати атакуваха дома на кмета на града, съобщава РИА Новости, като се позовава на информация от полицията на града. Според информацията недоволните са хвърляли камъни по къщата на кмета Линда Крюсън, като полицията е използвала сълзотворен газ за разгонването на демонстрантите. До недоволството в града се стигна, след като местен съд оправда бивш полицай за убийство на афроамериканец. Джейсън Стокли бе обвинен в убийството на 24-годишния Антъни Ламар Смит през 2011 година. След обявяването на оправдателната присъда избухнаха протести, а а кмета Линда Крюсън призова гражданите да проявят съчувствие и да признаят различията помежду си. „Въпреки забраните и охраната, протестиращите атакуваха с камъни дома на кмета и разбиха стъклата на къщата. Тези, които не се подчиняват на органите на реда, ще бъдат арестувани“, обявиха от полицията в града. По-рано по време на протестите бяха задържани 13 души.", "date": "2017.09.16", "title": "Напрежение! Протестиращи в Сейнт Луис атакуваха дома на кмета на града"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%B3%D0%BE-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%BC%D0%B5-%D1%81-%D0%BD%D0%B5%D0%BC%D0%B0%D1%80%D0%BB%D0%B8%D0%B2%D0%BE%D1%81%D1%82%D1%82%D0%B0-%D1%81%D0%B8-news690733.html", "text": "\"Трябва от малки да учим децата, че трябва да живеем в чиста природа. Вкъщи чистим всички, имаме си зони\", каза президентът Румен Радев в ефира на Би Ти Ви. Той се включи в казпанията на телевизията \"Да изчистимБългария заедно\". На въпрос как играе той в политиката, Радев отговори, че играе чисто, според закона. \"Поне веднъж в годината всеки трябва да чисти с ръцете си, за да осъзнае проблема със замърсяването на нашата прекрасна природа. Замърсяването е проблем, който си създадохме със своята немарливост. Трябва да променим настройката си и да осъзнаем, че нашият дом не е затворен между страните на жилището. Нашият общ дом е цяла България. Децата трябва да осъзнават, че е кауза да живеем в една чиста държава“, уточни Радев.", "date": "2017.09.16", "title": "ЕКСКЛУЗИВНО!  Румен Радев: Замърсяването го създадохме с немарливостта си"}
{"url": "http://pik.bg/%D1%81%D0%B0%D1%89-%D0%B8%D0%B7%D1%87%D0%B5%D1%80%D0%BF%D0%B2%D0%B0%D1%82-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-news690654.html", "text": "Reuters, цитиран от \"Фокус\" Съветникът по национална сигурност от Белия дом Хърбърт Раймънд Макмастър заяви, че САЩ почти са изчерпили това, което санкциите и дипломацията могат да постигнат по отношение на Северна Корея, предава . „За тези, които коментираха относно липсата на военна опция, искам да кажа, че има такава“, заяви Макмастър пред репортери в Белия дом. Той добави, че военната опция не е предпочитаният избор на администрацията на Доналд Тръмп.", "date": "2017.09.16", "title": "САЩ изчерпват дипломатическите възможности за севернокорейската криза"}
{"url": "http://pik.bg/%D0%B4%D0%B6%D0%BE%D1%80%D0%B4%D0%B6-%D0%BA%D0%BB%D1%83%D0%BD%D0%B8-%D0%BF%D0%BB%D0%B0%D1%87%D0%B5-%D0%BF%D0%BE-%D1%87%D0%B5%D1%82%D0%B8%D1%80%D0%B8-%D0%BF%D1%8A%D1%82%D0%B8-%D0%BD%D0%B0-%D0%B4%D0%B5%D0%BD-news690660.html", "text": "Холивудският ас Джордж Клуни призна, че „замества“ 3-месечните си близнаци в плаченето. „Те не ронят сълзи. Аз го правя вместо тях, и то – по четири пъти на ден. Толкова съм уморен!“, намигна звездата. Заедно със съпругата му Амал посрещнаха малките Александър и Ела в началото на месец юни. „Кръстник съм на 20 деца на приятели, но нямах никаква представа колко по-сложно е, когато отглеждаш близнаци“, признава още актьорът от „Бандата на Оушън“. Той е категоричен, че майка им се справя като истински „лекоатлет“ в грижите за малките. Макар че щастливите родители се зарекоха да нямат повече деца заради напредналата си възраст, преди броени дни се появиха слухове, че двамата очакват трета рожба. Засега обаче няма официална информация дали това е така, пише \"Монитор\". Носителят на „Оскар“ и 39-годишната красавица си казаха заветното „да“ през 2014 г. Семейството прекарва лятото край прочутото италианско езеро Комо. Те са отседнали в имение в селцето Лалио, което Клуни закупи преди 10 години. То се състои от две старинни къщи на по три етажа, които са заобиколени от красив парк.", "date": "2017.09.16", "title": "Джордж Клуни плаче по четири пъти на ден"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D0%B8%D1%80%D0%B0%D0%BA%D1%81%D0%BA%D0%B8-%D0%BA%D1%8E%D1%80%D0%B4%D0%B8%D1%81%D1%82%D0%B0%D0%BD-%D0%BE%D0%B4%D0%BE%D0%B1%D1%80%D0%B8-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-news690655.html", "text": "AFP, цитирана от \"Фокус\" Парламентът на Иракски Кюрдистан одобри провеждането на референдум за независимост на 25 септември, предава . Представителите на опозицията бойкотираха парламентарна сесия за първи път от две години. Вицепрезидентът на региона Джафар Айменски, който председателстваше сесията заяви, че референдумът ще бъде проведен, след като 65 законотворци гласуваха „За“.", "date": "2017.09.16", "title": "Парламентът на Иракски Кюрдистан одобри провеждането на референдума за независимост"}
{"url": "http://pik.bg/%D0%B4-%D1%80-%D0%B0%D0%BD%D0%B3%D0%B5%D0%BB-%D0%BA%D1%83%D0%BD%D1%87%D0%B5%D0%B2-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8-%D1%86%D0%B8%D0%B3%D0%B0%D1%80%D0%B8-%D1%81%D0%B0-%D0%BE%D0%BF%D0%B0%D1%81%D0%BD%D0%B8-%D0%B2-%D1%82%D0%B5%D1%87%D0%BD%D0%BE%D1%81%D1%82%D1%82%D0%B0-%D0%B8%D0%BC-%D1%81%D0%B5-%D1%81%D1%8A%D0%B4%D1%8A%D1%80%D0%B6%D0%B0-%D0%BD%D0%B8%D0%BA%D0%BE%D1%82%D0%B8%D0%BD-news690651.html", "text": "Хората възприемат електронните цигари като абсолютно безопасни, а всъщност в течността им се съдържа никотин, каза главният държавен здравен инспектор д-р Ангел Кунчев, цитиран от \"Фокус\". „При електронната цигара донякъде се избягва вредното влияние на чистите вещества при изгарянето. На практика изгаряне няма. Факт е, че хората го възприемат като абсолютно безопасно, а всъщност в течността се съдържа никотин, защото стремежът е с тях да се задоволи никотиновият глад. Оказва се, че има и някои допълнителни вещества и консерванти, които се добавят, за да може тази смес да издържа по-дълго“, коментира д-р Кунчев. Според него това също има своето вредно въздействие. „Може би не колкото цигарите, но във всички случаи достъпът до такива съоръжения, които ни заблуждават, че са по-безопасни, предполага включването на повече хора в процеса. Затова сме и против електронните цигари. Като сравнение вероятно поглъщаните вредни вещества от електронната цигара са по-ниски от обикновената цигара. Идеята ни е да отучим хората от вредния навик, а не да им поднасяме заместители“, подчерта д-р Кунчев. Той посочи, че ефективните методи за отказ от цигарите са два. „Нашата цел е да работим и по двете направления. Едното са чисто ограничителните мерки, за които работата вече е стартирана. Направена е една голяма междуведомствена работна група, която има срок до началото на октомври, да даде предложения за промени във всички закони и нормативни актове. Оказва се, че те никак не са малко. Промени, с които да се постави под контрол разпространението и ползването на наргилета. В тази група влизат не само представители на Министерството на здравеопазването, а и на икономическа полиция, образователното министерство, митници и Столична община“, обясни д-р Кунчев. Според него трудно може да се разчита само на контрол. „Другото направление е информация за самите хора, за младите и затова сме включили Министерството на образованието. Информация за истинските факти около наргилетата, за избегнем грешната представа, че са изключително безопасни и могат да се използват навсякъде и от всеки. За електронната цигара е по същия начин“, допълни той. Д-р Кунчев поясни, че отначало, когато са излезли на пазара, е имало съмнение, включително и в европейските страни, дали тази практика да се подкрепя и дали електронните цигари да подлежат на контрол, както всички останали тютюневи изделия. „Сега вече мнението е почти единодушно, че трябва да подлежат на контрол. Първо, защото съдържат основната съставка никотин. Второ, поради ефекта, че създават у потребителя грешното впечатление за пълна безопасност и го подтикват за продължаване на вредния навик“, каза още д-р Ангел Кунчев.", "date": "2017.09.16", "title": "Д-р Ангел Кунчев: Електронни цигари са опасни, в течността им се съдържа никотин"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%B8-%D1%82%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BF%D1%80%D0%B5%D0%B4-%D0%BD%D0%BE%D1%89%D0%B5%D0%BD-%D0%BA%D0%BB%D1%83%D0%B1-%D0%B2-%D0%B1%D0%B5%D1%80%D0%BB%D0%B8%D0%BD-news690679.html", "text": "Един човек е убит, а други трима са ранени при стрелба в нощен клуб в Берлин, съобщава РИА Новости, като се позовава на информация на полицията в Берлин. „В района Хоеншьонхаузен през нощта в резултат на стрелба пред нощен клуб е убит един човек и са ранени трима“, се посочва в съобщението на полицията. Причините за инцидента се изясняват.", "date": "2017.09.16", "title": "ИЗВЪНРЕДНО В ПИК! Един загинал и трима ранени при стрелба пред нощен клуб в Берлин"}
{"url": "http://pik.bg/%D1%82%D0%B5%D1%80%D0%BE%D1%80%D1%8A%D1%82-%D0%BA%D0%B0%D1%82%D0%BE-%D0%B2%D1%81%D0%B5%D0%BA%D0%B8%D0%B4%D0%BD%D0%B5%D0%B2%D0%B8%D0%B5-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-%D1%81%D0%B5-%D0%B2%D1%8A%D1%80%D1%82%D1%8F%D1%82-%D0%BA%D0%B0%D1%82%D0%BE-%D0%BF%D0%B8%D0%BB%D0%B5-%D0%B2-%D0%BA%D1%8A%D0%BB%D1%87%D0%B8%D1%89%D0%B0-%D0%B0-%D0%B8%D0%B4%D0%B8%D0%BB-%D1%81%D0%B8-%D0%BF%D0%BE%D1%81%D1%82%D0%B8-news690740.html", "text": "Пореден терористичен акт стресна Лодон. 29 души бяха ранени от бомбата в метрото, за щастие този път се размина без жертви. И за пореден път светът е потресен, политиците пишат заклеймителни писма, властите уверяват, че ще заловят виновниците и ще ги накажат строго. Само дето вече никой не им вярва. От днес нивото на заплаха във Великобритания е повишено на \"критично\", което е най-високото. Това се случва за четвърти път през последните 11 г. А терористите продължават да си вършат делата и никак не се страхуват от присъствието на въоръжени полицаи по улиците и транспортните възли. \"Ислямска държава\" веднага пое отговорнст за атентата. И заплаши, че това е само началото и подготовка към по-масирана атака, която \"ще потресе Лондон\". Джихадистите се заканиха да направят така, че лондончани \"да се боят даже от звуците на спукана топка, мислейки, че това е бомба\". Дали \"Ислямска държава\" стои зад атентата все още не изяснено или поне не е обявено публично. И в това е проблемът. Ислямистите са поставени в ъгъла, както твърдят много специалисти, и сега имат интерес да се афишират по повод и без повод. Те си вършат своята работа. Но къде са специалните служби и държавните ръководители на най-големите европейски страни, които явно не успяват да си свършат своята работа, след като допускат атентат след атентат?! Едно е истина, джихадистите си постигнаха целта - да накарат цивилизования свят да живее в страх и да подскача при всеки по-силен шум. А уплашеният човек прави грешки и все повече се оплита в тях. Европа никога не е била по-слаба. Тя боледува от лидерска криза. Така наречените лидери на основните европейски страни Германия, Франция и Великобритания, които са основните потърпевши от тероризма, се оплитат като пиле в кълчища и явно не знаят какво да правят. Криворазбраното им понятие за толерантност напълни континента с мигранти, които строят джамии, разхождат се с бурки и въпреки това претендират, че са с нарушени права. Това ли ще бъде пътят - от атентат до атентат, от жертви до жертви?! Докато европейските лидери не разберат, че християнството, което е на повече от две хилядолетия, е нашата религия и фундамент, който трябва да следваме безрезервно, ще вървим все по-надолу. А, недай си боже и да станем свидетели на нещо, което сме чели досега само в учебните по история - изчезването на цивилизация.", "date": "2017.09.16", "title": "ТЕРОРЪТ КАТО ВСЕКИДНЕВИЕ!  Европейските лидери се въртят като пиле в кълчища, а ИДИЛ си постигна целите"}
{"url": "http://pik.bg/%D0%BB%D0%BE%D1%88%D0%BE-%D0%B8%D0%BD%D1%84%D0%BB%D0%B0%D1%86%D0%B8%D1%8F%D1%82%D0%B0-%D1%82%D0%BE%D0%BF%D0%B8-%D0%BF%D0%B0%D1%80%D0%B8%D1%82%D0%B5-%D0%B2-%D0%B1%D0%B0%D0%BD%D0%BA%D0%B0-news690633.html", "text": "Инфлацията продължава да топи спестяванията на хората и бизнеса в банките. Годишната инфлация до края на август е 1,1%, обявиха от НСИ. А лихвите по годишните влогове на гражданите са средно 0,5%. Така повишаването на цените реално изяжда спестяванията като тази тенденция продължава от началото на годината. Затова все повече граждани и фирми търсят алтернативни начини за спестяване като купуват имоти или инвестират парите си във взаимни фондове, където рискът е по-голям, но има и възможност за по-голяма печалба. Само за месец август инфлацията е 0,1%, сочат данните на НСИ. През най-горещия месец от годината плодовете са поевтинели с 2,7%, а зеленчуците с 1,7%. Като най-много са паднали цените на дините и пъпешите - с 20,5%, доматите - с 14,5%, зеления фасул, тиквичките и патладжаните - с 9,8%, и картофите - със 7,6%. През август най-много са поскъпнали краставиците - с 22,1%, яйцата - с 4,3%, чушките - с 3,9%, маргарина - с 3,5% и маслото - с 3,2%. Цените на обувките обаче са паднали с 5%, а на дрехите - с 3,1%. В рамките на година най-много е скочила цената на газа - с над 18%, и на парното - с 16,8%, сочат данните на НСИ. При храните най-много е поскъпнало месото - с 6,7%, докато плодовете и зеленчуците поевтиняват. Какво поскъпна на една година? Хляб +2,2% Месо +6,7% Мляко, сирене +4,3% Масло +6,3% Кафе, чай +8% Газ +18,4% Парно +16,8% Книги +5% Образование +6,3% Ресторанти +2,7% Какво поевтиня за една година? Риба -0,3% Плодове -0,4% Зеленчуци -4% Бира -1,2% Дрехи -3,3% Обувки -1,3% Килими -0,7% Автомобили -8,2% Телефони -10,2% Почивки -8,8% По данни на НСИ", "date": "2017.09.16", "title": "ЛОШО! Инфлацията топи парите в банка!  "}
{"url": "http://pik.bg/%D0%B0%D0%B2%D0%BE%D0%BA%D0%B0%D0%B4%D0%BE%D1%82%D0%BE-%D0%BB%D0%B5%D0%BA%D1%83%D0%B2%D0%B0-%D1%82%D0%B5%D0%B6%D0%BA%D0%B8-%D0%B1%D0%BE%D0%BB%D0%B5%D1%81%D1%82%D0%B8-%D0%B2%D0%B8%D0%B6%D1%82%D0%B5-news690664.html", "text": "Oбиĸнoвeнo люспата на авокадото я изxвъpлямe, нo cĸopo yчeни дoĸaзaxa, чe тя cъдъpжa cъeдинeния, ĸoитo лeĸyвaт peдицa зaбoлявaния. Kocтилĸaтa нa aвoĸaдoтo e пoлeзнa, ĸoлĸoтo плoдa, пише дело.бг. Peзyлтaтитe oт изcлeдвaнeтo нa eĸип cпeциaлиcти oт yнивepcитeтa нa Teĸcac нeдвycмиcлeнo пoĸaзвaт, чe в люcпaтa нa aвoĸaднaтa ядĸa имa вeщecтвa, ĸoитo пpeдпaзвaт oт нaтpyпвaнe нa мaзнини пo ĸpъвoнocнитe cъдoвe, paĸ и дpyги тeжĸи бoлecти. „Люcпитe нa ядĸa, ĸoятo дo мoмeнтa e билa cмятaнa зa oтпaдъчeн пpoдyĸт, ca иcтинcĸo мeдицинcĸo oтĸpитиe зapaди цeннитe cъeдинeния, ĸoитo cъдъpжaт. Teзи вeщecтвa, ĸoитo oтĸpиxмe в люcпaтa нa aвoĸaднaтa ĸocтилĸa щe ни пocлyжaт зa paзpaбoтвaнe нa лeчeниe нa cъpдeчнocъдoви зaбoлявaния paĸ и мнoгo дpyги бoлecти“ – зaяви Дeбaшиш Бaндиoпaдиaй, чacт oт eĸипa нa yнивepcитeтa нa Teĸcac. Peзyлтaтитe oт изcлeдвaнeтo нa ципaтa пoĸaзвaт oщe, чe люcпитe ca бeзцeнeн изтoчниĸ нa xимиĸaли зa пpoмишлeни пpoдyĸти и плacтмaca. Kaĸ били ycтaнoвeни бeзцeннитe ĸaчecтвa нa люcпaтa, ĸoятo oбгpъщa ядĸaтa нa вcяĸo aвoĸaдo? Cпeциaлиcтитe cтpили люcпитe oт ядĸитe нa 300 плoдa aвoĸaдo. Oт тяx пoлyчили вocъĸ и oлиo. Oпититe дoĸaзaли, чe вocъĸът cъдъpжa 16 cъeдинeния, a oлиoтo – 116. Πoвeчeтo oт вeщecтвaтa нe били xapaĸтepни ĸaĸтo зa caмия плoд, тaĸa и зa ядĸaтa мy. Aвoĸaдo – гaлeнoтo дeтe нa диeтoлoзитe, e злият дeмoн нa xиpypзитe. Xeптaĸoзaн e cpeд ocнoвнитe cъeдинeния, oтĸpити oт yчeнитe. Toвa вeщecтвo блoĸиpa paзвитиeтo нa тyмopнитe oбpaзyвaния. Дpyгo cъeдинeниe, oтĸpитo в люcпaтa нa aвoĸaдeнaтa ядĸa, e дoдeĸaнoлoвa ĸиceлинa. Tя yвeличaвa НDL – т.нap. дoбъp xoлecтepoл. Учeнитe ce нaтъĸнaли и нa дoĸoнaзoл в ципaтa – cъeдинeниeтo, ĸoeтo ce пoлзвa ĸaтo вoдeщa cъcтaвĸa пpи aнтивиpycни лeĸapcтвa.", "date": "2017.09.16", "title": " Авокадото лекува тежки болести. Вижте!"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B5-%D0%B8%D0%B7%D0%B2%D1%8A%D1%80%D1%88%D0%B8%D0%BB%D0%B0-%D0%B7%D0%BD%D0%B0%D1%87%D0%B8%D0%BC-%D0%B0%D1%80%D0%B5%D1%81%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BB%D0%BE%D0%BD%D0%B4%D0%BE-news690753.html", "text": "AFP, цитирана от \"Фокус\". Британската полиция съобщава, че е извършен арест на 18-годишен мъж във връзка с разследването на бомбения атентат в лондонското метро, предаде „18-годишният мъж е арестуван тази сутрин от полицията в графство Кент в пристанищната част на град Дувър според чл. 41 на Закона за тероризма“, съобщава полицията в официално свое заявление. В съобщението се отбелязва, че арестът е „значим“.", "date": "2017.09.16", "title": "Британската полиция е извършила \"значим арест\" по време на разследването на атентата в Лондон"}
{"url": "http://pik.bg/%D0%BB%D0%B5%D1%82%D0%B5%D0%BD-%D1%80%D0%B0%D0%B7%D0%BA%D0%BE%D1%88-%D1%81%D0%BB%D1%8A%D0%BD%D1%86%D0%B5-%D0%B8-%D0%B3%D0%BE%D1%80%D0%B5%D1%89%D0%B8%D0%BD%D0%B0-%D0%BD%D0%B8-%D0%BE%D1%87%D0%B0%D0%BA%D0%B2%D0%B0-%D0%B4%D0%BD%D0%B5%D1%81-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-36-%D0%B3%D1%80%D0%B0%D0%B4%D1%83%D1%81%D0%B0-news690661.html", "text": "В сутрешните часове на места в източните райони ще има краткотрайна мъгла или ниска облачност. Вятърът и в Дунавската равнина ще се ориентира от изток-югоизток и в източните райони ще е предимно умерен. Минималните температури ще бъдат между 12° и 17°, а максималните – между 31° и 36°. Такава е прогнозата за времето на Националния институт по метеорология и хидрология към БАН. Летни жеги ни очакват днес. Въпреки че върви към есента, горащините продължават. Атмосферното налягане е и ще се задържи малко по-ниско от средното за септември. Над Черноморието в сутрешните часове ще има краткотрайна мъгла или ниска облачност, около и след обяд ще бъде слънчево. Ще духа умерен вятър от изток-югоизток. Максимални температури на въздуха: 26°-27°. Температурата на морската вода е 22°-24°, на север от нос Калиакра около 20°. Вълнението на морето ще е около 2 бала. Над планините ще бъде слънчево, около и след обяд топло. Ще духа до умерен югозападен вятър. Максимална температура на височина 1200 метра около 26°, на 2000 метра – около 17°. В неделя и понеделник ще се задържи горещо и предимно слънчево. Първия ден максималните температури ще са между 32° и 37°. През втория ден вятърът временно ще се ориентира от северозапад, над западните райони ще има и временни увеличения на облачността. Във вторник на места ще има превалявания. Вятърът отново ще е югоизточен, ще се усили.", "date": "2017.09.16", "title": "ЛЕТЕН РАЗКОШ! Слънце и горещина ни очаква днес, температурите скачат до 36 градуса"}
{"url": "http://pik.bg/%D1%82%D0%B5%D1%81%D0%BB%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%83%D0%B4%D1%80%D1%8F-%D0%BD%D0%B0%D1%80%D0%B3%D0%B8%D0%BB%D0%B5%D1%82%D0%B0%D1%82%D0%B0-%D1%81%D0%BB%D0%B0%D0%B3%D0%B0-%D0%B8%D0%BC-%D0%B0%D0%BA%D1%86%D0%B8%D0%B7-news690647.html", "text": "От догодина облагат с акциз и наргилетата. В проекта на финансовото министерство е заложено ставката да е аналогична с тази на тютюна за свиване. Всъщност и в момента този тип материал за пушене би трябвало да се облага. Заради различните смеси обаче, често наргилетата остават без платен акциз и тогава цената пада наполовина. От догодина се предвижда налогът да важи за абсолютно всичко, което се пуши в наргиле включително и смесите, които реално не съдържат тютюн – като камъни, напоени с ароматизиран глицерин. Има също и листна маса с есенции, която също се води „тютюн”, макар реално да не е. И, за да няма объркване, от догодина всичко, което се пуши в наргиле или водна лула, ще се облага с акциз. „Щом е за пушене, следва да бъде акцизна стоката, такава е и практиката в останалите европейските държави”, посочи говорителят на Агенция „Митници” Тамара Влайкова. Акцизът обаче е около 50% от цената на тютюна за наргиле. Така той ще поскъпне, трудно е обаче да се изчисли с колко. „Едва ли ще е 5-10%, по-скоро ще е 30-40 на сто, но това е доста спекулативно поради неяснотата на пазара и в заведенията – каква част всъщност представлява услугата, че можеш да пушиш там”, отбелязва икономистът Петър Ганев. Според хора от бранша при цена от 15 до 25 лева в момента при скок на цената на тютюна поскъпването за крайния клиент ще е с 5-10 лв., като очакванията са интересът да не спадне рязко. Според икономистите, приравняването на акциза върху наргилетата с тютюна за свиване повдига въпроса дали и пушенето на наргиле на закрито не трябва да се забрани както цигарите.", "date": "2017.09.16", "title": "ТЕСЛА! Държавата удря наргилетата, слага им акциз"}
{"url": "http://pik.bg/%D1%82%D0%B8%D0%BB%D1%8A%D1%80%D1%81%D1%8A%D0%BD-%D1%80%D0%B0%D0%BA%D0%B5%D1%82%D0%BD%D0%B8%D1%82%D0%B5-%D0%BE%D0%BF%D0%B8%D1%82%D0%B8-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D1%86%D0%B5%D0%BB%D0%B8%D1%8F-%D1%81%D0%B2%D1%8F%D1%82-news690666.html", "text": "Държавният секретар на САЩ Рекс Тилърсън каза днес, че продължаващите ракетни изпитания на Северна Корея са заплаха за целия свят и подчерта, че Вашингтон работи в тясна връзка със своите регионални съюзници по проблема, предаде БТА, цитирайки Ройтерс. \"В Източна Азия един все по-агресивен и изолиран режим в Северна Корея заплашва демокрациите в Южна Корея и Япония, и още по-важно, напоследък той насочи тези заплахи и към САЩ, застрашавайки целия свят\", каза Тилърсън на министерска среща на \"Общността на демокрациите\" във Вашингтон. \"Работейки с нашите регионални съюзници Южна Корея и Япония и с други демократични партньори, ние ще продължим да изграждаме консенсус в Съвета за сигурност на ООН за създаването на единен международен фронт, който да защити нашите ценности и да ни даде по-голяма сигурност\", посочи държавният секретар. Тилърсън говори също и за отношенията с Русия, като каза, че страни като нея \"са заплаха за своите демократични съседи, атакувайки фундаменталните основи на нашата демокрация, като се месят в нашите честни и свободни избори\". \"Ние поддържаме нашите демократични партньори и работим заедно за опазване на демокрацията от по-нататъшна намеса\", заключи държавният секретар на САЩ.", "date": "2017.09.16", "title": "Тилърсън: Ракетните опити на Северна Корея са заплаха за целия свят"}
{"url": "http://pik.bg/%D0%B3%D0%BB%D0%B0%D0%B2%D1%87%D0%B5%D0%B2-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%87%D0%B5%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-201-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%80%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B5%D0%BA%D0%B7%D0%B0%D1%80%D1%85-%D0%B0%D0%BD%D1%82%D0%B8%D0%BC-%D0%BF%D1%8A%D1%80%D0%B2%D0%B8-news690665.html", "text": "Председателят на Народното събрание Димитър Главчев ще участва днес в честването на 201 години от рождението на Екзарх Антим Първи във Видин, съобщиха от пресслужбата на НС. Отбелязването на годишнината ще започне в 10.30 часа с тържествена Света литургия в катедралния храм \"Св. вмчк Димитър Солунски\". По-късно председателят на парламента ще се включи и в литийното шествие от катедралния храм до гробницата-мавзолей на Екзарх Антим Първи. Димитър Главчев ще произнесе слово и ще бъде удостоен с орден, посветен на Антим Първи. В 13.00 часа председателят на Народното събрание ще присъства на тържественото откриване на академичната учебна година на филиала във Видин на Русенския университет \"Ангел Кънчев\".", "date": "2017.09.16", "title": "Главчев ще участва в честването на 201 години от рождението на Екзарх Антим Първи"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B1%D1%83%D1%80%D1%8F-%E2%80%9E%D1%85%D0%BE%D1%81%D0%B5%E2%80%9C-%D1%81%D0%B5-%D1%83%D1%81%D0%B8%D0%BB%D0%B8-%D0%B4%D0%BE-%D1%83%D1%80%D0%B0%D0%B3%D0%B0%D0%BD-%D0%BF%D1%8A%D1%80%D0%B2%D0%B0-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%8F-news690684.html", "text": "Отслабналият до тропическа буря „Хосе” отново се усили до ураган първа категория, съобщиха от Националния център на САЩ за ураганите, цитирани от Би Ти Ви. Ветровете са с пориви до 120 км/ч. По данни на метеоролозите „Хосе“ се придвижва на северозапад със скорост от 16 км в час и се очаква да достигне крайбрежието на НюДжързи вторник или сряда. Междувременно бурята „Норма”, която се намира в близост до Мексико, също се усили до ураган първа категория.", "date": "2017.09.16", "title": "Стихия! Тропическата буря „Хосе“ се усили до ураган първа категория"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D1%81%D1%80%D0%B5%D1%89%D0%B0-%D1%81-%D1%82%D1%80%D1%8A%D0%BC%D0%BF-news690682.html", "text": "Турският президент Реджеп Таийп Ердоган ще се срещне с американския си колега Доналд Тръмп в Ню Йорк, съобщиха от Белия дом, пише вестник Daily Sabah. Сред най-вероятни теми, които държавните глави ще обсъдят, е ситуацията в Сирия, както и двустранните отношения между двете държави, коментират още от вестника, пояснява Фокус. Срещата ще се състои по време на Общото събрание на ООН в Ню Йорк на 21 септември.", "date": "2017.09.16", "title": "Ердоган се среща с Тръмп"}
{"url": "http://pik.bg/%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D1%86%D0%B5%D0%BB%D1%82%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B5-%D0%B4%D0%B0-%D1%83%D1%81%D1%82%D0%B0%D0%BD%D0%BE%D0%B2%D0%B8-%D1%80%D0%B0%D0%B2%D0%BD%D0%BE%D0%B2%D0%B5%D1%81%D0%B8%D0%B5-%D1%81-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D1%81%D0%B0-news690686.html", "text": "„Целта на Северна Корея е да установи равновесие с военните сили на САЩ”, заяви севернокорейският лидер Ким Чен Ун, цитиран от местната агенция КЦТА. Официалното съобщение идва ден след като Ким Чен Ун издаде заповед за опит с балистична ракета, която прелетя над Япония. Това е шестият път, когато Пхенян изстрелва ракети над японска територия „Нашата крайна цел е да накараме техните лидери повече да не се осмеляват да заплашват КНДР с военни варианти”, заяви той. В съобщението се казва още, че КНДР ще завърши ядрената си програма, въпреки наложените санкции. „Въпреки безкрайните международни санкции страната почти успя да изгради ядрените си сили”, обяви Ким Чен Ун. В изявлението Ким Чен Ун призовава за общодържавни усилия, за да може Северна Корея да постигне целта си да се сдобие с „възможности за ядрен контраудар, с който САЩ да не могат да се справят”. В отговор на това съобщение САЩ отправиха предупреждение за прибягване към военни варианти, като по този начин дадоха да се разбере, че търпението им за дипломация се изчерпва. Би Ти Ви", "date": "2017.09.16", "title": "Стратегия! Ким Чен Ун: Целта на Северна Корея е да установи равновесие с военните сили на САЩ"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D1%85%D0%B0%D1%80%D0%B8-%D1%81%D1%82%D0%B0%D0%BD%D1%82%D1%8A%D0%BD-news690683.html", "text": "Почина американският актьор Хари Дийн Стантън, предадоха световните информационни агенции. Той ни напусна на 91-годишна възраст. Съобщава се, че е починал от \"естествена смърт\" в болница в Лос Анджелис. Стантън е известен с ролите си в \"Кръстникът\", \"Пришълецът\", \"Париж, Тексас\", \"Туин Пийкс\" и други легендарни филми. Кариерата му продължава 60 години. Дейвид Линч, режисьор на \"Туин Пийкс\" заяви, че \"Всички обичаха Хари, велик актьор и човек. Няма друг като него\". Хари Стантън също така е бил и музикант.", "date": "2017.09.16", "title": "Почина холивудският актьор Хари Стантън"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%B8-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-%D1%81%D1%80%D1%8A%D0%B1%D1%81%D0%BA%D0%B0-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B7%D0%B0-%D0%BE%D1%86%D0%B5%D0%BB%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D1%80%D1%8A%D0%B1%D1%81%D0%BA%D0%B0%D1%82%D0%B0-%D0%BD%D0%B0%D1%86%D0%B8%D1%8F-news690632.html", "text": "ТАНЮГ, цитирана от \"Фокус\". Сръбският президент Александър Вучич и президентът на Република Сръбска, която е част от Босна и Херцеговина, Милорад Додик обявиха, че специални екипи са започнали работа по съвместна декларация за „оцеляването на сръбската нация“, предава Двамата подчертаха, че сътрудничеството между Сърбия и Република Сръбска, никога не са били по-близки. Те изразиха желанието си за напредък в отношенията и обсъдиха настоящата политическа ситуация. През август Милорад Додик поиска суспендирането на Декларацията за евроатлантическа интеграция на Босна и Херцеговина. Освен това, в началото на година САЩ въведоха санкции срещу Додик на основание на указ, който позволява подобно действие за лица, подкопаващи Дейтънското споразумение от 1995 г., с което се слага край на кръвопролитието в Босна и Херцеговина.", "date": "2017.09.16", "title": "Сърбия и Република Сръбска започнаха съвместна работа за \"оцеляването на сръбската нация\""}
{"url": "http://pik.bg/%D0%BB%D1%8E%D0%B1%D0%B8%D1%88%D0%B0-%D1%81%D0%B0%D0%BC%D0%B0%D1%80%D0%B4%D0%B6%D0%B8%D1%87-%D0%B1%D0%B8%D0%BB-%D0%BF%D1%80%D0%B5%D0%B4-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-news690705.html", "text": "Миналата седмица си отиде легендата на сръбското кино Любиша Самарджич. Актьорът, обожаван и у нас заради ролята на симпатичния неудачник Боривое Шурдилович-Шурда от сериала „Горещ вятър“, почина на 81 години в Белград. До последно той бил ограден с любовта на близките си – съпругата Мира, дъщерята Йована и внуците Сара, Стефан, Инес и Марта. През декември 2016 г. Самарджич е приет в Клиничния център на Сърбия, където претърпява тежка мозъчна операция. Тя минава успешно, туморът е отстранен и актьорът и режисьор е освободен за домашно лечение и възстановяване, което първоначално потръгва обнадеждаващо, но през март състоянието му се влошава и се появяват усложнения. В няколкото дни преди кончината си любимият на поколения артист е бил много зле, съобщават роднините му, но едни от последните му думи били: „Не плачете много за мен. Аз отивам при скъпия си син. Там ще бъда обичан. Много ми беше болно, че не съм при него“. Наследникът на големия Любиша Драган, наричан на галено от баща си Гага, напусна този свят през 2000-ата едва 34-годишен, загубвайки битката с левкемията. Самарджич така и не успява напълно да се възстанови от потреса след неговата смърт и споделя през близки, че дори е обмислял самоубийство. През мъчителните 17 години след смъртта на детето си очаквал с нетърпение момента, в който душата му ще отлети при неговата. Любиша Самарджич е роден през 1936 г. в Скопие в семейството на миньор. Известно време следва право, а по-късно се прехвърля в Академията за театър, кино, радио и телевизия в Белград. Талантът му е забелязан веднага и Любиша получава стипендия за обучение при известния словенски режисьор и драматург Боян Ступица. Самарджич дебютира в киното през 1961 г. с филма „Игри над реката“. В течение на десетилетната си актьорска кариера се снима в 120-130 филма. Любиша нашумява в тогавашните югославски батални класики, като придава човешки черти на многобройните образи на партизани, в които се превъплъщава. Но незабравим в сърцата на зрителите – не само негови сънародници, а и на българските, ще остане с изпълненията си в известните сериали „Горещ вятър“ в началото на 80-те и „Полицаят от Петльово бърдо“ през 90-те.", "date": "2017.09.16", "title": "Любиша Самарджич бил пред самоубийство след смъртта на сина си  "}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D1%82%D0%B2%D1%8A%D1%80%D0%B4%D0%B0-%D0%B7%D0%B0%D0%B1%D1%80%D0%B0%D0%BD%D0%B0-%D0%B7%D0%B0-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D1%80%D0%BE%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news690663.html", "text": "The Hill, цитиран от \"Фокус\" Американският президент Доналд Тръмп призова в петък за „по-голяма и твърда“ забрана за пътуване, пише . Коментарът на държавния глава е свързан със скорошната атака в лондонското метро. Тръмп осъди атаката в британската столица и заяви в съобщение в Twitter, че „забраната за пътуване в Съединените щати трябва да е по-голяма, по-твърда“.", "date": "2017.09.16", "title": "Президентът на САЩ призова за \"твърда забрана\" за пътуване заради терора в Лондон"}
{"url": "http://pik.bg/%D0%BF%D0%BE%D0%BD%D0%B5-33-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BB%D0%BE%D0%B4%D0%BA%D0%B0-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%B2-%D0%BD%D0%B8%D0%B3%D0%B5%D1%80%D0%B8%D1%8F-news690625.html", "text": "AFP, цитирана от \"Фокус\". Поне 33 души се удавиха, след като препълнена лодка, прекарваща търговци от Нигер, се преобърна в югозападните части на Нигерия, предава Хората са пътували от региона Досо в Южен Нигер до град Лоло в нигерийския щат Кеби. Представителят на нигерийските власти Сюлейман Мохамед Карим заяви, че лодката е имала капацитет за 70 души, но вместо това в нея са пътували 150. Властите са спасили 84 души с помощта на местни граждани. Все още 23 души липсват, но нигерийските власти подчертаха, че най-вероятно те са мъртви.", "date": "2017.09.16", "title": "Поне 33 души загинаха, след като лодка се преобърна в Нигерия"}
{"url": "http://pik.bg/%D0%BA%D1%80%D1%8A%D0%B2-%D0%BA%D1%80%D0%B0%D0%B9-%D0%B3%D1%8A%D1%80%D0%BC%D0%B5%D0%BD-%D0%B1%D1%80%D0%B0%D1%82%D0%BE%D0%B2%D1%87%D0%B5%D0%B4-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%B7%D0%B0%D0%B3%D0%B8%D0%BD%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B4%D1%8A%D1%80%D0%B2%D0%BE%D0%B4%D0%BE%D0%B1%D0%B8%D0%B2-news690701.html", "text": "Млад мъж от благоевградското село Плетена е загинал при нелеп инцидент преди часове по време на дърводобив. Ужасната новина буквално покоси родното село на младежа, както и двете общини - Сатовча и Гърмен, защото според запознати нещастието се е случило на територията на Гърменско, където бригадата е добивала дървесина, пише \"Инфомрежа\". 25-годишният С. Кълков е бил затрупан от обърнал се трактор, с който момчето е дърпало трупи, е първоначалната информация, която се коментира в Плетена. Загиналото младо момче не е семейно. То е брат на кмета на сатовчанското село Плетена - Радослав Кълков, и братовчед на народния представител от същото село - Елхан Кълков. По първоначални данни, на мястото на инцидента са били извикани екипи на полицията и спешния център. С. Кълков е починал на място. Трупът му е закаран за аутопсия в МБАЛ \"Иван Скендеров\" в Гоце Делчев.", "date": "2017.09.16", "title": "КРЪВ КРАЙ ГЪРМЕН!  Братовчед на депутат загина по време на дърводобив"}
{"url": "http://pik.bg/%D1%80%D0%B5%D0%B0%D0%BB-%D1%81%D1%8A%D1%81-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news690626.html", "text": "Бъдещето на Алексис Санчес продължава да бъде основна тема на английските медии. Чилиецът бе пред трансфер в Манчестър Сити през лятото, но \"гражданите\" така и не успяха да се разберат с Арсенал и сделката пропадна. Договорът на нападателя с \"топчиите\" изтича през следващото лято, а той отказва да го поднови. В момента интерес към Алексис проявява Реал, пише \"Топспорт\", позовавайки се на информация от Острова. Босът на \"белите\" Флорентино Перес вижда в Санчес идеален заместник на Алваро Мората и евентуално Гарет Бейл, който е гласен за Манчестър Юнайтед. Ман Сити е основен фаворит за привличане на Алексис Санчес, но възможността бившият играч на Барселона да акостира на \"Бернабеу\" също не е малка.", "date": "2017.09.16", "title": "Реал със сензационен трансфер!?"}
{"url": "http://pik.bg/%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%BE%D0%B1%D0%BC%D0%B8%D1%81%D0%BB%D1%8F-%D0%B4%D0%B0-%D0%B7%D0%B0%D0%B1%D1%80%D0%B0%D0%BD%D0%B8-%D0%B1%D1%83%D1%80%D0%BA%D0%B8%D1%82%D0%B5-%D1%81%D1%8A%D1%81-%D0%B7%D0%B0%D0%BA%D0%BE%D0%BD-news690627.html", "text": "Reuters, цитиран от \"Фокус\". Швейцария може да стане поредната страна, която забранява аксесоарите, носени от мюсюлмански жени за скриване на лицата, след като активисти събраха повече от 100 хиляди гласа за провеждането на референдум по този въпрос, предава Групата, която се нарича „Да, на забраната на маските“ поднесе петицията си, която предвижда референдум по въпроса през 2020 година. Някои от лидерите на групата участваха и в организирането на забраната за нови минарета в страната, която бе наложена през 2009-та година. Делегацията на групата достави три кутии с 106 хиляди подписа на федералното канцлерство в Берн. Лицевите покрития като никаби и бурки са въпрос, по който се водят полемики в цяла Европа. „Лицевото покрития са символ на радикалния ислям, които нямат нищо общо с религиозните свободи, а са по-скоро израз на репресиите срещу жените“, заяви лидерът на кампанията Аниан Лиебранд. „В Швейцария си показваме лицата, когато говорим един с друг“, добави той.", "date": "2017.09.16", "title": "Швейцария обмисля да забрани бурките със закон"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D1%81%D1%82%D0%B0%D0%B2%D0%B0-%D1%80%D0%B5%D0%B4%D0%BE%D0%BC-%D0%B4%D0%BE-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news690587.html", "text": "AFP, цитирана от \"Фокус\". Меркел каза, че атаките в европейските страни, „представляват предизвикателство пред, което всички сме изправени“. Германия застава редом до Британия в борбата срещу тероризма, заяви германският канцлер Ангела Меркел, след като 22 души пострадаха при атентат в лондонското метро, предава „Ето защо сме обединени с Британия, с британското правителство и най-вече с гражданите на Британия“, каза германският канцлер. „Мислите ни са с британския народ, а атаката засилва решителността ни, да продължим и засилим международното сътрудничество в борбата срещу ислямския тероризъм“, добави тя.", "date": "2017.09.16", "title": "Меркел: Германия застава редом до Великобритания в борбата срещу тероризма"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%B5-%D0%B2-%D0%B5%D1%81-news690562.html", "text": "Радио „Свободна Европа“ След срещата в Белград с комисаря по европейска политика за съседство и преговори за разширяване Йоханес Хан, държавният глава на Сърбия Александър Вучич изрази мнение, че мястото на Западните Балкани е в Европейския съюз, предава в македонската си редакция. Вучич подчерта, че без участието на региона, съвместното икономическо и политическо пространство на европейския континент няма да бъде едно цяло. Сръбският президент увери, че пълноправното членство в Европейския съюз е основният приоритет на Сърбия в областта на външната политика. Вучич изрази мнение, че сътрудничество сред страните от Западните Балкани е основен лост за продължаване на политиката на помирение в региона и за ускоряване на процеса за присъединяването им към Общността.", "date": "2017.09.16", "title": "Александър Вучич: Мястото на Западните Балкани е в ЕС"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B1%D0%B8%D1%82%D0%BA%D0%B0-%D0%BC%D0%B0%D1%88%D0%B8%D0%BD%D0%B0%D1%82%D0%B0-%D0%B4%D0%B6%D0%BE%D1%88%D1%83%D0%B0-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BF%D1%83%D0%BB%D0%B5%D0%B2-%D1%89%D0%B5-%D0%B1%D1%8A%D0%B4%D0%B5-news690508.html", "text": "Непобеденият досега на профи ринга Антъни Джошуа отправи тежка закана към Кубрат Пулев. Двамата ще спорят за титлата на Международната боксова федерация. Мачът ще се проведе на 28 октомври в Кардиф. Шампионът Ей Джей е считан за тотален фаворит, като показва и огромна увереност преди боя. \"Всички мачове са трудни. Това е битка за световна титла, за такива двубои мечтаем, приемам срещата ужасно сериозно. Имам съперник, който иска да ми отнеме всичко, за което съм работил. Кубрат Пулев, пожелавам ти всичко най-добро, ти си герой в своята страна и ще докажеш на сънародниците си, че си достоен шампион. Аз се подготвям за страхотна битка и очаквам с нетърпение да се срещнем на ринга, нека най-добрият победи. Прогноза? Ще бъде ли нокаут или решение? Не знам, но съм сигурен, че Пулев ще бъде с окървавен нос\", коментира Антъни Джошуа. Ей Джей е машина за нокаути всичките му победи на професионалния ринг са именно след пращане на опонентите в нокаут. Досега Антъни е с 19 успеха от 19 мача.", "date": "2017.09.16", "title": "Жестока битка! Машината Джошуа се закани: Пулев ще бъде..."}
{"url": "http://pik.bg/%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D0%B7%D0%B0%D0%B4%D0%B8%D0%B3%D0%BD%D0%B0%D0%BB-%D0%BE%D1%82-%D0%B6%D0%B5%D0%BD%D0%B0-%D1%81-1214-%D0%BB%D0%B2-news690577.html", "text": "МВР Повдигнато е обвинение на 34-годишен мъж от Варна за извършена телефонна измама. Криминалисти предприели незабавни действия по сигнал, постъпил на 13 септември - 65-годишна жена съобщила, че хвърлила през терасата на апартамента си 1214 лева, след като била заблудена от непознат, позвънил на домашния й телефон. Това съобщиха от пресцентъра на . Представилият се за полицейски служител мъж я измамил, че ще съдейства за провеждането на операция. В резултат на бързите оперативно-издирвателни и процесуално-следствени действия, на място е установен и задържан П.Т. /34 г./ от Търговище, живущ във Варна, известен на органите на реда. По случая е образувано досъдебно производство, материалите са докладвани в Районна прокуратура – Варна. На мъжа е повдигнато обвинение по чл. 209, ал. 1 от НК. С постановление на прокурор мярката му за задържане е удължена до 72 часа.", "date": "2017.09.16", "title": "Повдигнаха обвинение срещу телефонен измамник, задигнал от жена с 1214 лв. "}
{"url": "http://pik.bg/%D1%85%D0%B8%D1%82%D1%80%D0%BE-%D0%B2-%D0%B1%D1%83%D1%80%D0%B3%D0%B0%D1%81-%D1%81%D1%82%D0%B8%D0%BC%D1%83%D0%BB%D0%B8%D1%80%D0%B0%D1%82-%D0%BF%D0%BE%D0%BB%D0%B7%D0%B2%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BA%D0%BE%D0%BB%D0%B5%D0%BB%D0%B5%D1%82%D0%B0-%D0%BF%D0%BE%D0%B4-%D0%BD%D0%B0%D0%B5%D0%BC-news690668.html", "text": "Като част от инициативите, посветени на \"Европейската седмица на мобилността 2017\", Община Бургас ще стимулира най-активните ползватели на нейната система за отдаване на велосипеди под наем. Това съобщиха от пресцентъра на Общината. Победителите ще получат награди. Повече информация относно отделните категории и награди може да бъде намерена на .", "date": "2017.09.16", "title": "ХИТРО! В Бургас стимулират ползвателите на колелета под наем"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D0%BE%D1%82%D0%BA%D1%80%D0%B8%D0%B2%D0%B0-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4-%D0%B7%D0%B0-%D0%BC%D0%B8%D0%BD%D0%B5%D1%80%D0%B0%D0%BB%D0%BD%D0%B0-%D0%B2%D0%BE%D0%B4%D0%B0-%D0%B2-%D0%B4%D0%B5%D0%B2%D0%B8%D0%BD-news690580.html", "text": "МРРБ Министърът на регионалното развитие и благоустройството Николай Нанков ще присъства на откриването на реконструиран топлопровод за минерална вода в Девин, съобщиха от пресцентъра на . Съоръжението ще довежда до града водата от находището Беденски минерални бани. Събитието ще се проведе днес, от 10.00 часа, пред сградата на Община Девин. На церемонията е поканен да присъства и министър-председателят Бойко Борисов.", "date": "2017.09.16", "title": "Министър Николай Нанков открива водопровод за минерална вода в Девин"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B5%D0%BC%D0%B1%D0%B0%D1%80%D0%B3%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BA%D0%B0%D1%82%D0%B0%D1%80-news690620.html", "text": "AFP, цитирана от \"Фокус\". Френският президент Еманюел Макрон призова за вдигане на саудитското ембарго срещу Катар, предава Макрон призова за „възможно най-бързо вдигане на ембаргото, което афектира гражданите на Катар и особено семействата и студентите“, заявиха от офиса на президента, след като той се срещна с катарския емир шейх Тамим бин Хамад Ал Тани. The National. Катар е готов да седне на масата за преговори с цел разрешаване на споровете със съседните страни от Персийския залив, заяви емирът на страната, цитиран от емиратското издание „Както знаете, срещу Катар има обсада, която продължава вече 100 дни“, заяви емир шейх Тамим по време на пресконференция с Ангела Меркел. „Катар е готов да седне на масата за преговори, за да се разреши проблемът“, добави емирът. В Берлин той добави, че борбата срещу тероризма е „голям приоритет“ за Катар. От своя страна Ангела Меркел изрази надеждата си, че диалогът, ще доведе до „справедливи компромиси“.", "date": "2017.09.16", "title": "Макрон призова ембаргото срещу Катар"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D0%B0%D1%80%D0%B8%D1%8F%D1%82-%D0%BD%D0%B0%D0%B2%D0%B8%D0%BA-%D1%80%D1%8A%D0%B6%D0%B4%D0%B0-%D0%BD%D0%B5-%D1%85%D0%B2%D0%B0%D1%89%D0%B0-%D0%B1%D0%BE%D0%B3%D0%B4%D0%B0%D0%BD%D1%81%D0%BA%D0%B0-%D0%BF%D0%B0%D0%BA-%D0%BD%D0%B0%D0%BB%D0%B0%D0%BF%D0%B0-%D0%BF%D1%80%D1%8A%D1%81%D1%82%D0%B0-%D1%81%D0%BD%D0%B8%D0%BC%D0%BA%D0%B0-news690659.html", "text": "Старият навик ръжда не хваща! Алекснадра Богданска пак налапа пръста! Докато „Биг Брадър“ разпитваше участниците, разделени по двойки, за съвместимост на отговорите, Богданска пак налапа пръста. Явно на моделката й е голям навик това, защото тя непрестанно си хапеше пръстите, докато разпитваха другите. Припомняме, че след като лудия репортер скъса с Богданска, той извади на показ снимки, на които тя му смуче пръста. Това стана почти като запазена марка на разделената двойка, защото след това и двамата пускаха фотоси с този жест, за да се иронизират. Е, явно жестът, подобно на старата любов, ръжда не хваща…", "date": "2017.09.16", "title": "ИЗВЪНРЕДНО! Старият навик ръжда не хваща! Богданска пак налапа пръста! (СНИМКА)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D1%8A%D0%B2-%D0%B2%D0%B0%D1%82%D0%B8%D0%BA%D0%B0%D0%BD%D0%B0-%D1%81%D0%B2%D0%B5%D1%82%D0%B8%D1%8F%D1%82-%D0%BF%D1%80%D0%B5%D1%81%D1%82%D0%BE%D0%BB-%D0%BE%D1%82%D0%B7%D0%BE%D0%B2%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BE%D1%82-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B7%D0%B0%D1%80%D0%B0%D0%B4%D0%B8-%D0%B4%D0%B5%D1%82%D1%81%D0%BA%D0%B0-%D0%BF%D0%BE%D1%80%D0%BD%D0%BE%D0%B3%D1%80%D0%B0%D1%84%D0%B8-news690585.html", "text": "Reuters, цитиран от \"Фокус\". Светият престол отзова един от дипломатите си във Вашингтон, след като Държавният департамент на САЩ заяви, че свещеникът е нарушил законите за детска порнография, предава Държавният департамент извести Ватикана през август „за възможно нарушение на законите относно снимки с детска порнография от страна на член на дипломатическото представителство на Светия престол във Вашингтон“. Прокурорите във Ватикана започнаха разследване по случая, а свещеникът вече е в Рим, казаха в официално изявление от Светия престол.", "date": "2017.09.16", "title": "СКАНДАЛ ВЪВ ВАТИКАНА! Светият престол отзова дипломат от Вашингтон заради детска порнография"}
{"url": "http://pik.bg/%D0%BF%D1%83%D1%82%D0%B8%D0%BD-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%83%D1%87%D0%B5%D0%BD%D0%B8%D1%8F-%D0%B7%D0%B0%D0%BF%D0%B0%D0%B4-2017-news690546.html", "text": "На 18 септември руският президент Владимир Путин ще посети ученията \"Запад 2017\". Това съобщи говорителят на Кремъл Дмитрий Песков, цитиран от ТАСС. Песков уточни, че в понеделник Путин ще посети Ленинградска област, където ще наблюдава руско-беларуските игри. По думите на говорителя президентът ще наблюдава ученията от команден пункт. Говорителят увери, че визитата не е свързана с реакцията на западните държави, които изразиха тревога от провеждащите се учения, допълвайки, че Путин постоянно е посещавал такива мероприятия като главнокомандващ. Ученията започнаха вчера и ще продължат до 20 септември. Те се провеждат на шест полигона в Русия и Беларус, участват 12 700 военнослужещи, 70 самолета и хеликоптера и до 680 единици бойна техника, включително 250 танка и 200 оръдия.", "date": "2017.09.16", "title": "Путин инспектира военните учения \"Запад 2017\""}
{"url": "http://pik.bg/%D1%80%D1%83%D1%81%D0%B8%D1%8F-%D0%B8%D1%80%D0%B0%D0%BD-%D0%B8-%D1%82%D1%83%D1%80%D1%86%D0%B8%D1%8F-%D1%81%D1%8A%D0%B7%D0%B4%D0%B0%D0%B2%D0%B0%D1%82-%D0%B7%D0%BE%D0%BD%D0%B8-%D0%BD%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5-%D0%B2-%D1%81%D0%B8%D1%80%D0%B8%D1%8F-news690566.html", "text": "Страните гаранти (Русия, Турция и Иран) се договориха за създаване на четири зони за деескалация в Сирия и разполагане на наблюдатели в тях, съобщи Ройтерс. Зоните ще включват – изцяло или частично – района Източна Гута край столицата Дамаск, провинциите Идлиб, Хомс, Латакия, Алепо и Хама, както и някои райони от Южна Сирия. Те ще са с мандат за шест месеца, който може да бъде удължен, се казва в обща декларация за тристранната среща в казахстанската столица Астана, съобщава Би Ти Ви. Целта на създаването на зоните е да се гарантира спазването на режима на прекратяването на бойните действия, териториалната цялост на Сирийската арабска република, както и да бъде продължена борбата с тероризма, съобщи външният министър на Казахстан Кайрат Абдрахманов, цитиран от ТАСС. Наблюдателите ще са разположени в зони за сигурност по границите на зоните за деескалация. Мисията им ще е да предотвратяват сблъсъци между режима и опозиционните сили, както и всякакви нарушения на примирието. Освен общата декларация, са приети и четири документа, които включват мандат за разполагане на наблюдателите, правила за използване на военна сила, ред за функциониране на контролно-пропускателните пунктове, както и създаване на съвместен координационен център за съгласуване на действията по контрола на деескалацията в зоните, съобщи ТАСС. Договорени са границите на зоната за деескалация в западната провинция Идлиб, уточнява турската Анадолска агенция. Все още се обсъждало какви сили да бъдат разположени в тази провинция, която е под контрола на бунтовническа коалиция начело с бившия клон на „Ал Кайда“ – „Фронта Нусра“, добавя агенцията, цитирана от Ройтерс. Нова среща за Сирия ще се състои в Астана в края на октомври, се казва в декларацията на трите страни.", "date": "2017.09.16", "title": "Русия, Иран и Турция създават зони на примирие в Сирия"}
{"url": "http://pik.bg/%D0%B4-%D1%80-%D0%B0%D0%BD%D0%B3%D0%B5%D0%BB-%D0%BA%D1%83%D0%BD%D1%87%D0%B5%D0%B2-%D0%B7%D0%B0%D0%B1%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D0%BF%D1%83%D1%88%D0%B5%D0%BD%D0%B5-%D0%BD%D0%B0-%D0%B7%D0%B0%D0%BA%D1%80%D0%B8%D1%82%D0%B8-%D0%BC%D0%B5%D1%81%D1%82%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B2%D0%B0%D0%B6%D0%B8-%D0%B2-%D0%BF%D1%8A%D0%BB%D0%BD%D0%B0-%D1%81%D1%82%D0%B5%D0%BF%D0%B5%D0%BD-%D0%B8-%D0%B7%D0%B0-%D0%BD-news690613.html", "text": "Забраната за пушене на закрити места трябва да важи в пълна степен и за наргилетата, каза главният държавен здравен инспектор д-р Ангел Кунчев за вредата от наргилетата и електронните цигари, пише \"Фокус\". „Ако говорим от медицинската гледна точка, забраната за тютюнопушенето в заведения за обществено хранене, в закрити места, особено в медицински и детски заведения, в пълна степен трябва да важи за наргилето и ще го предложим. Има и доста други мерки от чисто икономически характер, затова са включени колеги от Агенция „Митници“, от икономическото министерство и икономическа полиция“, коментира д-р Кунчев. По думите му наргилето ще се приравни към тютюневите изделия и като плащане на данъци и система на контрол. „Опитът ми досега показва, че принудителните мерки трябва да ги има, но обикновено те сами не могат да решат проблема. Ако хората имат информацията и осъзнаят, че това не е безопасно и вреди на здравето, а грубите изчисления показват, че едно наргиле като вредност се равнява на 100 цигари, доста хора ще се замислят дали да продължават да го ползват, особено в ниските възрасти“, каза още д-р Ангел Кунчев.", "date": "2017.09.16", "title": "Д-р Ангел Кунчев: Забраната за пушене на закрити места трябва да важи в пълна степен и за наргилетата"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%BD%D0%BE%D0%B2%D0%B0-%D0%B5%D1%80%D0%B0-%D0%B7%D0%B0-%D0%BF%D0%B5%D1%82%D1%80%D0%BE%D0%BB%D0%BD%D0%B0%D1%82%D0%B0-%D0%B8%D0%BD%D0%B4%D1%83%D1%81%D1%82%D1%80%D0%B8%D1%8F-%D0%BD%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-news690612.html", "text": "Правителството на Азербайджан и държавната петролна компания AzACG (SOCAR), заедно с BP, Chevron, Inpex, Statoil, ExxonMobil, TP, Itochu и ONGC Videsh подписаха ново споразумение за разработването за разработване на блокa на нефтогазовото находище „Азери-Чираг-Гюнешли“ в азербайджанската част на Каспийско море, се казва в официално прессъобщение от Баку. Предстои договорът да бъде ратифициран от азербайджанския парламент. Той ще бъде валиден до края на 2049 година. Договорът бе подписан в Баку, в присъствието на Н.Пр. президентът на Азербайджан Илхал Алиев и група високопоставени чужди държавни представители. От страна на азербайджанското правителство, подписа си сложи Ровнаг Абудлаиев, който е президент на SOCAR. Делът на участие на SOCAR (държавната петролна компания на Азербайджан) е увеличен от 11,65 % на 25 %. През следващите 32 години, ще има потенциал за още 40 милиарда долара инвестиции в нефтеното находище. Оператор на проекта остава BP. Международните партньори ще платят 3,6 милиарда долара на Държавния петролен фонд на Азербайджан. След ратификацията на споразумението, дяловото участие в проекта ще бъде както следва: BP (оператор) - 30,37 %, AzACG (SOCAR) – 25 %, Chevron - 9,57 %, Inpex - 9,31 %, Statoil - 7,27 %, ExxonMobil - 6,79 %, TP - 5,73 %, ITOCHU - 3,65 %, ONGC Videsh Limitd (OVL) - 2,31 %. „Днес е уникален и исторически ден за Азербайджан. Започва нов период в развитието на петролното и газово находище Азери-Чираг-Гюнешли“, заяви президентът Илхам Алиев. По време на церемонията по подписването на договора, държавният министър на Великобритания Алън Дънкан прочете поздравително съобщение от британския премиер Тереза Мей. Същевременно турският министър на енергетиката и природните ресурси Берат Албайрак прочете поздравителното съобщение на турския президент Реджеп Тайип Ердоган. Енергийният министър на Грузия Елиа Елошвили прочете поздравлението от страна на грузинския премиер Гиорги Квирикашвили.", "date": "2017.09.16", "title": "Започва нова ера за петролната индустрия на Азербайджан"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%85%D0%B5%D1%80%D0%BE-%D1%81-%D0%BE%D0%B3%D1%80%D0%BE%D0%BC%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%BB%D0%B5%D0%B2%D1%81%D0%BA%D0%B8-news690550.html", "text": "Спортно-техническото ръководство на Лудогорец е очаровано от представянето на новата звезда на Левски Габриел Обертан. Шефовете на \"орлите\" дори възнамеряват да се опитат да привлекат французина през зимата, пише \"Топспорт\", позовавайки се на източници от разградския клуб. \"Зелените\" имат нужда от нови попълнения в атака след напускането на Джонатан Кафу и очертаващото се такова на Върджил Мисиджан. Освен това, идеята на ръководството на \"орлите\" е отборът да бъде обновен и е много вероятно още от настоящите асове да бъдат продадени. Треньорът Димитър Димитров е бил впечатлен от Обертан по време на мача срещу Левски миналата сряда на \"Герена\". Атакуващият футболист на няколко пъти размина Светослав Дяков, Сисиньо и Натанаел. Херо е отчел, че 28-годишният играч може да бъде еднакво полезен на няколко поста в атаката, а освен това няма да им нужда от адаптация в България. До подобен трансфер е малко вероятно да се стигне. Босът на \"сините\" Спас Русев има амбиция отново да върне славните дни на \"Герена\", а Обертан е един от основните футболисти в новия проект на Левски. Димитър Димитров, макар и шампион с Левски, вече не е особено харесван от много от феновете на \"сините\". Едва ли публиката на Левски ще се зарадва, ако Херо вземе Обертан за състава, който възнамерява да доизгражда при \"орлите\".", "date": "2017.09.16", "title": "Сензация! Херо с огромен удар по Левски?"}
{"url": "http://pik.bg/%D1%83%D0%B4%D0%B0%D1%80%D0%B8%D1%85%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0-%D1%81%D1%85%D0%B5%D0%BC%D0%B0-%D0%B7%D0%B0-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B5%D0%BD-%D1%82%D1%8E%D1%82%D1%8E%D0%BD-news690590.html", "text": "МВР Престъпна схема за производство и разпространение на контрабанден тютюн е разкрита при мащабна полицейска операция. Това съобщиха от пресцентъра на . При успешната реализация, проведена съвместно от служители на шест областни дирекции в страната, са задържани 14 души, на деветима са повдигнати обвинения. На 13 септември e проведена специализирана полицейска операция за разкриване и пресичане на престъпната дейност на лица, извършващи престъпления с акцизни стоки. Действията са реализирани от служители на ОДМВР - Стара Загора, СДВР, ОДМВР- Бургас, ОДМВР- Ловеч, ОДМВР– Русе и ОДМВР- Сливен. Операцията е резултат на проведени в продължителен период от време оперативно- издирвателни действия на сектор „Противодействие на икономическата престъпност“ в ОДМВР – Стара Загора за разкриване на престъпна схема за производство, пакетиране и разпространение на тютюн без акцизен бандерол на територията на цялата страна. В хода на операцията са извършени множество процесуално- следствени действия на териториите на шестте областни дирекции, в това число претърсвания на 13 помещения и пет МПС, осъществени са и редица разпити. Подробности за разкритата престъпна схема представиха на пресконференция директорът на ОДМВР- Стара Загора ст.комисар Георги Хаджиев, началникът на сектор „Противодействие на икономическата престъпност“ Ангелина Баракова и административният ръководител на районната прокуратура Гриша Мавров. Според данните от разследването поръчките били приемани по телефони, публикувани в онлайн обяви за продажба на тютюн, а доставката на пакетираната стока се осъществявала паралелно по два начина - на място до клиента от хора, специално ангажирани с превоза и транспортирането на тютюна, и чрез използване услугите на лицензирани куриерски фирми. Тютюнът бил разпространяван в разфасовки по един килограм, на цена от 30 лева. В хода на работата са установени множество участници в осъществяваната престъпна дейност. Изяснено е, че те са изпълнявали различни задачи- приемане на поръчките, производство, пакетиране и превоз на тютюна. Установени са също така и работещи в спедиторски фирми, хора, от които е закупувана суровината за производство, както и клиенти. Открити и иззети са: 1200 кг изсушен и пресован; 100 кг нарязан и 1000 кг тютюн, пакетиран в опаковки от по 1 кг; 510 къса саморъчно свити цигари; четири машини за вакуумиране; шест везни; пет машини за рязане на тютюн; система от скачени съдове, предназначена за овкусяване на тютюн с горелки и казан за вода; четири машинки за пълнене на цигари; гилзи за цигари; фолио; тиксо; заготовки за кашони; торби за вакуумиране и др. Конфискувани са и множество фактури, товарителници, тетрадки и записки с имена, адреси, телефони, както и банкноти в различни копюри на обща стойност 28 300 лева и други веществени доказателства. За срок до 24 часа са задържани 14 души. В качеството на обвиняеми по образувано от Районна прокуратура – Стара Загора досъдебно производство за престъпление по чл.234, ал.2 от НК са привлечени деветима, като на петима от тях е постановена мярка за неотклонение „задържане под стража“ за срок до 72 часа. Спрямо останалите четирима обвиняеми са наложени мерки за неотклонение „парична гаранция“. Анализът на постъпилите данни сочи, че от момента на стартиране на престъпната схема до разбиването й са разпространени незаконно над 20 000 кг тютюн, като нанесените на държавния бюджет щети само от неплатен акциз възлизат на 3 040 000 лева. Работата по изясняване и доказване на цялостната престъпна дейност продължава под ръководството на Районна прокуратура – Стара Загора.", "date": "2017.09.16", "title": "Удариха престъпна схема за производство на контрабанден тютюн"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BC%D0%BE%D0%BC%D1%87%D0%B8%D0%BB-%D0%BD%D0%B5%D0%BA%D0%BE%D0%B2-%D0%BE%D0%B1%D0%B5%D1%89%D0%B0-%D0%BF%D0%BE%D0%BC%D0%BE%D1%89-%D0%BD%D0%B0-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BE%D1%82-%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%B8%D1%82%D0%B5-%D1%80%D0%B0%D0%B9%D0%BE%D0%BD%D0%B8-news690586.html", "text": "пресофиса на евродепутата Момчил Неков. Проекто-наредбата за прилагане на термина за качество „планински продукт“ ще бъде предложена на правителството, министерството на земеделието и на Народното събрание. Работата по текста е основната цел на сформираната днес експертна работна група. Това съобщиха от „Добрите практики съществуват. Регионът ни е уникален и България има възможност да бъде сред първите държави членки, които въвеждат термина „планински продукт“. Все повече потребители очакват чистите планински храни. Това ще помогне и на производителите и на потребителите. Оптимист съм, че с общи усилия ще успеем“. Това заяви Момчил Неков по време на експертното заседание. На първата работна среща бяха отчетени спецификите в българското законодателство и производствена практика. Работата ще продължи с привличане на всички заинтересовани страни. Другите държави, които подготвят въвеждане на „планински продукт“ са Италия, Германия и Австрия. Българско сирене, мед, билки, месни продукти, произведени в планински райони са потенциални носители на престижното означение „планински продукт“. 40% от територията на България е с планински и полупланински релеф. По-рано днес Момчил Неков беше гост на откриването на учебната година в Професионалната гимназия по икономика в Перник. Там той обяви началото на ученически конкурс с награда посещение в Европейския парламент в Брюксел.", "date": "2017.09.16", "title": "Евродепутатът Момчил Неков обеща помощ на производителите от планинските райони "}
{"url": "http://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%BE%D1%82%D0%B8%D0%B2%D0%B0-%D0%BF%D1%80%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D1%81%D1%8A%D1%80%D0%B1%D0%B8%D1%8F-news690637.html", "text": "На 18 септември вицепрезидентът Илияна Йотова ще участва в церемонията по официалното откриване на бюст-паметника на поета и революционер Христо Ботев в Основното училище \"Христо Ботев\", Димитровград, Сърбия. През май тази година вицепрезидентът присъства на полагането на символичния основен камък за изграждането на монумента, съобщиха от прессекретариата на президента. Илияна Йотова ще се срещне с Владица Димитров - кмет на Димитровград, и Никола Селакович - секретар на президента на Република Сърбия, в сградата на общината. Вицепрезидентът ще посети и гимназията \"Св.св. Кирил и Методий\", където ще проведе дискусия с учениците. Илияна Йотова ще поднесе венец пред Паметника-костница от Сръбско-българската война на Нешков връх, след което ще посети храма \"Св. Димитър\".", "date": "2017.09.16", "title": "Илияна Йотова отива при българите в Сърбия"}
{"url": "http://pik.bg/%D1%81%D0%B2%D1%8A%D1%80%D1%88%D0%B2%D0%B0-%D0%BB%D0%B8-%D0%BA%D1%80%D0%B8%D0%B7%D0%B0%D1%82%D0%B0-400-%D0%B1%D0%B5%D0%B6%D0%B0%D0%BD%D1%86%D0%B8-%D1%81%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D0%BB%D0%B8-%D0%B2-%D1%81%D0%B8%D1%80%D0%B8%D1%8F-%D0%B7%D0%B0-%D0%B4%D0%B5%D0%BD-news690640.html", "text": "Повече от 400 бежанци са се завърнали по домовете си в Сирия за последните 24 часа. Това са съобщили от Руският център за помирение на враждуващите страни в Сирия, цитирани от ТАСС. В съобщението се цитират и градовете, от които са. По-рано стана ясно, че Турция, Русия и Иран се споразумяха за границите на зоните на деескалация, включително и Идлиб, главния регион, контролиран от опозицията. Това стана по време на преговорите за Сирия в казахстанската столица Астана. Преговорите ще продължат по въпроса кои сили ще бъдат разположени в Идлиб", "date": "2017.09.16", "title": "СВЪРШВА ЛИ КРИЗАТА! 400 бежанци са се върнали в Сирия за ден "}
{"url": "http://pik.bg/%D0%B8%D1%81%D0%BB%D0%B0%D0%BD%D0%B4%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news690636.html", "text": "Исландският премиер призова за предсрочни избори, след като една от партиите в коалиционното управление напусна, предава AFP, цитирани от Фокус. Въпросната партия е напуснала коалицията заради скандал свързан с правосъдието. Министър-председателят Бярни Бенедктсон (вдясно) заяви, че предпочита през ноември да бъдат проведени избори. С това страната ще влезе в нов изборен цикъл само една година, след последния вот, който се случи заради скандала „Панамагейт“.", "date": "2017.09.16", "title": "Исландският премиер призова за предсрочни избори"}
{"url": "http://pik.bg/%D0%B2-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-%D0%BE%D0%B1%D1%83%D1%87%D0%B0%D0%B2%D0%B0%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B4%D0%B5%D1%86%D0%B0%D1%82%D0%B0-%D1%81-%D0%BF%D0%B0%D1%80%D0%B8-%D0%BE%D1%82-%D1%81%D0%BF%D1%80%D0%B5%D0%BD%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D0%BF%D0%BE%D0%BC%D0%BE%D1%89%D0%B8-%D0%BE%D0%B1%D1%8F%D0%B2%D0%B8-%D0%B7%D0%B0%D0%BC-%D0%BC%D0%B8%D0%BD%D0%B8-news690641.html", "text": "В едно училище в пловдивския квартал \"Столипиново\" вече е започната работа с парите, които са върнати обратно в училището от спрени социални помощи. Това заяви пред БНР заместник-министърът на образованието Деница Сачева. Нейните колеги са започнали работа по допълнителна подкрепа и по допълнително обучение по български език за децата. Като подчерта, че учениците не са пари, които идват в училище, Сачева съобщи, че се предвиждат промени във финансирането на училищата и в начина на формиране на делегираните бюджети. Предвиждат се промени в делегираните бюджети, които ще бъдат съобщени след началото на годината - за следващата календарна година. Делегираните бюджети няма да се формират единствено и само на база единствено на бройка на учениците. Ще има и много други компоненти в тях, включително работа с деца от уязвими, работа с деца в риск, с деца, за които се изисква допълнителна подкрепа и така нататък. Както заплащането на учителите, така и бюджетите на училищата в бъдеще ще се формират въз основа на качеството на работата, а не въз основа на бройката на децата. За съжаление много от децата, които в момента екипите търсят, се оказват в чужбина или не са на адресите, на които са посочени. Усилията ще са малко по-продължителни от очакваното, но със сигурност всички екипи са на терен, работят активно всеки ден и съм убедена, че усилията ще дадат своите добри резултати, обясни зам.-министърът.", "date": "2017.09.16", "title": "В Столипиново обучават на български децата с пари от спрени социални помощи, обяви зам.-министър "}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B0-%D0%B6%D0%B5%D0%BD%D0%B8%D1%82%D0%B5-%D0%B2-%D1%82%D1%83%D0%BD%D0%B8%D1%81-%D0%B2%D0%B5%D1%87%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BE%D0%BC%D1%8A%D0%B6%D0%B2%D0%B0%D1%82-%D0%B8-%D0%B7%D0%B0-%D0%BD%D0%B5%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8-news690631.html", "text": "Властите в Тунис отмениха закона, забраняващ на жените да се омъжват за мъже немюсюлмани, съобщава БиБиСи. Говорителка на президента Бежи Каид Есебси обяви новината и поздрави жените за спечелването на \"свободата да избират съпруга си\". Досега немюсюлмански мъж, който е желаел да се ожени за тунизийска мюсюлманка, е трябвало да приеме исляма и да представи доказателство за това. Тунис, която е 99-процента мюсюлманска страна, се смята за една от най-прогресивните арабски страни по отношение на правата на жените. Новите законови разпоредби идват, след като президентът Есебси настоя за отмяна на ограниченията за сключване на брак, въведени през 1973 г. Той заяви в реч през миналия месец по време на честванията на Националния ден на жените, че брачното законодателство било \"пречка за свободата на избор на съпруг\". Ограничението също така се разглежда и като нарушение на конституцията на Тунис, която беше приета през 2014 г. в резултат на Арабската пролет. Правозащитни групи в Тунис също се бореха за премахването на закона. Заповедта влиза в сила незабавно и двойките са свободни да регистрират браковете си пред държавните служби.", "date": "2017.09.16", "title": "НОВИ ПРАВА! Жените в Тунис вече може да се омъжват и за немюсюлмани"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B8%D1%80%D0%B0%D0%BA%D1%81%D0%BA%D0%B8-%D0%BA%D1%8E%D1%80%D0%B4%D0%B8%D1%81%D1%82%D0%B0%D0%BD-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D1%8A%D1%82-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B8-news690629.html", "text": "Daily Sabah, цитиран от \"Фокус\". Лидерът на Кюрдското регионално правителство (КРП) в Северен Ирак Масуд Барзани заяви, че референдумът за независимост, ще продължи по план, въпреки възраженията от Багдад, Турция и голяма част от международната общност, пише Говорейки пред поддръжници в Амеди, Барзани каза, че легитимността на референдума идва от народа на „Кюрдистан“. „Към днешна дата не сме получили алтернатива, с която да заменим референдума“, заяви той. „Не слушайте никой, отиваме на референдум“, подчерта той пред събралото се множество. Думите му идват, след като специалният пратеник на САЩ към коалицията срещу „Ислямска държава“ Брет Макгърк призова КРП, да отложи референдума. Агенция „Фокус“ припомня, че срещу провеждането на този референдум твърдо застанаха Турция и Иран, докато Германия, САЩ и други страни призоваха за отлагането му.", "date": "2017.09.16", "title": "Лидерът на Иракски Кюрдистан се закани референдумът за независимост да продължи "}
{"url": "http://pik.bg/%D0%B0%D1%82%D0%B8%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D0%BB%D0%B0%D0%B6-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5-%D1%81-%D0%BD%D0%B5%D1%84%D1%82-news690685.html", "text": "Гърция затвори плаж край Атина заради замърсяване с нефт, съобщи Екатимерини. Замърсяването е от потънал в края на миналата седмица танкер, превозващ 2,2 тона гориво. Все още не е ясно колко от него е изтегло, преди водолази да успеят да запушат пробойната.", "date": "2017.09.16", "title": "Атина затвори плаж заради замърсяване с нефт"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D1%83%D1%80%D1%83%D1%87%D0%B5%D0%B2-%D1%82%D0%B5%D0%BF%D1%8A%D1%80%D0%B2%D0%B0-%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%B8%D0%B7%D1%86%D1%8F%D0%BB%D0%BE-%D0%B4%D0%B0-%D1%81%D0%B5-%D0%BF%D1%80%D0%B5%D1%80%D0%B0%D0%B1%D0%BE%D1%82%D1%8F%D1%82-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%B7%D0%B0-%D0%B5%D0%BD%D0%B5%D1%80%D0%B3%D0%B8-news690635.html", "text": "„Това е България“ Радио „Фокус“ Новият регламент на Европейската комисия за сигурността на доставките на природен газ е вторият документ от поредицата законодателни актове за изграждане на Енергийния съюз, съобщи в предаването на Владимир Уручев, евродепутат от ГЕРБ/ЕНП. По думите му този документ е свързан със сигурността на енергийните доставчици. „Тепърва предстои изцяло да се преработят правилата за енергийния пазар. Има и нова директива, има и нов регламент, които в момента се разглеждат. Тепърва предстои да се разглеждат изцяло наново директивите за енергийна ефективност за възобновяема енергия, изцяло нова директива за управление в енергийния сектор във връзка със създаването на Енергийния съюз. Там се предвижда да се застъпи регионалното сътрудничество в по-широка степен“, коментира Владимир Уручев. Той каза още, че е възможно държави, в които има излишък на чиста енергия във вид на електричество, да обменят, да предават и да си взаимодейстат със съседни държави срещу друг вид чиста енергия.", "date": "2017.09.16", "title": "Евродепутатът Владимир Уручев: Тепърва предстои изцяло да се преработят правилата за енергийния пазар"}
{"url": "http://pik.bg/%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D0%B3%D0%B0-%D1%81%D0%B5-%D0%B5-%D0%BF%D0%BE%D1%8F%D0%B2%D0%B8%D0%BB%D0%B0-%D0%BD%D1%83%D0%BB%D0%B0%D1%82%D0%B0-news690710.html", "text": "Въглеродно датиране на индийски ръкопис разкри, че нулата се е появила между 224 и 383 г. - с 500 години по-рано, отколкото мислеха специалистите досега, съобщи БТА, цитирайки Ню сайънтист. Бакхшалийският манускрипт, който се съхранява в Бодлианската библиотека на Оксфордския университет, се състои от 70 листа от брезова кора. Той е изпълнен с математика и текст на санскрит. Според специалистите е някакво ръководство за будистки монаси. Открит е от селянин през 1881 г., като е наречен на селото му, сега в Пакистан. Съхранява се в Бодлианската библиотека от 1902 г. Специалистите са мислели, че манускриптът е от 9-и век, но сегашното датиране показа, че най-старите страници са много по-древни. Това означава, че точките, т.е. нулите в него, са по-стари от нулата на стената на храма Гвалиор, Индия, която досега беше смятана за най-древната. Бакхшалийският манускрипт е изпъстрен с точки, които по-късно еволюират в символа с дупка в средата. Точката първоначално е използвана, за да пази място, както в 505 - да покаже, че няма десетки. В този вид се появява в културите на маите и вавилонците.", "date": "2017.09.16", "title": "Учени разкриха кога се е появила нулата"}
{"url": "http://pik.bg/%D0%B7%D0%B8%D0%B3%D0%BC%D0%B0%D1%80-%D0%B3%D0%B0%D0%B1%D1%80%D0%B8%D0%B5%D0%BB-%D0%B5%D1%81-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%BD%D0%B0-%D1%82%D1%83%D1%80%D1%86%D0%B8%D1%8F-news690639.html", "text": "Middle East Monitor, цитиран от \"Фокус\". Германският външен министър Зигмар Габриел заяви, че Европейският съюз трябва да прекрати преговорите за членство на Турция заради нарушенията на човешките права от страна на турските власти, предава „Не можем да водим преговори за членство със страна, която нарушава човешките права, свободата на пресата, и праща граждани на Европейския съюз в затвора без да има очевидна причина“, заяви Габриел. Той добави, че ЕС може да „формира нова форма на сътрудничество“ по време на преговорите за напускането на ЕС от Великобритания, която да стане основа и за отношенията със страни като Турция.", "date": "2017.09.16", "title": "Зигмар Габриел: ЕС трябва да прекрати преговорите за членство на Турция"}
{"url": "http://pik.bg/%D0%BA%D1%80%D0%B8%D1%82%D0%B8%D1%87%D0%BD%D0%BE-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news690688.html", "text": "Нивото на терористична заплаха във Великобритания беше вдигнато до „критично”, съобщи Нова телевизия. Това става след терористичния акт в лондонското метро, при който бяха ранени 29 души. Експлозията стана във влак на станция „Парсънс грийн” в час пик. От полицията казаха, че задействаното самоделно взривно устройство е било с часовников механизъм. От началото на годината във Великобритания бяха извършени четири терористични нападения, при които загинаха 36 души.", "date": "2017.09.16", "title": "Критично! Вдигнаха нивото на терористична заплаха във Великобритания"}
{"url": "http://pik.bg/%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BA%D0%B8-%D0%B4%D0%BE-23-%D0%B3%D0%BE%D0%B4%D0%B8%D0%BD%D0%B8-%D1%89%D0%B5-%D0%B8%D0%B3%D1%80%D0%B0%D1%8F%D1%82-%D0%BD%D0%B0-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-news690692.html", "text": "Женският национален отбор по волейбол на България (до 23 години) ще играе на полуфиналите на Световното първенство в Словения, съобщи Спортал. За това помогнаха и волейболистките на Куба, които се наложиха над вече бившия шампион Бразилия с 4:1 гейма (15:12, 9:15, 15:10, 17:15, 16:14) в последния мач от Група „В“ на Мондиала. Така Бразилия остана на 3-о място в крайното класиране на групата с 3 победи, 2 загуби и 9 точки и ще играе за 5/8-о място на турнира срещу 4-ия от Група „А“ - Тайланд. Българките, които в последния си мач от групата загубиха от Турция с 1:4 гейма, завършват втори с 4 победи, 1 загуба и 11 точки и се класира за полуфиналите на Световното първенство. Място там си осигуриха и туркините, които спечелиха първото място също с 4 победи и 1 загуба, но с 12 точки. На полуфиналите българските \"лъвици\" ще играят с домакините от Словения, които станаха победители в Група „А“ след 5 победи от 5 мача и 15 точки. Турция пък ще спори с Доминиканска република, която остана втора в другия поток с 3 победи, 2 загуби и 9 точки. Двете полуфинални срещи са тази вечер, като първата от 16:30 часа българско време е между Турция и Доминиканска република, а от 19:30 часа ще играят България и Словения.", "date": "2017.09.16", "title": "Волейболните националки (до 23 години) ще играят на полуфиналите на Световното първенство"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BA%D0%BE%D1%81%D0%BE%D0%B2%D0%B0%D1%80%D0%B8-%D1%81-%D1%84%D0%B0%D0%BB%D1%88%D0%B8%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D0%B0%D1%81%D0%BF%D0%BE%D1%80%D1%82%D0%B8-%D0%BD%D0%B0-%D1%80%D1%83%D0%BC%D1%8A%D0%BD%D1%81%D0%BA%D0%BE-%D1%83%D0%BD%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-news690691.html", "text": "Български лични карти са открити у двама косовски граждани при опит да пресекат румънско-унгарската граница, съобщава унгарското издание Локал. Двамата пътували с влак от Тимишоара до Будапеща. При разпита те признали, че купили фалшивите български паспорти за 2 хил. евро от неизвестен човек в Сърбия. Започнато е наказателно поизводство.", "date": "2017.09.16", "title": "Задържаха косовари с фалшиви български паспорти на румънско-унгарската граница"}
{"url": "http://pik.bg/%D0%B3%D0%B5%D1%80%D0%B1-%D1%81-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%BA%D0%B0%D1%81%D0%B0%D0%B5%D1%89%D0%BE-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8%D1%82%D0%B5-%D0%B4%D0%B5%D1%86%D0%B0-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8-%D0%BC%D0%B5%D0%B4%D0%B0%D0%BB%D0%B8%D1%81%D1%82%D0%B8-news690706.html", "text": "Парламентарната група на ГЕРБ поема инициативата да внесе предложение за промяна в Закона за физическото възпитание и спорта при смърт на олимпийски медалист с отпусната пожизнена месечна премия, същата да може да се получава от неговите деца до навършване на тяхното пълнолетиe. Поводът за инициативата на ПГ на ГЕРБ е гражданското искане, насочено към законодателя да се помогне на децата на двамата шампиони Величко Чолаков от Смолян и Милен Добрев от Пловдив. Двамата починаха на по 35 години и оставиха общо трима сираци. Текстовете за промените в закона вече са в процес на финализиране и ще бъдат внесени в деловодството на Народното събрание в началото на следващата седмица.", "date": "2017.09.16", "title": "ГЕРБ с важно предложение, касаещо непълнолетните деца на починали олимпийски медалисти"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BC%D0%B5%D1%80%D0%B0%D1%86%D0%B8%D1%82%D0%B5-%D0%BD%D0%B0-%D1%81%D0%BB%D0%B0%D0%B2%D0%B8-%D0%B4%D0%B0-%D0%B2%D0%BB%D0%B8%D0%B7%D0%B0-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D0%B4%D1%83%D0%BC%D0%B8-%D0%B5-%D0%BB%D0%B5%D1%81%D0%BD%D0%BE-%D0%B2%D0%B8%D0%B4%D0%B5%D0%BE-news690716.html", "text": "Бойко Борисов пристигна в Девин. Той присъства на откриването на реконструиран топлопровод за минерална вода в Девин . Съоръжението ще довежда до града водата от находището Беденски минерални бани. С него е и ми В четвъртък сме поканили кметовете, в изпълнение на нашата програма, близо 600 млн. лв. отиват за образователна инфраструктура, каза Борисов. \" Това са пари за физкултурни салони, за основно саниране на училища и детски градини. На много места вече започнаха да ги строят. В четвъртък в София ще се срещна с директорите, за да се усвоят средствата и да не се пречи на учебния процес и където е необходимо, да се промени учебното време на паралелките“, обясни той и уточни, че голяма част от средствата ще бъдат за Смолян, Девин и Златоград. \"Ако се върнете в годините назад и да ми кажете кога са давани такива целеви пари за образование, за инфраструктурата, за децата, учениците и преподавателите, мога да споря много с вас“, посочи премиерът. „Благодаря, че сте тук - да добрувате, да работите и да се радвате на невероятната природа, която имаме\", поясни Бойко Борисов. Пред журналисти премиерът коментира, че се надява направеното да даде много добър резултат в качеството на образованието през следващите години нистърът на регионалното развитие и благоустройството Николай Нанков. \"Хората искат подобни инвестиции. Да не лъжем туристите, че пият минерална вода, а ние им даваме чешмяна. Като дойдемна власт, всички започнат да иска\", каза Борисов. Той припомни, че още от първия ден на правителството са започнали да изплащат пенсиите. От началото на годината имаме близо 11% повишение на доходите в страната. Надявам се в Девин да надминат 30%, защото хората го заслужават. Надявам се работодателите в района да направят така че хората да остават тук с по-високи заплати и по-добри доходи. Факт е, че се увеличава туристическият поток, трябва и обслужване, което да отговаря на високите задачи, които си поставяме“, обясни той.", "date": "2017.09.16", "title": "ПЪРВО В ПИК! Бойко Борисов за мераците на Слави да влиза в политиката: На думи е лесно (ВИДЕО)"}
{"url": "http://pik.bg/%D1%81%D0%BC%D1%8F%D1%85-%D0%B2-%D0%BA%D1%8A%D1%89%D0%B0%D1%82%D0%B0-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B0%D1%82%D0%B0-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D0%B3%D0%B0%D0%BD%D0%B8-%D1%81-%D0%BA%D1%83%D0%BB%D1%82%D0%BE%D0%B2-%D0%B3%D0%B0%D1%84-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-news690652.html", "text": "Силиконката Джулиана Гани се изложи тотално в Къщата и не за първи път. С напомпано като гърдите й самочувствие тя отговори, че любимата и книга е... Пауло Коелю. Без да знае всъщност, че Коелю е писател, а не книга. Тази грешка обаче ни най-малко не я накара да се смути, защото никой дори не си направи труда да й разясни нещата. Пауло Коелю напоследък е сочен за любимец от повечето миски. Причината е неизвестна никому, защото писателят е елитарен и труден за четене.", "date": "2017.09.16", "title": "СМЯХ В КЪЩАТА! Силиконката Джулиана Гани с култов гаф във \"ВИП брадър\""}
{"url": "http://pik.bg/%D0%B2-%D1%8F%D0%BC%D0%B0%D0%B9%D0%BA%D0%B0-%D0%BF%D0%BE%D1%87%D0%B8%D0%BD%D0%B0-%D0%BD%D0%B0%D0%B9-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-news690695.html", "text": "На 117 години в Ямайка почина Вайълет Мос Браун, която бе най-възрастният човек на Земята. Това обяви в личния си профил в „Туитър“ премиерът на Ямайка Ендрю Холнес. Вайълет Мос Браун официално бе обявена за най-възрастния човек на Земята през април. Това стана, след като почина италианката Ема Моран. Браун бе последният човек, родил се през 1900 година.Тя бе родена в Трелони, Ямайка на 10 март 1900 година. В едно интервю Браун коментира, че е успяла да стане столетница, тъй като не яде свинско и пилешко, и не пие ром.", "date": "2017.09.16", "title": "В Ямайка почина най-възрастният човек на Земята"}
{"url": "http://pik.bg/%D0%BD%D0%B0-%D0%B3%D0%BE%D1%81%D1%82%D0%B8-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B4%D0%B5%D0%BD-%D0%BD%D0%B0-%D0%BE%D1%82%D0%B2%D0%BE%D1%80%D0%B5%D0%BD%D0%B8%D1%82%D0%B5-%D0%B2%D1%80%D0%B0%D1%82%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news690748.html", "text": "Заместник-председателя на Народното събрание Цвета Караянчева откри Деня на отворените врати в парламента, съобщиха от пресцентъра на Народното събрание, циитрани от Фокус. Тя покани гражданите да разгледат сградата и да заемат места в пленарната зала. Показа им как се гласува с депутатска карта и отговори на всички техни въпроси. Сред най-често задаваните въпроси бяха за това, как работят народните представители, как се гласува и защо се карат депутатите. До 17:00 часа сградата на законодателната институция ще може да бъде посетена от граждани в рамките на инициативата Европейски дни на наследството. Наред с ежедневието на парламентаристите, гражданите, дошли в Народното събрание, се интересуваха и от предстоящото българско председателство на Съвета на ЕС, какви стъпки се предприемат за влизането на България в Еврозоната, кога ще приключи изграждането на новата пленарна зала на парламента. „Приятно съм изненадана, че много млади хора се интересуват от работата на Народното събрание“,  коментира заместник-председателят на парламента. Председателят на парламента Димитър Главчев ще разговаря в 16:30 часа с последните посетители в пленарната зала на Народното събрание. Той ще покани най-младите и най-любопитни сред тях в кабинета на председателя, ще им разкаже за дейността на институцията и ще отговори на техни въпроси.", "date": "2017.09.16", "title": "На гости на депутатите! Ден на отворените врати в парламента"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B4%D0%B0%D0%B4%D0%B5-%D0%B4%D0%B0-%D1%81%D0%B5-%D1%80%D0%B0%D0%B7%D0%B1%D0%B5%D1%80%D0%B5-%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%BF%D0%B8%D1%88%D0%B5-%D1%83%D0%BA%D0%B0%D0%B7%D0%B0-%D0%B7%D0%B0-%D0%BD%D0%B0%D0%B7%D0%BD%D0%B0%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D0%B5-news690724.html", "text": "Президентът Румен Радев даде да се разбере,  че няма да подпише указа за назначаване на Георги Чолаков за председател на Върховния административен съд (ВАС). В началото на седмицата ВСС взе решение да предложи на президента да назначи Чолаков. „Казах, че най-логично е новият председател на ВАС да се избира от новия състав на ВСС – заяви Радев пред Би Ти Ви. - Старият състав вече излъчи своя кандидат, ако му дадем шанс да бъде потвърден и от новия състав на ВСС, неговият авторитет ще бъде още по-голям”. Президентът се включи в инициативата на Би Ти Ви „Да изчистим България заедно”.", "date": "2017.09.16", "title": "Президентът Румен Радев даде да се разбере, че няма да подпише указа за назначаването на Георги Чолаков за шеф на ВАС"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D0%B1%D0%B5%D1%89%D0%B0-%D0%B4%D0%B0-%D1%81%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B8-%D0%BE%D1%82%D0%B1%D0%BB%D0%B8%D0%B7%D0%BE-%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%BE%D1%82%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-news690738.html", "text": "Reuters, цитиран от \"Фокус\". Белият дом съобщи, че президентът на САЩ Доналд Тръмп е заявил на британския министър-председател Тереза Мей, че страната му ще продължи да помага на Великобритания при предотвратяването на терористичните нападения, предаде „По време на телефонен разговор с Мей, Тръмп изрази подкрепата си за тези, които бяха ранени при нападението във влака в Лондон и обеща да продължи близкото сътрудничество с Великобритания за спиране на нападенията по света, насочени срещу невинни граждани и за борбата срещу екстремизма“, пише в официално заявление на Белия дом.", "date": "2017.09.16", "title": "Тръмп обеща да си сътрудничи отблизо с Великобритания след терористичното нападение"}
{"url": "http://pik.bg/%D1%81%D1%83%D0%BF%D0%B5%D1%80-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BB%D0%BE%D0%B2%D0%B5%D1%87-%D0%BE%D1%82%D0%BA%D1%80%D0%B8%D1%85%D0%B0-%D1%83%D1%87%D0%B5%D0%B1%D0%BD%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D1%81-%D0%BF%D0%B5%D1%81%D0%B5%D0%BD-%D0%BD%D0%B0-%D0%B0%D0%B7%D0%B8%D1%81-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D1%81%D0%B5-%D0%B2%D0%B7%D1%80%D0%B8%D0%B2%D0%B8%D1%85%D0%B0-news690711.html", "text": "Кадри от първия учебен ден в ловешка гимназия, на които пред учениците, по време на училищното тържество, се изпълнява поп-фолк песен на Азис, вместо обичайните училищни песни, взриви социалните мрежи. „В програмата на училището за откриването на годината не е била включена тази песен - заяви директорката на Професионалната гимназия по икономика, търговия и услуги в Ловеч госпожа Драганнска. -  Това изпълнение се е случило, след като учителите и ученици са влезли в класните стаи. Много родители са свидетели. И самата аз се намирах в сградата . Ученикът е от гимназията. Това е Евелин, който учи в десети клас. Обучава се в специалност „Кетъринг“. Наистина е много темпераментен. Добро момче. Дори сам той пожела да се включи в пограмата със своя музикална техника. На самото тържество те поздравиха всички с „Йовано, Йованке“. За мен би било кошмар да искам откриване на учебната година с Азис“ „Случилото се явно е било лична поръчка“, заяви една от преподавателките. Госпожа Лилова, която е директор на Центъра за деца със специални образователни потребности потвърди, че тя е направила клипчето за лична употреба. „Направено е почти час, след като официалното откриване на учебната година приключи – разясни Лилова. – Аз и част от моите ученици бяхме гости на официалното открвинате на учебната година на гимназията. Вероятно вече съжаляват, че са ни поканили. Извинявам им се. Клипчето го направих за лична употреба. Детето, което изпълнява песента, ме помоли да му го изпратя. Стана техническа грешка и страшно недомислие от моя страна. Дължа извинение на целия екип на училището, на директорката. Изцяло моя е грешката. Освен тази песен, децата пяха „Македонско девойче“ и други песни. Записах именно тази песен, защото е популярна песен“. „Бях информиран за появилото се клипче в социалните мрежи – заяви пред господин Начев, началник на районния инспекторат по образованието. – Свързах се с директорката на Професионалната гимназия по икономика, търговия и услуги в Ловеч госпожа Драганска и разбрах, че въпросното събитие се е случило след официалното откриване на учебната година. Разпоредих проверка и поисках доклад. Ще бъдат разгледани всички факти и обстоятелства“.", "date": "2017.09.16", "title": "СУПЕР СКАНДАЛ!  В Ловеч откриха учебната година с песен на Азис, социалните мрежи се взривиха (ВИДЕО)"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B7%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%B1%D0%B5%D1%80%D0%BB%D0%B8%D0%BD-news690766.html", "text": "Германската полиция е задържала мъж, който е заподозрян за стрелбата пред нощен клуб в берлинския район Хоеншьонхаузен тази сутрин, съобщават от правоохранителните органи на германската столица, цитирани от ТАСС. „Един заподозрян за стрелбата в Берлин е задържан – се посочва в съобщение на пресслужбата на берлинската полиция. – Мотивите и детайлите около развитието на събитията в момента се изясняват“. Инцидентът стана около 02:00 часа местно време тази сутрин (б.р около 03:00 часа българско време). При стрелбата един човек бе убит, а други трима – ранени.", "date": "2017.09.16", "title": "Германската полиция е задържала заподозрян за стрелбата в Берлин"}
{"url": "http://pik.bg/%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D1%80%D0%B5%D0%B6%D0%B8%D1%81%D1%8C%D0%BE%D1%80-%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D1%80%D1%83%D0%BB%D0%BE%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-news690704.html", "text": "Лондон стана парник за отглеждане на терорирсти. Това заяви пред Нова телевизия журналистът и режисьор Николай Барулов, който работи и живее в британската столица. Той коментира терористичните атаки във Великобритания напоследък. Барулов добави, че в момента Великобритания е като кораб блез платна и капитан, който плува без ясни цел и посока. „Средата, която е там, предразполага това да се случи – коментира Барулов. - Всички, които извършиха атентати през последната година, са наблюдавани от полицията и са в листи, които са за потенциално опасни лица. Те обаче са подпомагани с помощи и не са наблюдавани добре. В Лондон няма достатъчно полицаи, разчита се повече на камери\". Журналистът добави, че като цяло политиката на Англия е да насажда у хората страх. \"Големият абсурд е, че казваме \"да, не се страхуваме, но всъщност го правим – аргументира се Барулов. - В Англия големият проблем е, че обществото е адски разделено. Липсва начин за общуване между различните раси. Лондон избра кмет мюсюлманин, който е много толерантен. Той носи качества, способни да обединят хората и да живеят мирно, но проблемите идват, че дадени групи живеят необезспокоявани и без мониторинг“.", "date": "2017.09.16", "title": "СЛЕД ТЕРОРА В ЛОНДОН! Българският режисьор и журналист Николай Барулов: Политиката на Англия е да насажда у хората страх"}
{"url": "http://pik.bg/%D0%B5%D0%B4%D0%B8%D0%BD-%D1%87%D0%BE%D0%B2%D0%B5%D0%BA-%D0%B5-%D1%82%D0%B5%D0%B6%D0%BA%D0%BE-%D1%80%D0%B0%D0%BD%D0%B5%D0%BD-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B8%D1%81%D0%BA%D1%8A%D1%80%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5-%D1%81%D0%BD%D0%B8%D0%BC%D0%BA%D0%B0-news690759.html", "text": "Тежка катастрофа е затруднила движението в Искърското дефиле, съобщава Би Ти Ви. Инцидентът е станал по обяд малко след Черепишкия манастир в посока София. Автомобил губи управление, след като по време на движение се откъсва предната гума заедно с носещия лост. Колата се удря в мантинелата и се обръща по таван. Шофьорът е с леки охлузвания, но спътникът му е със сериозно нараняване в областта на таза, заявиха медиците от спешния екип. Снимка : Би Ти Ви", "date": "2017.09.16", "title": "Един човек е тежко ранен при катастрофа в Искърското дефиле (СНИМКА)"}
{"url": "http://pik.bg/%D0%BA%D1%80%D0%B0%D0%B9-%D1%82%D0%B0%D0%B9%D0%BD%D0%B0%D1%82%D0%B0-%D0%B7%D0%B0-%D1%82%D0%B0%D1%82%D1%83%D0%B8%D1%80%D0%BE%D0%B2%D0%BA%D0%B8%D1%82%D0%B5-%D0%BD%D0%B0-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%B5-%D1%80%D0%B0%D0%B7%D0%B1%D1%83%D0%BB%D0%B5%D0%BD%D0%B0-news690767.html", "text": "Анджелина Джоли рядко се появява в разголени тоалети, носи по-често елегантно бизнес облекло, което подхожда на ролята й на посланик на ООН. Тази седмица обаче актрисата показа плът на премиерата в Ню Йорк на филма си „Първо те убиха баща ми“. Лентата разказва за ужаса на един от най-жестоки режими в историята на човечеството – този на Червените кхмери в Камбоджа. Въпреки че филмът е интересен сам по себе си, доста интригуващи се оказаха и татуировките на Джоли. Тя бе облечена в красива рокля с гол гръб, която позволи да разгледаме по-подробно татусите на звездата. Твърди се, че тя има около 20 мастилени рисунки тялото си. 1. „Знай праватa си“, парче на The Clash, изписано с готически букви. Нарисувана е през 2004 г. 2. Координати на местата, където са родени децата й от 2007 до 2011 г. През 2011 г. е добавено и родното място на Брад Пит – Оклахома. 3. Будистко заклинание, посветено на сина й Мадокс, осиновен в Камбоджа. Направена е през 2003 г. в тайландски хотел. 4. Дизайн на будистки храм, който напомня да имаме милост един към друг. Направена е през 2016 г. 5. Древни будистки мантри, за които се смята, че носят късмет и богатство. Направена е през 2016 г. 6. Тази представя четири континента и четирите елемента – въздух, вода, вятър и огън. Направена е през  2016 г. 7. Написана е на арабски език и значи „Решимост“. Покрива татуировката, която в миналото си направила с Били Боб Торнтън. Направена е през 2009 г. 8. Два реда арабски текст, изписан малко след двойната й вазектомия. Направена е през 2013 г.", "date": "2017.09.16", "title": "КРАЙ! Тайната за татуировките на Анджелина Джоли е разбулена"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%B7%D0%B0-%D1%81%D0%B0%D1%89-%D0%B1%D0%B5%D0%B7-%D0%BE%D1%85%D1%80%D0%B0%D0%BD%D0%B0-news690741.html", "text": "Президентът на Турция Реджеп Ердоган заминава за Ню Йорк, за участие в церемонията за откриването на 72-ата годишната сесия на Общото събрание на ООН без охрана, съобщава вестник „Джумхуриет”. Причината за това е издадената в САЩ заповед за арест на охранители на Ердоган. При последната визита във Вашингтон охранителите на турския президент превишиха правомощията си, пребивайки протестиращи срещу Ердоган пред сградата на турското посолство. При това положение се очаква в голяма степен охраната на Ердоган да бъде осигурена от САЩ по време на престоя му в Ню Йорк в периода 17-21 септември. След издадените в САЩ заповеди за арест на бившия министър на икономиката Зафер Чаглаян и на бившия гуверньор н държавната „Халкбанк”, с повишен интерес се очаква кои лица ще бъдат включени в състава на официалната делегация на Ердоган. Същевременно продължават дипломатическите усилия Ердоган да бъде включен в списъка на първите 10 световни лидери, които ще се изкажат в първия ден от трибуната на Общото събрание на ООН. Успоредно с това турският президент  ще проведе и редица двустранни срещи. Очаква се те да бъдат с близо 20 световни лидери, сред които прецедентът на САЩ Доналд Тръмп, президентът на Франция Емануел Макрон, премиерът на Великиобритания Тереза Мей, президентът на Италия Серджо Матарела. Засега не е предвидена среща на Ердоган с канцлера на Германия Ангела Меркел. Срещу 12 от охранителите на Ердоган през юни бяха издадени заповеди за арест. В последствие към „списъка на Ердоган” бяха прибавени нови 4 лица. Сред тях са живеещите в САЩ Еюп Йълдъръм – в Ню Джърси, както и Синан Нарин – във Вирджиния. Те моментална бяха арестувани, вкарани в затвора и изправени пред съда. Съдията по делото постанови те да останат с постоянна мярка за неотклонение „Задържане под стража”.", "date": "2017.09.16", "title": "Турският президент заминава за САЩ без охрана"}
{"url": "http://pik.bg/%D0%BF%D0%BE%D0%B2%D0%B5%D1%87%D0%B5-%D0%BE%D1%82-2500-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BF%D0%BE%D1%81%D0%B5%D1%82%D0%B8%D1%85%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%BE%D1%82%D0%B2%D0%BE%D1%80%D0%B5%D0%BD%D0%B8-%D0%B2%D1%80%D0%B0%D1%82%D0%B8-news690800.html", "text": "Повече от 2500 граждани посетиха Народното събрание в Деня на отворени врати на законодателната институция. Председателят на парламента Димитър Главчев разговаря с посетители в пленарната зала на парламента и разказа на най-младите и любопитни сред тях как работи Народното събрание. Кой стои на предните редове в пленарната зала, кой може да се изказва от трибуната и кой предлага законите бяха сред въпросите, които децата зададоха на Димитър Главчев. Те попитаха също за какво служи парламентарният звънец, как работят пултовете за гласуване и какво се изписва на мониторите в пленарната зала. Председателят на парламента ги покани и в своя кабинет, където имаха възможност да седнат на неговото място. Накрая младежите попитаха Димитър Главчев могат ли след време да бъдат стажанти в Народното събрание. Толкова умни и будни младежи винаги са добре дошли в парламента, отговори той. За втори път Народното събрание се включва в инициативата Европейски дни на наследството, организирана от Столична община и Министерство на културата със съдействието на Френското посолство и Френския институт в България.", "date": "2017.09.16", "title": "Повече от 2500 граждани посетиха парламента в Деня на отворени врати"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D1%86%D0%B8%D0%B3%D0%B0%D0%BD%D0%B8%D1%82%D0%B5-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B8-%D1%81-%D0%B1%D1%80%D0%B0%D0%B4%D0%B2%D0%B8-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D0%BA%D1%80%D0%B0%D0%B9-%D0%B0%D0%B9%D1%82%D0%BE%D1%81-news690803.html", "text": "Прокуратурата няма да иска удължаване на мерките на 4-мата цигани, които вчера след обяд млатиха с брадви по главата 25-годишен бургазлия, съобщава Флагман.бг. Това означава, че Руси Джамбаза и роднините му ще бъдат освободени от ареста. По случая били проведени множество разпити между страните, направена е и очна ставка. Версиите за случилото били коренно различни, разкриха разследващи. Единият от мургавите нападатели също твърдял, че е пострадал и дори си извадил медицинско свидетелство за нараняванията. Според тях Илиян Мавров отишъл в с. Мъглен заедно със свой авер и приятелката си и провокирал тумбата мургави, които му отвърнали както си знаят - с канонада от камъни и удари с брадва по главата. Наглите роми твърдели, че разпространените видеоклипове имали предистория, която предизвикала реакцията им. Какво обаче може да провокира удари с брадва по главата на човек? И кой нормален би тръгнал едва ли не да убива след каквато и да е провокация? Това са въпроси, на които трябва да отговорят прокуратурата и разследващите. И ако освобождаването на тези цигани провокира етническо напрежение със сериозни последствия, кой ще бъде виновен тогава?", "date": "2017.09.16", "title": "ИЗВЪНРЕДНО! Освободиха циганите, нападнали с брадви бургазлия край Айтос"}
{"url": "http://pik.bg/%D0%BD%D0%B5-%D0%BF%D1%80%D0%BE%D0%BF%D1%83%D1%81%D0%BA%D0%B0%D0%B9%D1%82%D0%B5-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D1%83%D0%B8%D0%BA%D0%B5%D0%BD%D0%B4-%D0%BD%D0%B0-%D0%B0%D0%BB%D0%B5%D1%8F-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-%D0%BD%D0%B0-%D0%B2%D0%B8%D1%82%D0%BE%D1%88%D0%BA%D0%B0-news690721.html", "text": "Не пропускайте да се възползвате от финалния уикенд на атракцията на седмицата - \"Алея на книгата\" в София. Над 50 издателства предлагат книгите си с големи отстъпки от цените и привличат ценителите на хубавата литература с пъстри предложения. Ще откриете четива за всяка възраст, от всички жанрове, на нашумели нови автори и класици. Ще си тръгнете с препълнена торба прекрасни книги, предвкусвайки много щастливи часове в тяхната компания и няма да имате търпение да им се посветите. Осемнайсетте бели шатри на издателствата са разположени в пешеходната зона на бул. \"Витоша\" и са отворени днес до 20 и утре от 10 до 19 часа. Можете да донесе книгите, които вече сте прочели, както и използвани учебници и да ги подарите за инициативата \"Прозорец към родината\". Вашите дарове ще бъдат изпратени на българските общности в чужбина. До 70% стигат отстъпките от цените на книгите на водещото издателство \"Милениум\" , чийто каталог можете да разгледате подробно в подчертания линк. Щандът на издателството се намира в шатра 16. Там ще откриете политически анализи, исторически изследвания, наръчници за отслабване и оздравяване, интересни детски и тийнейджърски заглавия, книги за себепознание, езотерика, билколечение, хубави съвременни световни романи и десетки стихосбирки с поезията на обичани автори. През последните дни повишен бе интересът към политическите заглавия като \" \"  на Антон Тодоров, която разкрива игрите на закулисието. Биографичната премиерна книга на американския историк Дъглас Смит - , която освен, че подробно анализира най-скандалната личност в руската история, описва детайлно и епохата преди избухването на болшевишката революция.", "date": "2017.09.16", "title": "Не пропускайте последния уикенд на \"Алея на книгата\" на \"Витошка\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B8%D0%B5%D1%82%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%BD%D0%B0-%D0%BB%D0%B0%D0%BC%D0%B1%D0%BE-%D1%81%D0%B5-%D1%81%D0%BF%D0%B0%D1%81%D1%8F%D0%B2%D0%B0-%D0%BE%D1%82-%D1%84%D0%B0%D0%BB%D0%B8%D1%82-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80---%D0%B5%D0%BD%D0%B4%D0%B6%D0%B8-%D0%BA%D0%B0%D1%81%D0%B0%D0%B1%D0%B8-news690364.html", "text": "Диетоложката Енджи Касабие, която преди години се прочу, след като успя да стопи Стефан Данаилов и Азис, е в тежка финансова криза. Това е причината ливанката да влезе в шоуто ”ВИП Брадър”, откъдето й обещали 70 бона хонорар, ако изкара до края на предаването. В момента докторката била почти на ръба на мизерията, след като бизнесът й с диетични храни два пъти фалира, а измамници я завлякоха с много пари, които платила за жилище на зелено, но така и не било построено. Бизнес начинанията й са се провалили преди година, малко след като вдигна сватба с Мистър Ливан 2014, Рабил ел Зейн. Първоначално Енджи отвори ливански ресторант до НДК , но не й провървя и го затвори. Преди години тя се загаджи с гръцкия бизнесмен Василис Фурлакис, с когото съвместно направиха клиника за здравословно отслабване и хранене. Именно тогава ливанката се прочу, след като с нейните манджи отслабнаха дузина българи. Пикът за бизнеса й настъпи, след като стана известно, че холивудски знаменитости, които идват в България, разчитат на нея за храненето си. След като скъсаха като гаджета, двамата разделиха и бизнеса. На практика докторката фалира, защото остана без пациенти, на които да препоръчва здравословно хранене. Касабие се надява, че след участието във „ВИП Брадър” ще стане по-популярна и ще успее да възвърне бизнеса си и да се издържа, тъй като нито тя, нито съпругът й разчитали на постоянни доходи.", "date": "2017.09.16", "title": "САМО В ПИК И \"РЕТРО\"! Диетоложката на Ламбо се спасява от фалит във \"ВИП Брадър\" - Енджи Касабие затънала в дългове"}
