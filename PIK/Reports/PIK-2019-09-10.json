{"url": "https://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B2%D0%B0%D0%B6%D0%B5%D0%BD-%D0%B8-%D0%BC%D0%BE%D0%B4%D0%B5%D1%80%D0%B5%D0%BD-%D1%80%D0%B5%D1%81%D0%BE%D1%80-news869089.html", "text": "Поздравявам българския комисар Мария Габриел след като днес официално стана ясно, че получава ресор \"Иновации и образование\" в новата Европейска комисия. Изключително важен и модерен ресор с бюджет 100 млрд. евро - третото по големина перо в общия бюджет на ЕС. Това написа премиерът Борисов на страницата си във Фейсбук по повод получаването на важния ресор от българския еврокомисар. Ето какво написа още Борисов: Мария Габриел ще поеме изцяло цифровите умения в образованието, а очакванията са бюджетът за образование да бъде увеличен тройно. Важно е, че голяма част от досегашния ресор \"Цифрова икономика и цифрово общество\" се съдържа в обхвата на новия. Под ръководството на Мария Габриел ще бъде програмата \"Хоризонт Европа\", от която се осигурява финансирането на киберсигурността, суперкомпютрите и дигиталните хъбове. Вярвам, че Мария Габриел ще ръководи успешно поверения й ресор, защото само иновациите ще доведат до по-високи заплати и по-конкурентоспособна икономика. Благодаря и на председателя на ЕК Урсула фон дер Лайен, че удържа на думата си и ни даде ресор, свързан с образование, иновации и нови технологии. Приоритети, залегнали в програмата на правителството, за които работим ежедневно! Сподели:", "date": "2019.09.10", "title": "Борисов поздрави Мария Габриел: Изключително важен и модерен ресор"}
{"url": "https://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D1%80%D0%B8%D0%B5%D0%BC%D0%B0-%D0%B3%D1%80%D1%8A%D1%86%D0%BA%D0%B8%D1%8F-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-news868970.html", "text": "Вицепремиерът и министър на външните работи Екатерина Захариева ще приеме министъра на външните работи на Република Гърция Николаос Дендиас в МВнР на 11 септември. Това съобщиха от пресцентъра на Министерството на външните работи. Николаос Дендиас, който пое поста на външен министър на 9 юли, е на първо посещение у нас. Екатерина Захариева ще се срещне с Николаос Дендиас за разговор на четири очи в 11,30 часа, в 11,50 часа ще се състоят пленарни разговори между двете делегации, а в 12,45 часа двамата министри ще направят изявления пред медиите. България и Гърция са стратегически партньори. Двете страни ще отбележат 140 г. от установяване на дипломатически отношения през 2020 г. Гърция е сред първите пет най-значими инвеститори в България. За първото тримесечие на 2019 г. стокообменът между двете държави е отбелязал ръст от 6,8% в сравнение със същия период на миналата година и е достигнал 817,1 млн. евро. Сподели:", "date": "2019.09.10", "title": "Захариева приема гръцкия външен министър"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%86%D0%B8%D1%8F-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D0%B8-%D1%81-%D0%BD%D0%BE%D0%B2%D0%B0-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B0-%D0%B2%D1%8A%D0%BB%D0%BD%D0%B0-%D0%BE%D1%82-%D1%81%D0%B8%D1%80%D0%B8%D1%8F-news869071.html", "text": "Турция не може да се справи с нова вълна мигранти от Северна Сирия , заяви президентът Реджеп Тайип Ердоган, като добави, че Анкара и Вашингтон трябва да установят „ зона за сигурност “ в региона възможно най-скоро, предаде Ройтерс. Съюзничните от НАТО се споразумяха да създадат зона за сигурност в Североизточна Сирия по южната граница на Турция и да прочистят зоната от сирийските кюрдски бойци. В неделя турски и сирийски войници проведоха първата си съвместна сухопътна патрулна операция в района. Сподели:", "date": "2019.09.10", "title": "Ердоган: Турция не може да се справи с нова мигрантска вълна от Сирия"}
{"url": "https://pik.bg/%D1%82%D0%B5%D0%BE%D1%80%D0%B8%D1%8F-%D0%BD%D0%B0-%D0%BA%D0%BE%D0%BD%D1%81%D0%BF%D0%B8%D1%80%D0%B0%D1%86%D0%B8%D1%8F%D1%82%D0%B0-%D1%80%D0%B0%D0%B7%D0%BF%D0%BB%D0%B5%D1%82%D0%B5-%D0%BB%D0%B8-%D1%81%D0%B5-%D0%BD%D0%B0%D0%B9-%D0%B7%D0%BB%D0%BE%D0%B2%D0%B5%D1%89%D0%B0%D1%82%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B7%D0%B0-%D0%B4%D0%B0%D1%8F%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news868938.html", "text": "Има редица теории на конспирацията за смъртта, погребението и гроба на принцеса Даяна. Според официалната версия тялото ѝ е погребано в имението Алторп, където са останките и на останалите членове на семейството на Лейди Ди. Сензационни нови снимки обаче, показват точното място, където принцеса Даяна е погребана тайно преди 22 години. Според една скандална теория, разпространена от британския таблоид \"Дейли Стар\" любимата британска принцеса, която почина трагично в автомобилна катастрофа в Париж, не е погребана там, където се твърди. Изданието публикува снимки на строго охраняваната крипта на църквата, където се твърди, че е предполагаемия истински гроб на принцесата. Фoтocитe пoкaзвaт oбъркaнa cлeдa oт cух цимeнт, кoятo мaркирa мяcтoтo, къдeтo oчeвиднo e бил пуcнaт кoвчeгът нa Лeйди Ди. Тя мoжe дa бъдe нaпрaвeнa oтвъд виcoкaтa cтoмaнeнa oгрaдa, кoятo зaoбикaля криптaтa, укрaceнa c прeдупрeдитeлни знaци, a пoртитe ca зaключeни c вeриги и кaтинaри. Бритaнcкaтa мeдия рaзкри, чe нa мяcтoтo имa и ceнзoри зa движeниe, кoитo ca нacoчeни към вceки caнтимeтър oт криптaтa, a мeркитe зa cигурнocт ca били знaчитeлнo зacилeни, cлeд кaтo e тръгнaл cлухът, чe тaм лeжи тялoтo нa Дaянa. Тeoриятa, кoятo зaплaшвa дa зaceнчи oщe eднa гoдишнинa oт пoгрeбeниeтo нa принцecaтa, прeдпoлaгa, чe Лeйди Ди e пoгрeбaнa имeннo в църквaтa \"Cвeтa Бoгoрoдицa\" в Грeйт Брингтън, Нoртхaнc. Дaянa e пoceщaвaлa мнoгo чecтo хрaмa кaтo дeтe, кoeтo зacилвa убeждeниятa, чe ocтaнкитe ѝ ca зaрoвeни тaм. Зa дa придaдaт пoвeчe тeжecт нa тeoриятa, мecтнитe житeли, кoитo пo-рaнo твърдяхa „пoдoзритeлнa“ дeйнocт в църквaтa, прeвзeхa ceлoтo в нoщтa нa пoгрeбeниeтo. Eпocкoпът нa Питърбърo вeднъж прeдприe вaжнa cтъпкa пo cвидeтeлcтвoтo зa пoгрeбeниeтo нa Дaянa и зaяви, чe тялoтo ѝ e пoгрeбaнo в Aлтoрп, при ocтaнaлoтo ѝ ceмeйcтвo, a нe в църквaтa. Нo 22 гoдини пo-къcнo, фeнoвeтe прoдължaвaт дa пoceщaвaт хрaмa c убeждeниeтo, чe тaм e иcтинcкият ѝ грoб. Сподели:", "date": "2019.09.10", "title": "ТЕОРИЯ НА КОНСПИРАЦИЯТА: Разплете ли се най-зловещата мистерия за Даяна (СНИМКИ)"}
{"url": "https://pik.bg/%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D1%80%D0%B5%D1%81%D0%BE%D1%80%D1%8A%D1%82-%D0%BD%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B5-%D1%82%D1%80%D1%83%D0%B4%D0%B5%D0%BD-%D0%B8-%D0%BE%D1%82%D0%B3%D0%BE%D0%B2%D0%BE%D1%80%D0%B5%D0%BD-news869069.html", "text": "Труден и много отговорен ресор е възложен на Мария Габриел, коментира пред БНТ проф. Антоанета Христова в коментар за последната новина, че България получава сектор \"Иновации и младежта\". Ключовата дума е качество на образованието, посочи още тя. Според мен това е един от трудните ресори, но тя и ще управлява един доста голям бюджет и е важно как ние ще успеем да усвоим средства от този ресор, заяви още Христова. Това е интересен и важен ресор, българският еврокомисар няма как да разчита на документи и нормативи, а това трябва да стане с влияние. За мен това е изключително модерен ресор, коментира политическият анализатор доц. Росен Карадимов. Ако успеем да участваме в програмите, като \"Хоризонт 2020\" това би дало сериозен стимул у нас, допълни той. Сподели:", "date": "2019.09.10", "title": "Антоанета Христова: Ресорът на Мария Габриел е труден и отговорен"}
{"url": "https://pik.bg/%D1%81%D1%8A%D0%B4%D1%8F%D1%82-18-%D0%B3%D0%BE%D0%B4%D0%B8%D1%88%D0%BD%D0%B0-%D0%BC%D0%B0%D0%B9%D0%BA%D0%B0-%D0%BF%D1%80%D0%B8%D1%87%D0%B8%D0%BD%D0%B8%D0%BB%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B1%D0%B5%D0%B1%D0%B5%D1%82%D0%BE-%D1%81%D0%B8-news869051.html", "text": "Районна прокуратура – Благоевград е внесла за разглежда в съда обвинителен акт срещу Г.С. (на 18 години) за извършено от нея престъпление по чл. 122, ал.1 от Наказателния кодекс. Обвиняемата С. до края на м. май 2019 г. била в Дом за деца, лишени от родителска грижа в гр. Дупница. Поради забременяването й, от страна на социалните служби, била издадена заповед за настаняването й в звено „Майка и бебе“ гр. София. Тя не изпълнила заповедта и се укрила. По същото време Г.С. заживяла на съпружески начала с А.В., с когото работели като пастири в частна ферма. Двамата обитавали стая в хангар, намиращ се в двора на бившето ТКЗС в с. Падеш, община Благоевград. Помещението било оскъдно обзаведено, условията на живот не били добри. На 09.07.2019 г., в МБАЛ гр. Благоевград, обвиняемата С. родила момче. Детето се намирало в добро общо състояние. При изписването от болницата, лекарите й дали препоръки за правилно кърмене и полагане на адекватни грижи за новороденото. Освен това с епикриза тя била насочена към детска консултация, за проследяване на детето от общопрактикуващ лекар и наблюдение. Въпреки задълженията си като родител, С. не посетила незабавно след изписването й лекар – педиатър. Същевременно тя получила полагащите й се социални помощи за раждането на детето и подала молба за отпускане на социални помощи и за отглеждането му. Новороденото било отглеждано в стаята, обитавана от обвиняемата и А.В., при лоши битови и хигиенни условия. Било хранено приоритетно с кърма, която обаче не достигала. Само веднъж майката го завела на преглед при педиатър, като тогава било установено недохранването му. На 17.08.2019 г. обвиняемата Г.С., заедно с А.В. и бебето, посетили събор в с. Падеш, където останали до около 02.30 ч. След като се прибрали, легнали да спят, като детето било сложено помежду им. В ранните часове то се разплакало и майката го накърмила в легнало положение, след което не го повдигнала. Към 08:20 ч. обвиняемата била събудена от А.В., който видял кръв на устата и носа на бебето и установил смъртта му. Бил подаден сигнал на телефон за спешни повиквания 112, след което на място били изпратени полицейски служители. От изготвената по делото съдебно- медицинска експертиза е видно, че смъртта на детето се дължи на механична асфиксия (запушване) на дихателните пътища от стомашно съдържимо. Именно това е довело до остра дихателна недостатъчност, при липса на вродени аномалии. Предстои съдът да насрочи разпоредително заседание по делото. Сподели:", "date": "2019.09.10", "title": "Съдят 18-годишна майка, причинила смъртта на бебето си"}
{"url": "https://pik.bg/%D0%BE%D1%81%D1%82%D0%B0%D0%B2%D0%BA%D0%B0-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D1%82%D1%80%D1%8A%D0%BC%D0%BF-%D1%83%D0%B2%D0%BE%D0%BB%D0%BD%D0%B8-%D0%B4%D0%B6%D0%BE%D0%BD-%D0%B1%D0%BE%D0%BB%D1%82%D1%8A%D0%BD-news869083.html", "text": "Президентът Доналд Тръмп заяви във вторник, че е помолил съветника по националната сигурност Джон Болтън да подаде оставка, като отбелязва, че „категорично не е съгласен с много от неговите предложения, както и другите в администрацията“, предава CNN \"Информирах Джон Болтън снощи, че услугите му вече не са необходими в Белия дом. Не бях съгласен категорично с много от неговите предложения, както и другите в администрацията и затова помолих Джон за оставката му, която ми бе връчена \"тази сутрин\", написа Доналд Тръмп в социалната мрежа „Туитър“. \"Благодаря на Джон много за неговата служба. Ще назнача нов съветник по национална сигурност следващата седмица\", добави той. Новината дойде само един час след като пресслужбата на Белия дом заяви, че Болтън трябва да се яви на брифинг във вторник заедно с държавния секретар Майк Помпео и министъра на финансите Стивън Мнучин. Сподели:", "date": "2019.09.10", "title": "ОСТАВКА В БЕЛИЯ ДОМ: Тръмп уволни Джон Болтън"}
{"url": "https://pik.bg/%D0%BF%D0%BE-%D0%BD%D0%B0%D1%81%D1%82%D0%BE%D1%8F%D0%B2%D0%B0%D0%BD%D0%B5-%D0%BD%D0%B0-%D1%82%D1%80%D1%8A%D0%BC%D0%BF-%D1%81%D1%8A%D0%B2%D0%B5%D1%82%D0%BD%D0%B8%D0%BA%D1%8A%D1%82-%D0%BF%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D1%81%D0%B0%D1%89-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news869076.html", "text": "Президентът Доналд Тръмп заяви във вторник, че е помолил съветника по националната сигурност Джон Болтън да подаде оставка, като отбелязва, че „категорично не е съгласен с много от неговите предложения, както и другите в администрацията“, предава CNN. \"Информирах Джон Болтън снощи, че услугите му вече не са необходими в Белия дом. Не бях съгласен категорично с много от неговите предложения, както и другите в администрацията и затова помолих Джон за оставката му, която ми бе връчена \"тази сутрин\", написа Доналд Тръмп в социалната мрежа „Туитър“. \"Благодаря на Джон много за неговата служба. Ще назнача нов съветник по национална сигурност следващата седмица\", добави той. Новината дойде само един час след като пресслужбата на Белия дом заяви, че Болтън трябва да се яви на брифинг във вторник заедно с държавния секретар Майк Помпео и министъра на финансите Стивън Мнучин. Сподели:", "date": "2019.09.10", "title": "По настояване на Тръмп: Съветникът по национална сигурност на САЩ подаде оставка"}
{"url": "https://pik.bg/%D0%BD%D0%B0%D0%BF-%D1%81%D0%B5-%D0%B7%D0%B0%D1%89%D0%B8%D1%82%D0%B8-%D1%87%D0%B0%D1%81%D1%82%D0%B8%D1%87%D0%BD%D0%BE-%D0%BE%D1%82-%D0%BD%D0%BE%D0%B2%D0%B8-%D1%85%D0%B0%D0%BA%D0%B5%D1%80%D1%81%D0%BA%D0%B8-%D0%B0%D1%82%D0%B0%D0%BA%D0%B8-news868948.html", "text": "„Степента на уязвимост на системите зависи от много фактори. Решаването на проблемите не е еднократен акт и няма как да се реши в рамките на месец или два. Това заяви пред БНР Васил Грънчаров – директор на Дирекция „Мрежова и информационна сигурност“ в Държавната агенция „Електронно управление“. След хакерската атака в системата на Националната агенцията за приходите (НАП) бяха разпоредени указания за повишаване на нивото на мрежовата и информационна сигурност, припомни Грънчаров. По думите му голяма част от мерките са изпълнени, за други е необходимо още време и ресурс. „След случая с НАП масово в публичното пространство се коментираше въпросът с това дали е направен технологичен одит, дали са установени проблеми и т.н. Технологичен одит и предприемане само на технологични мерки са част от необходимостта да бъдат предприети мерки за повишаване на мрежовата и информационна сигурност. Необходими са организационни мерки и система за управление на сигурността на информацията.“ Преди местните избори се подготвя план за организиране дейността по повишаване на мрежовата и информационна сигурност. „Установили сме контакт с Централната избирателна комисия, имаме добро взаимоотношение. Необходимо е чисто организационно това да бъде предварително направено“, каза още Грънчаров. Сподели:", "date": "2019.09.10", "title": "НАП се защити частично от нови хакерски атаки"}
{"url": "https://pik.bg/%D0%BE%D1%82-2020-%D0%B3%D0%BE%D0%B4%D0%B8%D0%BD%D0%B0-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%BE%D1%82-1000-%D0%BB%D0%B5%D0%B2%D0%B0-news869009.html", "text": "КТ “Подкрепа” ще поиска в бюджета за 2020 година да бъде заложена минимална работна заплата от 1000 лева, тъй като това минимално възнаграждение към момента отговаря приблизително на производителността на труда. Това каза пред журналисти икономическият съветник на синдиката Ваня Григорова, която участва във форум за правата на командированите работници, организиран от синдиката. “Ние ще поискаме по-висока минимална заплата и знаем, че управляващите няма да приемат по-висока от тази, която са записали”, допълни Григорова, цитирана от БТА. Според нея управляващите няма да се съгласят с подобно предложение, защото преди последните парламентарни избори дори е било записано замразяване на минималната работна заплата и само извънредните избори са били повод правителството да промени намеренията, за да “съблазнява българските работници”. През 2019 г. минималната заплата е 560 лева. Предвидено е тя да се увеличи на 610 лв. от 2020 г. и на 650 лв. от 2021 г. Според европейските сравнения заплатите в България са около една четвърт от средноевропейските, а производителността на труда в страната е около 50 процента от средноевропейската, допълни Григорова. По повод заявеното намерение от страна на министър Бисер Петков да се върви към минимални заплати по икономически сектори, а да отпаднат преговорите за минимални осигурителни доходи, които отново бяха бойкотирани от бизнеса, Григорова каза, че да се премине към минимални заплати по икономически сектори е предложение на КТ “Подкрепа” от минимум десет години, но за синдиката е неприемливо искането на бизнеса да няма национална минимална заплата. “Когато работим с минимални осигурителни доходи гарантираме само нивата на осигуряване на работниците, но не и заплащането и чисто теоретично е възможно да ни осигуряват на по-висока заплата, а да получаваме по-ниска”, коментира още Ваня Григорова в подкрепа на искането за минимални заплати по сектори. Искането на работодателите обаче да няма национална минимална заплата, а само минимални заплати по браншове е неприемливо, защото това би позволило в отделни браншове заплатата да бъде дори по-ниска от настоящата, тъй като няма да има минимум, от който да отскачат преговорите и тогава всичко би било позволено, каза още експертът. Григорова обобщи, че Конфедерацията иска минимални заплати по браншове, но само ако се запази националната минимална работна заплата. “По механизма за минималната работна заплата нищо не се случва, защото работодателите доказаха с дългогодишен бойкот, че могат да замразят минималните осигурителни доходи, чрез оттегляне от преговори да бойкотират и замразяват плащания”, каза Григорова в отговор на питане до къде са преговорите по механизма. Тя припомни, че за следващите две години в средносрочната прогноза е предвидено увеличение на минималната работна заплата. Григорова изрази надежда българските управляващи, които и да са те, през следващия мандат да заложат отново нарастващо увеличаване на минималната работна заплата, тъй като дори и да изпълнят настоящите си намерения, тя все още ще е драстично по-ниска от най-ниската в ЕС. Синдикатът не е канен на преговори по проекта на бюджет на Държавното обществено осигуряване. По отношение на болничните от КТ “Подкрепа” ще настояват в никакъв случай да не се говори за това българският работник да не получава обезщетение за първите три дни. “Нека да го плащат работодатели, да го плаща НОИ, няма значение кой, за нас е важно българският работник да има средства , с които да може да оживее той и семейството му, особено в първите дни, в които се налага да прави разходи за лекарства”, каза Григорова. Според нея работа на държавата и контролните органи е да ограничат злоупотребите, а не да се лишават осигурените от права, защото българският работник плаща , за да може да бъде осигурен в тези случаи. Сподели:", "date": "2019.09.10", "title": "ОТ 2020 ГОДИНА: Синдикатите искат минимална заплата от 1000 лева"}
{"url": "https://pik.bg/%D0%B2%D0%B0%D1%80%D0%BD%D0%B5%D0%BD%D0%B5%D1%86-%D0%BF%D0%BE%D1%82%D1%80%D0%BE%D1%88%D0%B8-%D0%BF%D0%B0%D1%82%D1%80%D1%83%D0%BB%D0%BA%D0%B0-news869012.html", "text": "На 09.09. т.г., около 00:00 часа, след посещение на сигнал в ж.к. «Трошево», при завръщане при служебния си автомобил, полицейските служители установяват умишлено счупено предно панорамно стъкло. Това съобщиха от ОДМВР – Варна. След проведени незабавни действия по разследване на случая и оперативно – издирвателни дейности е установено, че извършител на деянието е Н.Г. (46 г.) от Варна, известен на МВР. По случая е образувано бързо полицейско производство, материалите са докладвани в Районна прокуратура – Варна. Мъжът е задържан за срок до 24 часа. Сподели:", "date": "2019.09.10", "title": "Варненец потроши патрулка"}
{"url": "https://pik.bg/%D1%80%D1%83%D1%81%D0%B8%D1%8F-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D1%87%D0%B8%D1%81%D1%82-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%B4%D1%8A%D0%BB%D0%B3-news868886.html", "text": "Данните бяха съобщени официално от Министерството на финансите на Русия и Централната банка. От тях става ясно, че към първи август държавния дълг на федералното правителство, регионите и общините, включително държавните гаранции по кредитите на предприятията, е бил 16,2 трилиона рубли. В същото време ликвидните активи на държавата – федералните власти, регионите и извънбюджетните държавни фондове – към тази дата са били 17,6 трилиона рубли. По този начин, държавният дълг в широкото разбиране към средата на 2019 година е станал по-малък, отколкото ликвидните активи на „разширеното правителство. Отбелязва се, че това е станало възможно заради рекордните резерви, които покриват изцяло държавния дълг. Т.е., ако на Русия се наложи веднага да погаси всички дългове, това може да бъде направено само за сметка на депозитите на държавните органи в Централната банка и търговските банки. Министърът на икономическото развитие на страната Максим Орешкин, посочва, че това което е направено в макроикономиката на Русия от 2014 до 2019 година, със сигурност ще влезе в учебниците. В същото време обратната страна на такъв твърд подход е, че се получава дефицит на фискални стимули за развитие на икономиката. Чистият държавен дълг на Русия е отрицателен за първи път след въвеждането на санкциите за присъединяването на Крим и падането на цените на нефта през 2014 година, съобщи РИА Новости. ѝ Сподели:", "date": "2019.09.10", "title": "Русия се похвали с чист държавен дълг"}
{"url": "https://pik.bg/%D0%B7%D0%B0%D0%BC-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B1%D0%BE%D1%80%D0%B8%D1%81%D0%BB%D0%B0%D0%B2-%D1%81%D0%B0%D1%80%D0%B0%D1%84%D0%BE%D0%B2-%D0%B7%D0%B0-%D0%B0%D1%82%D0%B0%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%B8%D0%B2%D0%B0%D0%BD-%D0%B3%D0%B5%D1%88%D0%B5%D0%B2-%D0%B7%D0%B0%D1%81%D0%B5%D0%B3%D0%BD-news868988.html", "text": "По повод протестите на партийни лидери и партии срещу кандидатурата на Гешев, Сарафов пита: \"Представете си как би изглеждало обратното – политическа подкрепа за г-н Гешев от една или повече партии. Всеки има право да протестира, но . Не бива да се прекрачва границата на легитимното изразяване на обществена позиция - уличния и политически натиск, биха могли да се разгледат и като опит за вмешателство в работата на независим орган като ВСС и което е много важно - в съдебната система като цяло. Ние живеем в демократична и правова държава и всеки е свободен да протестира, но когато зад протестите прозират политически интереси и опит за вмешателство в независим съдебен орган, това е смущаващо. Ако го направи веднъж, няма да има край\". Според Сарафов цялата истерия и протестите срещу Иван Гешев си имат и причина. \"Страхът от зам.- главния прокурор Гешев всъщност е страх от институцията Прокуратура. Има повдигнати много обвинения, предстои сериозна работа по доказването им, засегнаха се много криминални бизнеси, които носят огромни печалби и естествено се наслоиха негативни настроения към институцията на прокуратурата. Някои от хората, които се страхуват от нея, имат всички основания за това, а страхът им се превръща в сляпа омраза не само срещу г-н Гешев, а срещу цялата прокуратура. Впрочем, какво друго да очакваме от обвиняеми лица и техните поддръжници? Срещу прокуратурата никога не е имало \"добър тон\", поне откакто аз работя там\", допълва още шефът на НСлС. По повод компроматните атаки, на които самият Сарафов стана жертва от определени медии, той коментира, че това не е новост, нито пък е техен обект за първи път. \"В конкретния случай изключително манипулативно беше поднесена информация за мен и моите близки, , че в духа на патриархалните български традиции аз самият съм продал наследените от моите родители имоти, че съм вложил и своите многогодишни спестявания. Подобно поведение е мерзко, но за съжаление е факт. В резултат от атаката минах през всякакви проверки – и на НАП и на ВКП. Факт е, че те завършиха без данни за каквото и да е неправомерна дейност от моя страна. За съжаление от това страдах не толкова аз, колкото членовете на семейството ми, които бяха принудени да се оправдават за напълно законни свои действия, само защото аз съм зам.-главен прокурор. Но очевидно когато си на отговорна длъжност в прокуратурата, компроматните атаки са неизбежни\", допълва още Сарафов. \"Изборът на главен прокурор е един от най-важните избори в нашата държава и много очи гледат \"втренчено\" в него. Важно е да бъде избран професионалист, човек от системата, който е извървял стъпките в йерархията, познава хората. Човек - отговорен, консенсусен и с хъс за работа\", това заяви пред \"Правен свят\" зам.-главният прокурор и шеф на НСлС Борислав Сарафов по повод кандидатурата на колегата му Иван Гешев за главен прокурор. Според Сарафов отговорността и напрежението на такава позиция са неимоверно големи и очакванията на хората също. \"Фактът, че няма конкурентни кандидатури също не е необичаен. Сега обаче има и една особеност – за първи път в демократичната история на България А защо именно г-н Гешев – сигурно има повече от една причина, но за мен тази кандидатура е защитена с работата му. Познавам я добре и високо я ценя\", допълва още Сарафов. Сподели:", "date": "2019.09.10", "title": "Зам.-главният прокурор Борислав Сарафов за атаката срещу кандидатурата на Иван Гешев: Засегнаха се много криминални бизнеси, какво друго да очакваме от обвиняеми лица и техните поддръжници?"}
{"url": "https://pik.bg/%D0%BF%D0%BE%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D1%83%D0%BA%D1%80%D0%B8%D0%B5-390-000-%D0%B4%D0%B0%D0%BD%D1%8A%D1%86%D0%B8-news869019.html", "text": "Предаден на съд от Окръжната прокуратура във Варна за неплатени данъци в особено големи размери бизнесмен получи осъдителна присъда и ще плати на държавата сумата от близо 390 000 лева заедно с дължимите лихви. Това съобщиха от пресцентъра на Апелативна прокуратура - Варна. Сашо Ст. бе осъден от състав на Варненския окръжен съд на три години лишаване от свобода, чието изтърпяване е било отложено с изпитателен срок от 5 години, в наказателно производство по общия ред. 56-годишният подсъдим е бил предаден на съд с обвинителен акт на Окръжната прокуратура във Варна за това, че като управител и представляващ фирма „Ферос“ ЕООД избегнал плащането на ДДС в особено големи размери, като потвърдил неистина в подадени лично от него и чрез други две лица справки-декларации в НАП. Сумата на престъплението, извършено като продължавано деяние от март 2003 до януари 2005 г., е 382 993 лева. С присъдата си съдът задължи осъдения да плати на Министерството на финансите сумата, представляваща претърпени имуществени вреди от държавата заедно със законните лихви до окончателното й издължаване. В тежест на Сашо Ст. са и направените разноски по продължилото години наказателно дело в размер на 1533,60 лева. Съдебният акт на Варненския окръжен съд подлежи на обжалване пред Апелативния съд в 15-дневен срок. Сподели:", "date": "2019.09.10", "title": "Постановиха присъда за бизнесмен, опитал да укрие 390 000 данъци"}
{"url": "https://pik.bg/%D0%BA%D1%80%D0%B0%D0%BB%D0%B5%D0%B2-%D1%81%D0%B5%D0%BA%D1%82%D0%BE%D1%80%D0%B8%D1%82%D0%B5-%D0%BC%D0%BB%D0%B0%D0%B4%D0%B5%D0%B6-%D0%B8-%D1%81%D0%BF%D0%BE%D1%80%D1%82-%D0%BE%D1%82%D0%B8%D0%B2%D0%B0%D1%82-%D0%B2-%D1%80%D0%B5%D1%81%D0%BE%D1%80%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-%D0%B7%D0%B0%D1%89%D0%BE%D1%82%D0%BE-%D1%81%D0%BC%D0%B5-%D0%B4%D0%BE%D0%B1%D1%80%D0%B8-news869081.html", "text": "Министърът на младежта и спорта Красен Кралев, Фейсбук \"Секторите младеж и спорт отиват в ресора на българския еврокомисар! Днес новоизбраният председателя на ЕК Урсула фон дер Лайен представи своя екип и новата структура на следващата ЕК. След одобрението на ЕП се очаква българският комисар г-жа Мария Габриел да поеме ресор „Иновации и младеж“, който включва образование, научни изследвания и иновации, култура, младеж и спорт. Ще отговаря за ГД \"Образование, младеж, спорт и култура\", ГД \"Научни изследвания и иновации\" и Съвместния изследователски център. Защото сме добри :) Успех, Мария!\" Сподели:", "date": "2019.09.10", "title": "Кралев: Секторите младеж и спорт отиват в ресора на българския еврокомисар! Защото сме добри. Успех, Мария!"}
{"url": "https://pik.bg/%D1%80%D0%BE%D0%B4%D0%BD%D0%B8%D1%82%D0%B5-%D1%82%D1%80%D0%B8%D0%BA%D0%BE%D0%BB%D1%8C%D0%BE%D1%80%D0%B8-%D1%81-%D0%BD%D0%BE%D0%B2%D0%BE-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-news869085.html", "text": "Ирландия победи България с 3:1 в приятелски мач, двубоят се проведе в Дъблин. Родните национали се намират в серия от поражения. Малко голови положения през първото полувреме. В 56-ата минута Браун от близка дистанция реализира за 1:0 за домакините. Останаха съмнения, че може да има засада в головата атака, а малко преди това родните \"трикольори\" поискаха дузпа в ситуация пред вратата на Ирландия, но реферът не посочи бялата точка. В 67-ата минута Ивелин Попов реализира от дузпа за 1:1. Дузпата дойде след добри действия на Горанов и Краев. Лонг в 83-ата минута с глава отбеляза за Ирландия - 2:1 в полза на домакините. Колебливи изяви на вратаря Иванов и при гола на Лонг, и при този на Браун. Колинс в 86-ата минута се разписа от много близка дистанция - 3:1 за Ирландия, заслужена победа за домакините. Марк Травърс, Кристи Сайърс, Джон Игън, Кевин Лонг, Конър Хурихейн, Алан Браун, Алън Джъдж, Джош Кълън, Калъм О’Дауда, Скот Хоган, Ронан Къртис; Селекционер: Мик Макарти Христо Иванов, Георги Пашов, Кристиан Димитров, Антон Недялков, Иван Горанов, Симеон Славчев, Даниел Младенов, Георги Миланов, Кристиян Малинов, Николай Димитров,  Божидар Краев; Селекционер: Красимир Балъков \"Авива Стейдиъм\" (Дъблин, Ирландия) Тобиас Велц (Германия) Сподели:", "date": "2019.09.10", "title": "Родните \"трикольори\" с ново поражение"}
{"url": "https://pik.bg/%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BA%D0%B0%D0%BB%D0%B8%D0%BD-%D0%BF%D0%BE%D0%BF%D0%BE%D0%B2%D1%81%D0%BA%D0%B8-%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%BD%D0%B0-%D0%B2%D0%BC%D1%80%D0%BE-%D0%B7%D0%B0-%D0%BA%D0%BC%D0%B5%D1%82-%D0%BD%D0%B0-%D0%BF%D0%BB%D0%B5%D0%B2%D0%B5%D0%BD-news869080.html", "text": "Депутатът д-р Калин Поповски е номиниран за кандидат на ВМРО – Българско национално движение за кмет на Плевен. Това обяви на пресконференция в пресклуба на БТА в Плевен лидерът на ВМРО, министър на отбраната и вицепремиер Красимир Каракачанов. Д-р Поповски каза пред журналистите, че разчита за добро представяне с възможност за влизане на балотажа. Надявам се да сме от добре представилите се политически сили. Сред кандидатите за съветници от ВМРО ще има широко гражданската квота – ще има лекари, архитекти, учители и хора от бизнеса. Ние сме трета политическа сила и е нормално да имаме кандидат за кмет в Плевен, обобщи той. Д-р Калин Поповски е бил два мандата общински съветник преди да стане депутат в 44-ото Народно събрание. Председател е на ВМРО за областта от доста години и е нормално да бъде кандидат за кмет, каза Красимир Каракачанов. Плевен има много проблеми от социално-икономическо естество. Ние сме един от шампионите по обезлюдяване. Това е така, защото в годините на демокрацията не направихме нормална конверсия на икономиката като затворихме десетки заводи. Така избягаха хората. Проблемите на Плевен са и от гледна точка на чистота и кучетата. Загуби се комуникацията между плевенските кметове и Правителството и така всичко стои на едно място, заяви Калин Поповски. Военният министър Красимир Каракачанов, който участваше в срещата по повод провеждането на кампанията „Бъди войник“ в Плевен каза, че по време на изборите в края на октомври, ВМРО ще води преференциална политика и така листите ще бъдат подредени от самите избиратели. Той отговори и на въпроси на журналисти, свързани с проектите за модернизация на армията. Сподели:", "date": "2019.09.10", "title": "Красимир Каракачанов: Калин Поповски е кандидатът на ВМРО за кмет на Плевен"}
{"url": "https://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B7%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%B1%D1%8A%D0%B4%D0%B8-%D0%B2%D0%BE%D0%B9%D0%BD%D0%B8%D0%BA-%D0%BC%D0%BB%D0%B0%D0%B4%D0%BE%D1%82%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D1%8F%D0%BC%D0%B0%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B0-%D0%B7%D0%B0-%D0%B0%D1%80%D0%BC%D0%B8%D1%8F%D1%82%D0%B0-news869049.html", "text": "Моята политика е насочена още от самото начало към възстановяване и модернизиране на съществуващата авиация, сухопътна техника и кораби от флота. Това заяви днес в пресклуба на БТА в Плевен вицепремиерът и министър на отбраната Красимир Каракачанов, който пристигна в града, за да участва в националната кампания \"Бъди войник\". Във въоръжените сили след безотговорното и неразумно решение през 2007 г. да се премахне наборната военна служба и да се премине на професионална служба, от 2008 г. до миналата година имахме проблеми с окомплектоването на личния състав, посочи той. Над 5600 души бе некомплект в Българската армия, уточни Каракачанов. \"Кампанията на Министерството на отбраната \"Бъди войник\" има за цел \"да извади\" армията пред обществото, за да се ориентират младите хора и към военната професия. Не може да очакваш интерес към дадена професия, ако тя не е позната на обществото. Младото поколение българи нямат представа за армията\", смята министърът на отбраната. \"След също неправилното решение през 2009-2010 г. за предислокация на военните сили - военните поделения бяха предислоцирани предимно в Централна и Южна България - има цели региони в страната, в които българският гражданин не е виждал мъж или жена във военна униформа. Нямат допир, дори бегла представа от военната професия. С кампанията идеята е да представим армията\", поясни Каракачанов. Днес в Плевен има щандове на видовете въоръжени сили, на военните училища, за да могат хората, които проявяват интерес на място да получат необходимата информация. Показано е въоръжение и бойна техника, ще има демонстрации. Първата ще бъде на ВВС от базата в Долна Митрополия - два самолета ще изпълнят фигури в небето над Плевен в 16.30 часа, след което след 17.00 часа Специалните сили ще направят демонстрации, поясни военният министър. Има ефект от тази кампания, защото след около 25 години експерименти с армията - предимно с това да се реже съществуваща техника, да се съкращава личен състав, много - включително млади офицери - бяха демотивирани и напуснаха въоръжените сили, подчерта той. \"Моята амбиция като министър на отбраната е, че не само няма да позволя да се реже нещо. Това, което може да бъде ползвано ще бъде ремонтирано, модернизирано и използвано, защото е много по-лесно да ремонтираш един самолет, отколкото да купиш нов. Моята политика е насочена още от самото начало към възстановяване и модернизиране на съществуващата не само авиация, на сухопътна техника и кораби от флота\", изтъкна Каракачанов. Сподели:", "date": "2019.09.10", "title": "Каракачанов за кампанията \"Бъди войник\": Младото поколение българи нямат представа за армията"}
{"url": "https://pik.bg/%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD-%D0%BE%D1%82%D0%BD%D0%B5%D1%81%D0%B5-%D0%B1%D0%BC%D0%B2-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B8%D0%BC%D0%B0-%D1%80%D0%B0%D0%BD%D0%B5%D0%BD-news869021.html", "text": "Лек автомобил Фолксваген отнесе БМВ на кръстовище във Варна. На 9 септември около 16:30 часа на кръстовището на бул. \"Мария Луиза\" и бул. \"Сливница\", е възникнало ПТП. Това съобщиха от ОДМВР. Водачът на лек автомобил \"Фолксваген\" А.С. (34 г.) от Балчик по време на движение преминава на червен забранителен сигнал на светофарната уредба и става причина за ПТП с БМВ-то. Вследствие на инцидента мъжът е получил контузия на коляно, прегледан е и освободен за домашно лечение, без опасност за живота. Сподели:", "date": "2019.09.10", "title": "Фолксваген отнесе БМВ на кръстовище във Варна, има ранен"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%80%D0%BE%D0%BC%D0%B8-%D0%BC%D0%BB%D0%B0%D1%82%D1%8F%D1%82-%D0%BB%D0%B5%D0%BA%D0%B0%D1%80%D0%B8-%D0%B8-%D0%BC%D0%B5%D0%B4%D1%81%D0%B5%D1%81%D1%82%D1%80%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news869038.html", "text": "Двама лекари и четири медицински сестри от Специализираната белодробна болница „Д-р Трейман“ във Велико Търново са били бити и обиждани от пациентка и нейни близки, пише в. \"Труд\". Саморазправата със специалистите е станало преди броени дни и се разразила заради желанието на пациентката и роднините й да бъде излекувана веднага. Жената била хоспитализирана през август заради пневмония, но по собствено желание напуснала стационара, за да отиде на сватба. Когато се върнала, вследствие на недовършената терапия здравето й се било влошено. Въпреки че първоначалното лечението останало за сметка на болницата, медиците решили отново да я приемат в клиниката. „Скандалът избухва, защото близките на жената са възмутени, че лечението продължава все още и очакват тя да бъде излекувана едва ли не с магия. Няма обяснение агресията на нискоинтелигентни, неквалифицирани и абсолютно невъзпитани хора върху четири медицински сестри и двама лекари, които се опитват да помогнат на тяхната близка. Повод за разправията става това, че пациентката е завишила температурата си до 37 градуса“, заяви управителят на респираторната болница д-р Стела Денчева. За случая тя информирала Регионалната асоциация на професионалистите по здравни грижи и Районната лекарска колегия във Велико Търново. Управителният съвет на РК на БЛС – Велико Търново излезе с декларация в подкрепа на колегите си. „Призоваваме да прекратим войната срещу тези, които ни лекуват, защото това е война срещу самите нас. Да нападаш лечителите си е като да режеш клона, на който седиш. Нека всички ние като общество проявим мъдрост и търпение. Лекарите и медицинските специалисти не са всесилни, но много често са единствената преграда между живота и смъртта. Нека не я премахваме!“, се казва в обръщението към гражданите. Това е поредно нападение на болница от цигани във Велико Търново. През януари т.г. двама мъже и една жена - цигани, нападнаха медицински екип в Центъра по хемодиализа във МОБАЛ „Д-р Стефан Черкезов“. Това съобщиха тогава от лечебното заведение. Инцидентът станал, когато екип на Реанимацията били повикани по спешност да реанимират възрастна жена в тежко състояние в резултат на диабет. Докато лекарите се опитвали да спасят жената, близките ѝ нахлули в Центъра по хемодиализа в болницата, започнали да се саморазправят с медиците, като отправяли закани и заплахи към тях: „Няма да излезете живи оттук!“. Пак във Велико Търново в началото на 2019 г. цигани нападнаха с брадва курсант от военния университет. Сподели:", "date": "2019.09.10", "title": "БРУТАЛНО: Роми млатят лекари и медсестри във Велико Търново"}
{"url": "https://pik.bg/%D1%87%D1%83%D0%B4%D0%B5%D1%81%D0%B0%D1%82%D0%B0-%D0%BD%D0%B0-%D0%B0%D1%80%D0%BE%D0%BC%D0%B0%D1%82%D0%B8%D1%82%D0%B5-%D1%81%D0%BB%D0%B0%D0%B1%D0%B5%D0%B5%D0%BC-%D1%81-%D0%BB%D0%B8%D0%BC%D0%BE%D0%BD-%D0%B2%D0%B0%D0%BD%D0%B8%D0%BB%D0%B8%D1%8F%D1%82%D0%B0-%D0%BD%D0%B8-%D0%BA%D0%B0%D1%80%D0%B0-%D0%B4%D0%B0-%D1%81%D0%B5-%D1%87%D1%83%D0%B2%D1%81%D1%82%D0%B2%D0%B0%D0%BC%D0%B5-%D1%88%D0%B8%D1%88%D0%BA%D0%BE%D0%B2%D1%86%D0%B8-news868702.html", "text": "Учени от университета на Съсекс установиха, че ароматите могат да променят начина, по който хората се възприемат. Специалистите мислят, че те могат да бъдат използвани за портативни устройства или интерактивни облекла, които да помагат да хората да се справят с ежедневието. Резултатите са обещаващи и за разработване на нови лечения за предотвратяване на хранителни разстройства. Няколко предишни изследвания показаха, че сетивата, включително и обонянието, въздействат върху преживяваното и емоциите ни. Ароматите например могат да бъдат категоризирани като приятни, успокояващи или възбуждащи. Високите тонове могат да засилят ефекта и на лимона, и на ванилията върху това как човек се възприема. Лимонът се асоциира също с хлад, а ванилията с топлина. Миризмата на лимон кара човек да се почувства по-слаб, докато ванилията има точно обратния ефект, съобщи в. \"Дейли мейл\". Сподели:", "date": "2019.09.10", "title": "ЧУДЕСАТА НА АРОМАТИТЕ: Слабеем с лимон, ванилията ни кара да се чувстваме шишковци"}
{"url": "https://pik.bg/%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%BF%D1%80%D0%BE%D0%BF%D1%8F-%D0%BD%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B8-news869040.html", "text": "На испански пропя Мария Илиева. Участничката в \"Капките\" пусна нова песен. Парчето е озаглавено Fuego, което се превежда като \"огън\". Латиномузиката винаги е привличала Мария Илиева. Тя отдавна се кани да направи подобно нещо, но чак сега успява. \"Досега не съм правила подобна песен и вълнението е голямо. Надявам се да ви хареса. Готвим видео със субтитри\", каза певицата. Сподели:", "date": "2019.09.10", "title": "Мария Илиева пропя на испански"}
{"url": "https://pik.bg/%D0%B6%D0%B5%D0%BD%D0%B0-%D1%81%D0%B5-%D1%81%D0%B1%D0%B8-%D1%81%D1%8A%D1%81-%D1%81%D1%8A%D1%81%D0%B5%D0%B4%D0%B0-%D1%81%D0%B8-%D0%B2-%D1%81%D0%B0%D0%BC%D0%BE%D0%BA%D0%BE%D0%B2-%D0%B2%D0%BA%D0%BB%D1%8E%D1%87%D0%B8-%D1%81%D0%B5-%D1%86%D1%8F%D0%BB%D0%B0%D1%82%D0%B0-%D1%83%D0%BB%D0%B8%D1%86%D0%B0-%D0%B8%D0%B7%D0%BF%D0%BE%D1%87%D1%83%D0%BF%D0%B8%D1%85%D0%B0-%D0%BA%D1%8A%D1%89%D0%B0-news869041.html", "text": "На адреса незабавно били насочени полицейски служители, които установили, че в резултат на сбиването съседът е получил порезна рана в областта на гърдите. След преглед и оказана медицинска помощ в местната болница 21-годишният бил освободен. Установено било също така и, че впоследствие към свадата са се присъединили и други живущи на същата улица, както и че са нанесени материални щети по една от къщите. За срок до 24 часа са задържани общо шестима мъже и жена, съпричастни към престъпното деяние. По случая е образувано досъдебно производство под наблюдението на районната прокуратура. Около 0.20 часа на 8 септември жителка на Самоков съобщила в полицията за възникнал скандал, прераснал в сбиване, между съпруга й и техен съсед. Това съобщиха от ОДМВР-София. Сподели:", "date": "2019.09.10", "title": "Жена се сби със съседа си в Самоков, включи се цялата улица, изпочупиха къща"}
{"url": "https://pik.bg/%D0%BC%D1%8A%D0%B6-%D0%B8%D0%B7%D0%B1%D1%8F%D0%B3%D0%B0-%D0%B8-%D0%B7%D0%B0%D1%80%D1%8F%D0%B7%D0%B0-%D0%B6%D0%B5%D0%BD%D0%B0-%D1%81%D0%B8-%D0%B2-%D0%B3%D0%BE%D1%80%D0%B0%D1%82%D0%B0-%D1%81-%D0%BC%D0%B5%D1%87%D0%BA%D0%B0-news869042.html", "text": "в гората в Ханти-Мансийския автономен окръг в Русия, съобщава РИА. Мъжът оставил спътницата си в опасната компания, а самият той избягал, по думите му за да извика спасители. Издирвателният екип и не се наложило да й бъде оказвана медицинска помощ. За съдбата на мечката не се съобщава нищо. Мъж и жена се натъкнаха на мечка открил жената в задоволително състояние Сподели:", "date": "2019.09.10", "title": "Мъж избяга и заряза жена си в гората с мечка"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D0%BE%D1%82%D0%B7%D0%B2%D1%83%D0%BA-%D0%BD%D0%B0-%D1%88%D0%BF%D0%B8%D0%BE%D0%BD%D1%81%D0%BA%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%B0%D1%89-%D0%B8%D0%B7%D1%86%D1%8F%D0%BB%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%83%D1%81%D0%B8%D0%BB%D0%B8%D1%8F%D1%82%D0%B0-%D0%BD%D0%B0-%D0%B1%D1%8A-news869082.html", "text": "Шпионският скандал намери своя отзвук по \"дипломатически канали\" и бе коментиран от посолството на САЩ в София. Ето какво написаха от дипломатическото ведомство: \"Изявление на Посолството на САЩ Запознати сме с разследването на българските правоприлагащи органи по предполагаем случай на шпионаж. САЩ изцяло подкрепят усилията на България да защити суверенитета си от злонамерено влияние\". Припомняме, че Прокуратурата, МВР и ДАНС изнесоха днес подробности за арестите на хора от движение \"Русофили\". , а по-късно бе освободен с уточнението, че е бил задържан за разпит. В ареста остана шефът на движението Николай Малинов, който е бил освободен днес срещу гаранция от 50 хил. лв. след като са му повдигнати обвинения за шпионаж. „В хода на разследване на престъпление против финансовата и кредитната система е установена изградена и действаща схема за изпиране на пари. Веднага след установяването на тази схема, прокуратурата възложи на ДАНС изпълнението на множество оперативни мероприятия, включително и по линия на финансовото разузнаване. В резултат на това са събрани данни, че тази схема се използва и за трансфер на финансови средства от лица, ръководители на чужди организации, които имат определени интереси в политическия живот на страната. Тези интереси са свързани с различни области от българския обществен и политически живот, както и от дейността на българските държавни органи. По този начин се финансират разностранни мероприятия, които пряко засягат националната сигурност на РБ и представляват опити за целенасочено влияние и по отношение на нейната външна политика. Събрани са доказателства за пряко участие на български гражданин, както в схемата за финансиране, така и в действия на българска територия, които обслужват посочените по-горе интереси чрез различни форми, включително и чрез предаване на информация, защитена от закона\", посочи главният прокурор Сотир Цацаров. Събрани са доказателства за един български гражданин - Николай Малинов. Днес той е привлечен като обвиняем в организиране на престъпна схема за изпиране на пари и финансиране на мероприятия, които засягат националната ни сигурност, за престъпление по чл. 105, ал. 1 от Българския наказателен кодекс. Мярката му за неотклонение е парична гаранция от 50 хил. лв и забрана за напускане на страната. Той е освободен към момента, каза Цацаров. Чуждите организации, на които той е бил в услуга, са в Руската федерация, сред тях е Руски институт за стратегически изследвания на пенсионирания руски генерал Леонид Решетников и \"Общество двуглав орел\". На Решетников е наложена забрана за влизане в страната за 10 години. Забраната е наложена от Държавна агенция „Национална сигурност“ по реда на Закона за чужденците в Република България“, допълни Цацаров. Сподели:", "date": "2019.09.10", "title": "ПЪРВО В ПИК! Дипломатически отзвук на шпионския скандал: САЩ изцяло подкрепят усилията на България да защити суверенитета си от злонамерено влияние"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0---%D0%B5%D0%BC%D0%B0%D0%BD%D1%83%D0%B8%D0%BB-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%BD%D0%B0-%D0%B4%D0%B5%D0%BD%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D1%81%D0%B2%D0%BE%D0%B8%D1%82%D0%B5-%D0%B8%D0%BD%D1%82%D0%B5%D1%80%D0%B5%D1%81%D0%B8-%D0%B8-%D1%82%D0%B5-%D1%82%D1%80%D1%8F%D0%B1%D0%B2-news869057.html", "text": "Това, което излиза до този момент по \"шпионския скандал\", ме кара да се чудя какво точно става. Защото се говори за информация, свързана с изборите. Това е публична информация, тя съществува в сайта на ЦИК. Не е необходимо да търсиш шпиони, които да ти я предадат. Това коментира пред Нова телевизия бившият вътрешен министър Емануил Йорданов. \"Пране на пари през информация за изборни резултати, ми звучи нелогично. Ако намерите такава, обадете ми се\", допълни той. \"Има някаква ескалация в говоренето. А иначе русофили и русофоби има от преди сто години. не мисля, че нещо кой знае колко се е променило... Нормално е всяка една световна суперсила да има своето влияние във възловите точки в географско или политическо отношение. Ние сме имали добрия или лошия късмет да сме държава на едно такова място. В случая българските политици трябва да бъдат независими хора, хора с позиции, не за демонстрират някакво лакейско поведение\", заяви още той. Според Йорданов реакцията на България спрямо всяко външно вмешателство е обусловена в закона: \"Трябва да се действа без страх, че може да се засегне някаква световна суперсила. България има своите интереси и те трябва да бъдат отстоявани\". \"Не само икономическите, но и политическите отношения между България и Русия може да бъдат засегнати. В този случай може да се развие един дипломатически скандал. Наказателното производство можеше да се развие без думкане на тъпана, а при достатъчно събрани доказателства, тогава можеше да се излезе в публичното пространство\", заяви Емануил Йорданов. Сподели:", "date": "2019.09.10", "title": "ГОРЕЩА ТЕМА - Емануил Йорданов за скандала на деня: България има своите интереси и те трябва да бъдат отстоявани"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2%D1%8A%D0%B2-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81%D0%B5-%D1%81%D0%BA%D0%B0%D1%80%D0%B0-%D1%81-%D1%85%D0%B0%D0%B7%D1%8F%D0%B9%D0%BA%D0%B0%D1%82%D0%B0-%D1%81%D0%B8-%D0%B8-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-news869043.html", "text": "Задържан е 26-годишен мъж, стрелял с газ-сигнален пистолет по жител на Велинград. Това съобщиха от пресцентъра на МВР. Инцидентът е станал вчера сутринта в къща в града. 26-годишният мъж е влязъл в пререкание със своята хазяйка заради неуредени финансови отношения. Жената се развикала и преминаващият по улицата 69-годишен се отзовал на апела ѝ. Тогава наемателят извадил газ-сигнален пистолет, произвел изстрел към възрастния мъж и го блъснал от стълбищната площадка. След получаването на сигнала незабавно към мястото са насочени автопатрули на РУ - Велинград. Униформените задържали стрелеца и иззели оръжието му, което не е регистрирано. Пострадалият е транспортиран в местната болница, където е настанен за лечение без опасност за живота. На местопроизшествието е извършен оглед, образувано е полицейско производство под наблюдението на прокуратурата. Сподели:", "date": "2019.09.10", "title": "ЕКШЪН ВЪВ ВЕЛИНГРАД: Млад мъж се скара с хазяйката си и простреля пенсионер"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BD%D0%B0%D1%81%D0%B8%D0%BB%D0%BD%D0%B8%D0%BA-%D0%B7%D0%B0-%D0%B7%D0%B0%D0%BA%D0%B0%D0%BD%D0%B8-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE-news868962.html", "text": "Полицията разследва случай на домашно насилие и заплахи за убийство. Това съобщиха от ОДМВР - Кърджали. Проверката за отправени закани за убийство в условията на домашно насилие е започната в РУ - Ардино, с постановление на Районната прокуратура. 45-годишен мъж от село Бял извор нанесъл побой на 38-годишната си съпруга със заплахи за убийство. Група „Охранителна полиция“ в РУ - Ардино, продължава работата по случая. Сподели:", "date": "2019.09.10", "title": "Разследват насилник за закани с убийство"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BF%D0%BE%D0%B4%D0%B0%D1%80%D0%B8-%D0%BA%D0%BE%D0%BF%D0%B8%D0%B5-%D0%BD%D0%B0-%D1%82%D1%8A%D1%80%D0%BD%D0%BE%D0%B2%D1%81%D0%BA%D0%B0%D1%82%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F-%D0%BD%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%B5%D0%BF-%D0%B4%D0%B0%D0%B2%D0%B8%D0%B4-%D1%81%D0%B0%D1%81%D0%BE%D0%BB-news869084.html", "text": "Делото на бащите-основатели на съвременната българска държава е пример за патриотизъм, политическа честност, отговорност и прозорливост, заяви в Брюксел председателят на парламента Цвета Караянчева. Председателят на Народното събрание и председателят на Европейския парламент Давид Сасоли откриха в Европарламента изложбата „140 години от Учредителното събрание и приемането на Търновската конституция“. На официална церемония в изложбеното пространство „Атанас Буров“ беше отбелязана 140-ата годишнина от тези значими за България събития. Цвета Караянчева връчи на председателя на Европейския парламент луксозни копия на Търновската конституция и на Сребърната конституция, дарение от Народното събрание за библиотеката на Европейския парламент. Преди 140 години, въпреки яростните спорове, дебати и конфликти, представителите на българския народ в Учредителното събрание се обединиха и превъзмогнаха своите различия, враждите и личната си горделивост, за да докажат пред целия свят, че България има силата и мъдростта да вземе съдбата си в свои ръце и да поеме пътя си на независима държава, подчерта председателят на парламента. Тя отбеляза, че те са създали един от най-прогресивните за времето си основни закони – Търновската конституция, документ, с който българите основателно се гордеят до днес. Нека да помним, че голямата част от бащите-основатели са били хора, учили и пътували из Европа, хора, които внимателно са следили европейските политически процеси, осмисляли са ги и са вадели своите изводи за това как могат да ги пренесат на родна почва, подчерта Цвета Караянчева. Всеки, който се е зачитал без предубеждения в протоколите на първия български парламент, ще чуе отгласите от най-доброто от тогава действащите европейски конституции, сред които най-вече белгийската, послужила като основно вдъхновение, добави председателят на българския парламент. Бащите-основатели са титаните, а ние сме техните смирени последователи, подчерта Цвета Караянчева. Тя допълни, че можем много да се поучим от тях за това, че в името на национално отговорни теми трябва да бъдем заедно. Така и Вие – евродепутатите, в името на единството можете да си протегнете ръка, завърши изказването си председателят на Народното събрание. На официалната церемония в Европейския парламент в Брюксел председателят на Европейския парламент Давид Сасоли посочи, че тази изложба ни приобщава към великия дух на свободата. Той отбеляза, че това е първата изложба, която открива от встъпването си в длъжност. Изключително съм щастлив, че откривам експозиция, посветена на създаването на една европейска конституция, допълни Давид Сасоли. Дължим много на бащите-основатели на България, както и на всички онези, които са дали импулс за развитието на демократичните ни държави, посочи още той. Страданията, през които е преминал българският народ, постоянно трябва да ни напомнят, че не бива прекрачваме определени граници, излагайки на риск правовата държава и основните свободи, подчерта председателят на Европейския парламент. Припомняйки си делото на бащите-основатели на българската конституция си припомняме и за всички онези, които са страдали в името на свободата и поради липса на демокрация, затова и днес в Европа имаме нужда от повече интеграция между отделните държави – така ще гарантираме и сигурността си, допълни Давид Сасоли. Той посочи, че трябва да се установят много силни отношения между европейските парламенти, защото те са в основата на демократичния живот. Солисти на Пловдивската опера поздравиха със свои изпълнения гостите на откриването. Преди церемонията председателят на Народното събрание Цвета Караянчева и водената от нея парламентарна делегация разговаряха с председателя на Европейския парламент Давид Сасоли. В състава на делегацията са заместник-председателят на Народното събрание д-р Нигяр Джафер и народните представители Галя Желязкова, Иван Иванов, Емил Димитров и Полина Христова. Сподели:", "date": "2019.09.10", "title": "Цвета Караянчева подари копие на Търновската конституция на председателя на ЕП Давид Сасоли"}
{"url": "https://pik.bg/%D0%BE%D1%81%D1%82%D1%80%D0%BE-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0---%D0%B8%D0%B7%D0%BB%D0%B8%D0%B7%D0%B0-%D0%B2-%D0%BE%D1%82%D0%BF%D1%83%D1%81%D0%BA-%D0%BD%D0%B0-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-news869039.html", "text": "Столичният кмет и кандидат за трети мандат Йорданка Фандъкова заяви, че ще продължи да работи до последно, тъй като „градът не излиза в отпуск“. Така тя отговори на Мая Манолова, която вчера я обвини, че води кампания от кметския стол. „Госпожа Манолова е в активна кампания, но нека все пак да припомня, че по закон кампанията започва 30 дни преди изборите. В момента вие виждате, че ние имаме много работа. Аз съм в работен режим и ще остана в такъв до момента, до който вляза в кампания, когато, разбира се, ще си пусна отпуск, както законът го изисква“, каза Фандъкова. „За големия град, за града, който активно живее, и в който ежедневно, 24 часа в денонощието, се случват какви ли не проблеми, няма как да излизаме в отпуск. Градът не излиза в отпуск, така че трябва да продължим да работим“, добави столичният кмет Йорданка Фандъкова. Сподели:", "date": "2019.09.10", "title": "ОСТРО: Фандъкова отговори на Мая Манолова - излиза в отпуск на старта на кампанията"}
{"url": "https://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BB%D0%BE%D0%B7%D0%B5%D0%BD%D0%B5%D1%86-%D0%BC%D1%8A%D0%B6-%D0%B5%D0%B4%D0%B2%D0%B0-%D0%BD%D0%B5-%D1%81%D0%B5-%D1%83%D0%B4%D0%B0%D0%B2%D0%B8-%D0%B4%D0%BE%D0%BA%D0%B0%D1%82%D0%BE-%D1%81%D0%BF%D0%B0%D1%81%D1%8F%D0%B2%D0%B0-%D0%B4%D1%80%D1%83%D0%B3-news869018.html", "text": "Голяма драма се е разиграла преди минути на плаж „Оазис“ в курортното село Лозенец. Мъж за малко да се удави, докато спасява друг, съобщават очевидци. Инцидентът е станал пред погледите на десетки минувачи. Въпреки червения флаг за забрана да се влиза в морето, един от плажуващите не го е взел под внимание. Той влязъл във водата, за да се разхлади, но силните течения го дръпнали навътре. Случаен човек чул виковете му за помощ и се втурнал да го спасява. Вълните обаче бързо са го повлекли и него навътре, съобщава \"Флагман\". Драмата е приключила с щастлива развръзка. Спасителите са успели да извадят и двамата невредими. Оказана им е първа помощ, мъжете са контактни, в добро здраве. Почти идентичен случай се е разиграл и на плаж „Аркутино“ тази сутрин. Спасители буквално са изтръгнали жена от лапите на смъртта. Тя е влязла в бурното море въпреки забраните. Спасителите бързо са стигнали до нея, когато е започнала да се дави. За щастие се е отървала само с шок от преживяното. Последните дни морето е много опасно заради мъртвото течение и големите вълни. Вслушвайте се в съветите на спасителите и спазвайте забраните! Сподели:", "date": "2019.09.10", "title": "На косъм от трагедия в Лозенец! Мъж едва не се удави, докато спасява друг"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%80%D0%B0%D0%B1%D0%BE%D1%82%D1%8F-%D0%B7%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%B8-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B8%D1%80%D0%B0%D0%BD%D0%B5-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news869050.html", "text": "Моята политика е насочена още от самото начало към възстановяване и модернизиране на съществуващата авиация, сухопътна техника и кораби от флота. Това заяви днес в пресклуба на БТА в Плевен вицепремиерът и министър на отбраната Красимир Каракачанов, който пристигна в града, за да участва в националната кампания \"Бъди войник\". Във въоръжените сили след безотговорното и неразумно решение през 2007 г. да се премахне наборната военна служба и да се премине на професионална служба, от 2008 г. до миналата година имахме проблеми с окомплектоването на личния състав, посочи той. Над 5600 души бе некоплекта в Българската армия, уточни Каракачанов. \"Кампанията на Министерството на отбраната \"Бъди войник\" има за цел \"да извади\" армията пред обществото, за да се ориентират младите хора и към военната професия. Не може да очакваш интерес към дадена професия, ако тя не е позната на обществото. Младото поколение българи нямат представа за армията\", смята министърът на отбраната. \"След също неправилното решение през 2009-2010 г. за предислокация на военните сили - военните поделения бяха предислоцирани предимно в Централна и Южна България - има цели региони в страната, в които българският гражданин не е виждал мъж или жена във военна униформа. Нямат допир, дори бегла представа от военната професия. С кампанията идеята е да представим армията\", поясни Каракачанов. Днес в Плевен има щандове на видовете въоръжени сили, на военните училища, за да могат хората, които проявяват интерес на място да получат необходимата информация. Показано е въоръжение и бойна техника, ще има демонстрации. Първата ще бъде на ВВС от базата в Долна Митрополия - два самолета ще изпълнят фигури в небето над Плевен в 16.30 часа, след което след 17.00 часа Специалните сили ще направят демонстрации, поясни военният министър. Има ефект от тази кампания, защото след около 25 години експерименти с армията - предимно с това да се реже съществуваща техника, да се съкращава личен състав, много - включително млади офицери - бяха демотивирани и напуснаха въоръжените сили, подчерта той. \"Моята амбиция като министър на отбраната е, че не само няма да позволя да се реже нещо. Това, което може да бъде ползвано ще бъде ремонтирано, модернизирано и използвано, защото е много по-лесно да ремонтираш един самолет, отколкото да купиш нов. Моята политика е насочена още от самото начало към възстановяване и модернизиране на съществуващата не само авиация, на сухопътна техника и кораби от флота\", изтъкна Каракачанов. Сподели:", "date": "2019.09.10", "title": "Вицепремиерът Каракачанов: Работя за възстановяване и модернизиране на армията"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0---%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%BC%D0%B0%D0%BB%D0%B8%D0%BD%D0%BE%D0%B2-%D1%81%D1%82%D0%B0%D0%B2%D0%B0%D0%BC%D0%B5-%D0%B8%D0%B3%D1%80%D0%B0%D1%87%D0%BA%D0%B0-%D0%B2-%D0%B3%D0%B5%D0%BE%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%B8%D0%B3%D1%80%D0%B0-%D0%BD%D0%BE--news869046.html", "text": "Лидерът на \"Атака\" Волен Сидеров определи като поръчка ареста на председателя на Национално движение \"Русофили\" Николай Малинов по обвинение в шпионаж. Той коментира темата пред журналисти при внасянето на документи в ЦИК за регистрация на \"Атака\" за участие в местните избори. \"Очевидно това е поръчка. Очевидно тази поръчка, да ви кажа само, ще удари по избора на ГЕРБ за кметове, тя ще удари по избора за София, защото по този начин институциите създават проблеми на Бойко Борисов\", коментира Сидеров. Според него с тези действия \"изкуствено ще втвърдят много избиратели\", които сега ще се възмутят от тези задържания, от тези разпити. \"Малинов е задържан пред 12-годишната му дъщеря с 20 полицаи, нахлули в къщата му, и още десет на долния етаж\", посочи Сидеров. Според него сега Мая Манолова може да получи неочаквана подкрепа от хора, които поддържат идеята да имаме добри отношения с Русия. \"Ставаме играчка в геополитическа игра, но това не е добре за нас\", смята Волен Сидеров. Според него има предпоставки за дипломатически скандал. Попитан дали ще се кандидатира за кмет на София, Волен Сидеров каза, че в момента решават този въпрос в централното ръководство на \"Атака\", още нямат крайно решение, но е възможно. Той посочи, че целта на \"Атака\" за местния вот е да подобри резултатите си от 2015 г., които тогава били доста зле. Сподели:", "date": "2019.09.10", "title": "ГОРЕЩА ТЕМА - Волен Сидеров за ареста на Малинов: Ставаме играчка в геополитическа игра, но това не е добре за нас"}
{"url": "https://pik.bg/%D1%82%D0%B5%D0%B7%D0%B8-4-%D0%B7%D0%BE%D0%B4%D0%B8%D0%B8-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%BB%D1%8A%D0%B6%D0%B0%D1%82-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B0-news868760.html", "text": "Честността е най-важното нещо, за да бъде връзката здрава, стабилна, истинска и сериозна. Някои от зодиакалните знаци са открити, искерни с партньорите, държат да си казват всичко и няма да скрият, дори да са направили нещо, което може да ви нарани. Понякога може да са леко груби в изказа си, но ви казват истината във връзките. Много е забавно да се край Овните, те са енергични и позитивни, но не мислят преди да говорят. Когато са ядосани, те избухват и често нараняват най-близките с думите си. Казват ви точно как се чувстват, без да се интересуват дали това ще ви нарани. Ако излизате с Овен, пригответе се да чувате неща, които не ви харесват и за които не сте готови, но поне може да сте спокойни, че няма да ви лъжат. Те са нежни и мили, но понякога просто са прекалено импулсивни, не успяват да помислят и бълват обиди. Говорят открито за чувствата си и няма да се чудите на какъв етап сте с тях. Те просто имат нужда да бъдат центъра на вселената за някого и няма да се задоволят с нещо по-малко и скромно. Лъвовете са много лоялни и защитават любимите си хора, затова не биха ги излъгали. Искат да се открият пред тях, да им имат пълно доверие и да са им верни. Открити и прями са, няма да ви подведат или да са колебливи. Но и те очакват такава честност, иначе няма смисъл да имате връзка с тях. Нямат енергия и време за игрички, прекалена потайност. Искат да им се каже точно какво става, искат комуникацията да е на ниво и всичко да става ясно. Девите са леко резервирани и сдържани, но пък са много сериозни във всичко, което правят и са отговорни. Затова няма да допуснат да крият нещо от вас и да ви залъгват. Те имат принципи и ги следват, не искат да стават неморални. Знаят, че хората трябва да се държат възпитано и почтено един с друг, за да има развитие във връзката. Те са умни и самокритични - няма да издържат да лъжат. Дори усещат, когато вие ги мамите. За Девите партньорът трябва да е откровен, така ще бъдат щастливи. Стрелците са известни с това, че са прекалено искрени - с всеки и във всичко. Те мразят говоренето с недомлъвки, трудно им е, когато се опитат да крият нещо или да пазят тайни, предпочитат да кажат истината, колкото и жестока да е. Затова понякога изглеждат безмислостни и брутални, но всъщност го правят от любов. Не понасят да лъжат близките. Връзката със Стрелците винаги е вълнуваща, но не трябва да им отнемате свободата - така ще ги загубите. Ако им позволявате да пътуват сами и да ходят на купони, те ще са искрени с вас и ще ви опишат всичко случило се. Сподели:", "date": "2019.09.10", "title": "Тези 4 зодии никога не лъжат партньора"}
{"url": "https://pik.bg/%D0%BD%D0%BE%D0%B2%D0%BE%D1%82%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BE%D1%82%D0%B2%D0%BE%D1%80%D0%B8-%D0%B2%D1%80%D0%B0%D1%82%D0%B8-%D0%B7%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8-news869047.html", "text": "Шестима наши сънародници се възползваха от услугите на новото българско консулство в Барселона, което днес отвори врати за граждани. Четирима души са подали заявления за документи за самоличност, а двама са получили заверки на пълномощни. Адресът на новото ни задграничното представителство е Avenida de la Riera de Cassoles, 54, Barrio Vila de Gràcia, Distrito Gràcia, а приемното време е от понеделник до петък от 9.00 ч. до 12.30 ч. От екипа на консулството уточняват, че от понеделник до четвъртък ще се приемат заявления за документи за самоличност, пълномощни, декларации, сертификати и документи по гражданско състояние, а в петък ще се извършват бракосъчетания (без последния петък от месеца) и ще се приемат заявления за визи, за документи за придобиване и отказ от българско гражданство, както и ще се връчват готови документи. Предоставянето на консулски услуги ще става само по предварително записан час, който ще се запазва по един от следните начини: - Онлайн на интернет адрес: https://www.consulatebg.eu/book – за подаващите заявления за български лични документи; - На електронния адрес на консулството: Consulate.Barcelona@mfa.bg до 17:00 ч. на предхождащия посещението ден/дни. При наличие на свободен час гражданите ще получават потвърждение по електронната поща, което следва да носят разпечатано или да покажат на телефон. Ако за поискания ден няма свободни часове, ще им бъде предложен първият възможен час за друг ден; - По телефона на консулството: + 34 937969950 - между 15:00 ч. и 17:00 ч. на предходния ден/дни. Решението за откриване на консулство на Република България в Барселона беше взето от Министерския съвет на 5 май 2109 г. по предложение на вицепремиера и министър на външните работи Екатерина Захариева. Консулският окръг на задграничното ни представителство обхваща автономна област Каталуния и автономна област Арагон. В Каталуния живее голяма българска общност, възлизаща по официални данни на 11 239 души, а по неофициални на около 25-30 000 души. През 2018 г. областта е била посетена от 30 100 български туристи, като по-голямата част от тях са посетили Барселона. Откриването на консулството в Барселона ще допринесе значително за подобряването на консулското обслужване на българските граждани, пребиваващи в тази част на Кралство Испания. Сподели:", "date": "2019.09.10", "title": "Новото българско консулство в Барселона отвори врати за граждани"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B5%D0%BA%D1%81%D0%BF%D0%B5%D1%80%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B5-%D0%BF%D1%80%D0%BE%D0%B2%D0%BE%D0%B4%D0%BD%D0%B8%D0%BA-%D0%BD%D0%B0-%D1%80%D1%83%D1%81%D0%BA%D0%BE-%D1%85%D0%B8%D0%B1%D1%80%D0%B8%D0%B4%D0%BD%D0%BE-%D0%B2%D0%BB%D0%B8%D1%8F%D0%BD%D0%B8%D0%B5-news868972.html", "text": "Действията на президента ви Румен Радев са напълно невероятни. Той подкрепя страна, която не изпитва любов към  България. Шпионирането, подкупите и принудата сега са толкова широко прилагани от Русия, както беше по време на Студената война. Това казва в специално интервю за \"Фактор\" известният военен експерт Глен Грант. Наскоро влиятелната американска фондация „Джеймстаун” публикува доклада на Глен Грант „Стратегия за сигурност на Прибалтика”, в който експертът директно посочва българския президент Румен Радев като генерал, който се е представял за човек на НАТО, но се оказал твърд последовател на Русия. Грант, който през 2010-2011 беше част от екипа, който трябваше да подпомогне методически Министерството на отбраната за реализирането на ключови реформи в тази област, коментира, че основната причина, която е наложила да се подпомага българското Министерство на отбраната, е съкращаването с 42% на бюджета в началото на 2010 г. Министър Аню Ангелов обаче по различни политически причини не искаше да съкрати въоръжените сили с 42%, и тогава отидохме на около 17%. Това означава, че и без това отчайващата ситуация с бюджета ставаше все по-зле. Сухопътните войски бяха подведени от определени личности да запазят своя по-голям формат, отколкото можеха да си позволят да бъдат и започна процесът на техния упадък. Единствените области, които останаха рационални, не бяха контролирани от Министерството на отбраната и безполезната програмна структура, като например Военната полиция, болниците и разузнаването. Трябва да имаме предвид обаче, че и те бяха прекалено големи за изпълняваните военни задачи и от тях можеше да се спестят пари, казва Грант. Най-голямото предизвикателството към Министерството на отбраната в България е да си направите костюм по мярка. Като цяло отбранителната ви система е твърде голяма като структура и трябва да бъде сведена до размери, които да са адекватни на страна с население 6 милиона и съответстващи на българския БВП. Обикновено 1 батальон на всеки 1 милион е напълно достатъчен. Освен това, достатъчни са от 8 до 20 самолета и 2-4 кораба. Повече от това означава липса на пари за обучение и за поддържане на техния живот. Сградите не се ремонтират, корабите никога не са в морето. Силите съществуват само на хартия, но не и в действителност. Второто предизвикателство е, че въоръжените сили изостават с 30 години и трябва драстична промяна по отношение на военните технологии. Новите програми за българската армия няма да направят това, ако те толкова бавно и само частично се реализират. Само цялостното им и реалистично преосмисляне, обвързвайки ги с бюджета, ще реши тези проблеми. Затова Грант препоръчва на Министерство на отбраната: Инвестирайте в младите хора и ги оценявайте по техните способности, а не по възрастта или политическите им възгледи; променете военната култура, опирайки се на професионализма; съобразявайте се с възможности, които ви дава бюджетът. Грант, който познава Румен Радев от времето на престоя си в България преди 8 години в качеството му на заместник-началник на ВВС, коментира: Съвсем ясно е, че Русия намира привърженици за нейната кауза по целия свят. Всеки човек има свои собствени мотиви за това. Намирам  действията на президента за напълно невероятни, като се има предвид, че преди това той беше генерал от НАТО с някаква положителна международна репутация. България е европейска и натовска държава, а той днес дава подкрепа на страна, която изобщо не изпитва любов към  България, не харесва европейските или западните либерални ценности (които българинът споделя) и желае да унищожи нашата колективна сигурност, на която разчитат много страни, включително и България. Това е очевидно, но и много видим обрат в един критичен момент за вашата страна и света, и е предизвикателство за всички страни от НАТО. Сделката с F-16 изглежда добра. Не забравяйте обаче, че още през 2010 г. имаше заявка за реализацията на такава сделка, но  всичко беше пропиляно. Просто вие още летите на остарели самолети и твърде изоставате в технологично отношение. F-16 не е лесен за овладяване самолет. Не може предварително да се планират резервните части. Имате нужда от изключително гъвкав бюджет и система за закупуване, за да поддържате самолетите в активно състояние. Настоящите системи за програмиране в отбраната няма да работят по желания начин. Също така са необходими изцяло нови пилоти. Цялата програма за подбор и обучение се нуждае от осъвременяване. Полша се опита да я  адаптира и не успя. Това не е просто друг самолет, а смяна на Полски  фиат с автомобил от Формула 1. Вие обаче трябва да направите това. В противен случай просто хвърляте напразно пари за метал за скрап, коментира Грант. Друг въпрос според него е доколко дълбоко България е пробита от Русия. На него трябвало да отговорят правителството и службите за сигурност. Естония прави това всяка година, защо да не го прави и България. Те хващат шпиони, казва Грант. Сподели:", "date": "2019.09.10", "title": "БРИТАНСКИ ЕКСПЕРТ: Румен Радев е проводник на руско хибридно влияние"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B3%D0%B5%D0%BD-%D0%BB%D0%B5%D0%BE%D0%BD%D0%B8%D0%B4-%D1%80%D0%B5%D1%88%D0%B5%D1%82%D0%BD%D0%B8%D0%BA%D0%BE%D0%B2-%D0%B2%D0%B8%D0%B6%D1%82%D0%B5-%D0%BF%D1%8A%D1%80%D0%B2%D0%B8%D1%8F-%D0%BC%D1%83-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%88%D0%BF%D0%B8%D0%BE%D0%BD%D1%81%D0%BA%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB-news869053.html", "text": "Руският ген. Леонид Решетников, който преди часове получи 10-годишна забрана за влизане в България заради развихрилия се шпионски скандал с него и председателя на движение \"Русофили\" Николай Малинов и бившият депутат от БСП Юрий Борисов, даде първия си коментар за създалата се ситуация. В телефонен разговор за Нова телевизия ген. Решетников отрече да е изисквал каквато и да е информация, свързана с избори или бизнес в България, но потвърди близките си отношения с Николай Малинов. \"Измислят това, защото нямат нищо друго, нямат аргументи - след моето \"някакво\" участие. Макар че в България бях преди година и половина. Не мога да кажа, че е добра прогноза да не идвам в България 10 години. След 10 години ще съм на 83 години. А за Николай - това е едно престъпление срещу човека и България. Това са глупости! Шпионаж!\", коментира той. \"С Николай Малинов сме в приятелски, чисто приятелски отношения, семейни, много добри отношения. Ние сме нормални хора. Аз не се интересувам нито за изборите ви, нито за политика. За какво ми е да знам? Аз свърших с политическата работа като напуснах Руския институт за стратегически изследвания. Аз съм в пенсия\", отбеляза още Решетников. Той допълни, че въпросният институт не се меси в ничия вътрешна политика. \"Аз не се занимавам въобще и не ме интересува политиката. Освен това Николай е по-богат от мен, какви \"средства\" да му давам\", отбеляза той. \"С тази власт няма смисъл да работим, защото от тях можем да очакваме всичко. Това създава само негативна атмосфера. А в негативна атмосфера как се развиват икономическите връзки?! - Никак. Нашите хора не искат вече с тази власт да работят. Тя е управлявана отвън\", посочи генералът. \"Не знам какво става с Николай, не мога да открия и съпругата му, Даниела. Някакви сталински методи. Както беше при нас преди време\", заяви Леонид Решетников. Сподели:", "date": "2019.09.10", "title": "ИЗВЪНРЕДНО! Проговори ген. Леонид Решетников. Вижте първия му коментар за шпионския скандал"}
{"url": "https://pik.bg/%D1%82%D0%B8%D1%85%D0%BE%D0%BC%D0%B8%D1%80-%D1%81%D1%82%D0%BE%D0%B9%D1%87%D0%B5%D0%B2-%D1%85%D0%B8%D0%B1%D1%80%D0%B8%D0%B4%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D1%81%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%BE%D1%82-%D0%B2%D1%81%D0%B8%D1%87%D0%BA%D0%B8-%D0%B2%D0%B5%D0%BB%D0%B8%D0%BA%D0%B8-%D1%81%D0%B8%D0%BB%D0%B8-news869065.html", "text": "Има една негативна еволюция на нашите отношения към Русия. Последната оценка - на състоянието на националната сигурност от 2016 г. - там за пръв път се заговори със съвсем друга острота по отношение на Русия. Това заяви пред Би Ти Ви бившият началник на ЦСБОП Тихомир Стойчев. Според него \"хибридната\" война се използва от всички велики сили. България няма възможността нито да генерира такива действия, нито да им се противопостави ефективно\". \"Във вътрешен план - един човек като Атанасов, който израсна като политик и анализатор, заговори, че зад тези действия има политическа цел. Не може да не даваме ухо точно на такива оценки. Аз не познавам Малофеев. Ген. Решетников съм го виждал като дава интервюта по български медии и два пъти съм присъствал на научни конференции, на които той е присъствал като част от руската делегация\", отбеляза гостът. \"Ние не сме виждали в \"Русофили\" някакви пари. Дори сега предстоят две мероприятия - на язовир \"Копринка\" и от месеци се говори за това, че се търсят спонсори\", заяви Стойчев. На въпрос какви хора се записват в \"Русофили\", той отговори: \"За себе си мога да кажа, че аз обичам историята на руската държава, на руската империя в периода, в който тя има най-съществен принос към Възраждането и освобождаването на България и другите балкански народи\". Стойчев отбеляза, че русофилите се срещат и обсъждат историческите връзки между България и Русия. \"Ние си даваме сметка, че в рамките на Османската империя сме били обезличени, изчезнали, маргинализирани\". Тихомир Стойчев не подложи на съмнение компетентността на българската прокуратура и останалите институции, работили по \"шпионската нишка\". \"Създават се предпоставки по отношение на всички такива организации службите на бъдат внимателни - и по отношение към нас, и по отношение на инициативите, които реализираме\", отбеляза той. Споре него \"Цветан Василев учудващо не се прави от българските институции и власти да се доведе в страната\". \"Според мен се опорочава разследването на този човек и банката. Защото ще изтекат давностните срокове. Вината нека бъде индивидуална. Никъде в правната наука не се говори за колективна вина. Аз не изключвам и не потвърждавам нищо\", заяви Тихомир Стойчев. Сподели:", "date": "2019.09.10", "title": "Тихомир Стойчев: \"Хибридната\" война се използва от всички велики сили"}
{"url": "https://pik.bg/%D0%B4%D0%B2%D0%B0%D0%BC%D0%B0-18-%D0%B3%D0%BE%D0%B4%D0%B8%D1%88%D0%BD%D0%B8-%D0%BC%D0%BB%D0%B0%D0%B4%D0%B5%D0%B6%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%83%D0%B4%D0%B0%D1%80-%D0%B2-%D0%B4%D1%8A%D1%80%D0%B2%D0%BE-news869055.html", "text": "Двама младежи на 18 години са ранени при катастрофа днес, около 14:50 часа, на пътя Варна - Белослав, съобщиха от полицията. След ляв завой, водачът на \"Мазда\" Р.К. (18 г.) губи контрол над колата, излиза вляво от пътя и се блъска в дърво. Вследствие на това момчето и неговият спътник (също на 18 г.) са пострадали. Изяснява се състоянието и на двамата, като второто момче е получило по-сериозни травми и, според първоначалната информация, има опасност за живота му. Работи се за изясняване на причини и обстоятелства около инцидента. Сподели:", "date": "2019.09.10", "title": "Двама 18-годишни младежи са ранени при удар в дърво"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%80%D0%B5%D1%81%D0%BE%D1%80-%E2%80%9E%D0%B8%D0%BD%D0%BE%D0%B2%D0%B0%D1%86%D0%B8%D1%8F-%D0%B8-%D0%BC%D0%BB%D0%B0%D0%B4%D0%B5%D0%B6%E2%80%9C-%D0%B5-%D0%B2%D0%B0%D0%B6%D0%B5%D0%BD-%D0%B8-%D0%BE%D1%87%D0%B0%D0%BA%D0%B2%D0%B0%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0-%D0%B8%D0%BC%D0%B0-%D0%B0%D0%BA%D1%82%D0%B8%D0%B2%D0%BD%D0%B0-%D1%80%D0%BE%D0%BB%D1%8F-news869052.html", "text": "Ресор „Иновация и младеж“ е важен и очаквам България да има активна роля. Това каза в Пловдив президентът Румен Радев по повод новината, че Мария Габриел ще бъде предложена за отговорник на ресора в състава на новата Европейска комисия. „Аз мисля, че „Иновация и младеж“ е значим ресор.  Не меря ресорите с това какъв финансов обем от средства съдържат в себе си и колко ще разпределят. Не е това въпросът. Европа има амбицията да бъде водещ фактор на световната сцена. Това е залегнало във всички европейски стратегически документи. Това не може да се получи без иновации и без активното участие в работата с младежта на Европа. Там е бъдещето и очаквам България да има активна роля в този ресор“, коментира президентът Румен Радев. Сподели:", "date": "2019.09.10", "title": "Румен Радев: Ресор „Иновация и младеж“ е важен и очаквам България да има активна роля"}
{"url": "https://pik.bg/%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%BD%D0%BE%D0%B2%D0%B8%D1%8F%D1%82-%D0%BC%D0%B8-%D1%80%D0%B5%D1%81%D0%BE%D1%80-%D0%B2-%D0%B5%D0%BA-%E2%80%9E%D0%B8%D0%BD%D0%BE%D0%B2%D0%B0%D1%86%D0%B8%D0%B8-%D0%B8-%D0%BC%D0%BB%D0%B0%D0%B4%D0%B5%D0%B6%E2%80%9C-%D0%B5-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news869059.html", "text": "Новият ми ресор в ЕК „Иновации и младеж“ е признание за България. Това каза българският еврокомисар в изявление пред журналисти пред сградата на Европейската комисия в Брюксел, съобщава „Фокус“. Габриел поздрави председателя на ЕК Урсула фон дер Лайен за смелостта най-после да бъдат обединени под една шапка основни елементи на така наречения „златен триъгълник“: наука, бизнес и образование. „Много голяма и смела амбиция е в високо в дневния ред на ЕС да стоят иновациите и младите хора. Това е признание за България. За мен беше важно в новия ресор да бъдат голяма част от нещата, които сме успели да свършим по време на изминалия мандат в Сектор „Цифровизация“. Напомням, че суперкомпютрите, дигиталните иновационни хъбове, всичко свързано с киберсигурността се финансира от програмата „Хоризонт 2020“. Нейният наследник ще бъде и тя ще бъде под мое ръководство“, добави още тя. Габриел обясни още, че ще отговаря изцяло за финансирането и новия начин, по който ще функционира програмата „Европа“. „Бюджетът е 100 милиарда евро. Това е третото перо в европейския бюджет след „Земеделие“ и „Кохезионна политика“. И ще отговарям изцяло за новия план за действие за цифрова грамотност“, добави още българският еврокомисар. Сподели:", "date": "2019.09.10", "title": "Мария Габриел: Новият ми ресор в ЕК „Иновации и младеж“ е признание за България"}
{"url": "https://pik.bg/%D0%B1%D0%B0%D0%BD%D0%BE%D0%B2-%D0%B4%D0%B0%D0%B2%D0%B0-%D0%B1%D0%B5%D0%BB%D0%B8%D1%8F-%D0%B4%D0%B2%D0%BE%D1%80-%D0%B2-%D0%BA%D0%B0%D1%80%D0%BB%D0%BE%D0%B2%D0%BE-%D0%BD%D0%B0-%D0%BE%D0%B1%D1%89%D0%B8%D0%BD%D0%B0%D1%82%D0%B0-news868968.html", "text": "Министърът на културата Боил Банов се срещна днес с кмета на община Карлово д-р Емил Кабаиванов. На срещата министърът обеща подкрепа за финансиране на археологическите разкопки на тракийския град край село Васил Левски. „Ръководителят на обекта доц. Костадин Кисьов е сериозен учен и работата му ще получи пълната подкрепа от държавата“ заяви министър Банов. Д-р Кабаиванов информира министъра за подготвяния проект за допълнително финансиране на разкопките по програмите на ЕС и получи уверение, че Министерството на културата ще помогне за реализацията му. Кметът постави и въпроса за предвидените в държавния бюджет за 2019 г. 78 000 лева за консервация и реставрация на вилата на братя Евлоги и Христо Георгиеви в Карлово. Министър Банов обеща още в рамките на настоящия месец да бъдат преведени пари на общината, за да приключат навреме консервационните дейности, преди настъпването на есенно-зимния сезон. Министърът каза още, че процедурата по прехвърляне собствеността на Белия двор от държавата на общината е в ход и се очаква да приключи до края на годината. Така Белия двор ще бъде включен в комплекс „Старинно Карлово“ – най-успешния туристически обект на територията на общината. Сподели:", "date": "2019.09.10", "title": "Банов дава Белия двор в Карлово на общината"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%B0%D1%81%D1%81-%D0%B3%D1%8A%D1%80%D0%BC%D0%B8-%D0%B7%D0%B0-%D0%B0%D1%80%D0%B5%D1%81%D1%82%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D0%BC%D0%BE%D1%81%D0%BA%D0%B2%D0%B0-%D1%89%D0%B5-%D0%B7%D0%B0%D1%89%D0%B8%D1%82%D0%B8-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D1%82%D0%B5-%D0%B2-%D1%88%D0%BF%D0%B8%D0%BE%D0%BD%D0%B0%D0%B6-news868910.html", "text": "ТАСС. Председателят на комисията по международни работи на Съвета на Федерацията на Русия (Сената) Константин Косачев е разтревожен от съобщенията за задържани активни привърженици на приятелските отношения с Русия и заяви, че Москва е готова да ги защитава, включително по обществено-политическа линия, предава „От България пристигат крайно притеснителни новини. Серия задържания, разпити и обвинения в „шпионаж“ на група активни привърженици на приятелските отношения с Русия. Познавам отлично много от тези хора“, пише Косачев във Фейсбук . Той добави, че заедно с тях парламентаристите са направили много по обществена линия, включително в рамките на Ливадийския форум, който Съветът на Федерацията ежегодно провежда в Крим. „Ще разберем за какво става въпрос и ще ги защитаваме решително. По всички линии – дипломатическа, обществено-политическа и, ако е уместно, юридическа“, подчертава сенаторът. Освен това той изрази намерението си да поиска изчерпателни оценки на случващото се от международните правозащитници, „занимаващите се с темата за затворниците на съвестта (Prisoners of conscience – POC) и от съюзническите за България НАТО и ЕС. Сподели:", "date": "2019.09.10", "title": "ГОРЕЩА ТЕМА: ТАСС гърми за арестите в София! Москва ще защити заподозрените в шпионаж"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B5%D0%B2%D1%80-%D0%BF%D0%B0%D1%80%D0%BD%D0%BE%D1%82%D0%BE-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D1%81%D0%BA%D1%8A%D0%BF%D0%B2%D0%B0-news869015.html", "text": "Няма да има никакво повишение на цената на топлинната енергия до края на тази година. Това заяви председателят на Комисията за енергийно и водно регулиране (КЕВР) Иван Иванов. Днес държавният регулатор отбелязва 20 години от създаването си. В сградата на комисията се състоя тържествено честване, на което беше валидирано специално пощенско-филателно издание. Сподели:", "date": "2019.09.10", "title": "Шефът на КЕВР: Парното няма да поскъпва"}
{"url": "https://pik.bg/%D1%84%D0%B0%D1%82%D0%B0%D0%BB%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81%D1%82%D1%80%D1%83%D0%B3-%D1%81%D0%BC%D0%B0%D0%B7%D0%B0-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%B2-%D0%B8%D0%B2%D0%B0%D0%B9%D0%BB%D0%BE%D0%B2%D0%B3%D1%80%D0%B0%D0%B4-news868967.html", "text": "53-годишен мъж почина при разтоварни дейности в Ивайловград , съобщиха от полицията в Хасково. Инцидентът е станал на 9 септември, на улица „Любимец“. Мъжът е бил затиснат от струг и е починал на място. При друг случай - т рудова злополука е станала и в Хасково. С фрактури на двете ръце е работник, който е монтирал хладилни камери в месокомбинат. Уведомена е Инспекцията по труда. И по двата случая са заведени досъдебни производства. Сподели:", "date": "2019.09.10", "title": "ФАТАЛЕН ИНЦИДЕНТ: Струг смаза работник в Ивайловград"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B4%D0%B5%D0%BD%D1%8F%D1%82-%D0%B5-%D0%B7%D0%B0%D1%80%D0%B5%D0%B4%D0%B5%D0%BD-%D1%81-%D0%BE%D0%BF%D0%B0%D1%81%D0%BD%D0%B8-%D0%B2%D0%B7%D0%B0%D0%B8%D0%BC%D0%BE%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D0%B7%D0%B0%D0%BB%D0%BE%D0%B6%D0%B5%D1%82%D0%B5-%D0%BD%D0%B0-%D1%81%D0%B5%D0%BA%D1%81-%D0%B8-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5-news868872.html", "text": "10.09.19 В човек се пробужда огромна сила, която трябва да бъде отправена към съзидание. Луната е в знак Водолей от 00:25ч до 12:53 ч на 12 септември В това време практически е безполезно да се разчита на разума, пише астроложката Ивелина Пенчева. Душата се нуждае от нещо по-вълнуващо, така че е по-лесно да се вярва в приказки и чудеса. Интересите са насочени към новото, интересното, необичайното. Луната във Водолей носи различни изненади, срещи с различни хора. Подсъзнателно хората се стремят към свобода, промяна, така че присъства желание да се промени обичайното състояние на нещата. Рутинната работа не се развива добре, трудно се вземат решения за ежедневните проблеми. Луната в този знак прави хората по-чувствителни и нервни, но и предразполага към доброжелателно отношение. Увеличава се вероятността от аварии на електрозахранването, домакинските уреди, комуникационни връзки. Уязвими са сухожилията, вените, глезените. Да не се натоварват ставите и очите. Чувствителна е нервната система. Продължава 11 лунен ден до 18:15ч на 10 септември (от 17:35ч на 9 септември) Сложен в енергийно отношение ден. Лунната енергия се слива със силите на Земята в този ден в едно цяло и дарява човек с енергия. В него се пробужда огромна сила, която трябва да бъде отправена към съзидание. Чувства се изпълнен със сила, самоувереност, ентусиазъм и желания за действия. Всичко, което започнете сега, трябва да бъде доведено до край. Не се препоръчва пасивност и заседнал начин на живот, но и да се претоварвате е неуместно. Да не се предприемат рисковани дейности. Сега може да се започват само такива дела, които изискват пълна физическа и психическа отдаденост. Бъдете предпазливи и внимателни във всичко. Желателно е да не пипате железни предмети. Подходящо е за начало на гладуване. Заболявания започнали през времето на 11 лунен ден протичат тежко и продължително. Трудно се поддават на лечение. Това засяга предимно жените. Всяко медицинско вмешателство заради неприятни последици трябва да бъде особено внимателно и минимално. По време на 11-ия лунен ден се препоръчват очистителни процедури, като например почистване на аурата от негативите чрез измиване, натриване със сол, чрез Рейки, обикаляне около тялото и по чакрите със запалена свещ и други познати ви техники. Ефективно изчистване не само физическо, но и духовно. Можете да четете молитви, мантри. Енергията в това лунно денонощие е не само активна, но и агресивна и трябва да се направлява в съзидателна практическа дейност. Ден опасен за взаимоотношенията. Да се избягват спорове и скандали. Не е ясно кое действие до какво ще доведе. Дори невинно казана дума може да предизвика пристъпи на гняв. Реакциите са непредсказуеми. Секс- Период на висока активност. Правете любов за удоволствие, не сдържайте емоциите. Трябва да има секс по взаимно желание, не по задължение или да се отбие номера. Подстригване - В този период можете да се подстригвате, а ако не сте имали такива намерения, ако подрежете косата си поне на милиметър, това ще освободи излишната негативна енергия. Следва 12 лунен ден от 18:15ч на 10 септември до 18:50ч на 11 септември 24 слънчев ден - Добре е да се започне цикъл на гладуване, на лечение, на изчистване на организма и тялото. Колкото повече се изчиствате, толкова по-леко ще ви става. Може да предприемете също почистване на дома, ремонт и реставрация. Не се поддавайте на провокации, не се дръжте и вие грубо и невъзпитано. Избягвайте урните изблици на емоции. Сподели:", "date": "2019.09.10", "title": "ЗВЕЗДИТЕ ГОВОРЯТ: Денят е зареден с опасни взаимоотношения, заложете на секс и освобождаване на излишната енергия"}
{"url": "https://pik.bg/%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%B0%D1%80%D0%B8%D0%BD%D0%BE%D0%B2-%D0%BE%D1%82%D1%87%D0%B8%D1%82%D0%B0-%D1%80%D1%8A%D1%81%D1%82-%D0%BD%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8%D1%82%D0%B5-%D0%BC%D0%B8%D0%B3%D1%80%D0%B0%D0%BD%D1%82%D0%B8-news868960.html", "text": "Вътрешният министър Младен Маринов заяви, че се отчита ръст в опитите за нелегално преминаване на българо-гръцката граница от мигранти. Той коментира темата пред журналисти след участие в 13-тата Международна научна конференция \"Сигурността в Югоизточна Европа\", провела се в София. Маринов посочи, че са дислоцирани допълнително сили по границата с Гърция. Той отбеляза, че българо-турската граница се охранява добре и там няма проблем. По думите му, процесите, които се развиват в Близкия Изток и в Турция, предполагат усложняване на обстановката. Министърът обясни, че в Гърция има много мигранти по островите, които се превозват към континента и това предполага да правят опити по различни маршрути да се насочат към Западна Европа. Във връзка с разследването за шпионаж, провеждано от Спецпрокуратурата, МВР и ДАНС, за което стана ясно вчера, министър Маринов коментира, че тези действия продължават и в момента, като по-късно днес ще бъде дадена повече информация. Сподели:", "date": "2019.09.10", "title": "ТЕНДЕНЦИЯ: Министър Маринов отчита ръст на нелегалните мигранти"}
{"url": "https://pik.bg/%D0%BF%D0%BE%D0%B5%D1%82%D1%8A%D1%82-%D0%BD%D0%B5%D0%B4%D1%8F%D0%BB%D0%BA%D0%BE-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%BC%D1%80%D1%8A%D1%81%D0%BD%D0%B8%D1%8F%D1%82-%D1%84%D0%B0%D0%BB%D1%88%D0%B8%D1%84%D0%B8%D0%BA%D0%B0%D1%82%D0%BE%D1%80-%D0%B1%D0%B0%D0%B1%D0%B8%D0%BA%D1%8F%D0%BD-%D1%81%D0%B8-%D0%B8%D0%B7%D0%BC%D0%B8%D1%81%D0%BB%D0%B8-%D0%B2-%D1%81%D0%B0%D0%B9%D1%82%D0%B0-%D1%81%D0%B8-%D1%87%D0%B5-%D1%81%D0%B5--news868969.html", "text": "\". Това написа поетът Недялко Йорданов по повод гнусна измислица, публикувана от него име във фалшивия сайт \"Информиран.нет\", бълващ от години лъжи срещу политици и обществени личности. Припомняме, че същият Бабикян стои зад президента Румен Радев и Мая Манолова и в последните седмици превъзнася с куп невероятни съчинения кандидатката за кмет на София, като в същото време бълва лъжи и измислици за Йорданка Фандъкова. Една от последните е, че подкрепя отнемането на деца от родителите им, която фалшификаторите въртят упорито с платени кампании в социалните мрежи. Лъжите за издателя на ПИК Недялко Недялков също са ежедневни, след като Срещу медията ни се обединиха олигархични издания в безпрецедентен опит да ни заглушат и да скрият истината, преди в крайна сметка самият Игнатов да признае за скандала. Нападките срещу Недялков в сайта на Бабикян са десетки ежедневно, както и за премиера Бойко Борисов и управляващите. Скандалната фалшификация за поета Недялко Йорданов обаче е преляла чашата на търпението му и той избуха в свой пост във фейсбук. \"Скъпи приятели, Дълго се колебах дали да споделя това с вас. Но реших, че държа на вашето мнение. Обадиха ми се изумени мои приятели, попаднали на една абсолютна гадост, поместена от мое име в сайта на известния мръсен фалшификатор Арман Бабикян. Един измислен журналист под името Владимир Алексеев публикува \"мое\" изявление срещу сина ми Недялко, създател през годините на вестник \"Уикенд\", \"Галерия\" \"Ретро\", \"България днес\" и агенция ПИК. Синът ми, на когото взривиха редакцията и никой не потърси изпълнителите. Синът ми, чийто брат успя сам да се справи с четирима убийци, които така и не бяха разкрити. Синовете ми, които са абсолютно независими – и финансово и морално – от сегашните партии и олигарси и аз винаги съм уважавал техните политически и човешки симпатии и антипатии, независимо, че често сме спорели по някои наши различия. Аз не се срамувам от Недялко и открито съм заставал зад него в тежките и подли инсинуации, които му скроиха преди време Слави Трифонов и Кеворк Кеворкян. Ето каква подсъдна фалшификация е публикувал въпросният Бабикян, който напоследък често се изявява като политически коментатор в нашите най-популярни телевизии. Наистина по-голяма гнъс май не съм чел през живота си: Скъпи приятели, наистина живеем в мръсно време, в което сякаш не е за поезия, камо ли за някакви идеали. Баща съм на двама сина – журналисти, чиято професия ме държи на стари години в постоянно напрежение. Те са братя по кръв и въпреки, че понякога се намират на двата полюса на днешния сложен и объркан политически живот, аз не им се бъркам, нито им налагам своята позиция. Те са моите момчета, свидетели и калени от малки в тежките битки, които е водил техния баща и преди и след демокрацията. Всеки има право на избор и аз уважавам тяхното право. Надявам се, че съм им завещал чисто име, получено от моя баща и те ще завещаят такова на своите деца\", пише поетът, публикувайки цялата гнусна лъжа, за да лъснат абсурдните фалшификации на Бабикян и сайта му, тровещи България денонощно. В защита на поета обаче досега не се е изказала нито една от олигархичните медии и незнайно защо не зоват политиците за намеса срещу присъдружния им Арман Бабикян, който е чест гост дори по Би Ти Ви и е представян като пиар експерт. Сподели:", "date": "2019.09.10", "title": "Поетът Недялко Йорданов избухна: Мръсният фалшификатор Бабикян си измисли в сайта си, че се срамувам от сина си Недялко!"}
{"url": "https://pik.bg/%D0%B3%D1%80%D0%B8%D0%BF%D1%8A%D1%82-%D1%82%D0%BE%D0%B7%D0%B8-%D1%81%D0%B5%D0%B7%D0%BE%D0%BD-%D0%BD%D0%B8-%D1%83%D0%B4%D1%80%D1%8F-%D0%BA%D0%B0%D1%82%D0%BE-%D1%87%D0%B5%D1%82%D0%B8%D1%80%D0%B8%D0%B3%D0%BB%D0%B0%D0%B2%D0%B0-%D0%BB%D0%B0%D0%BC%D1%8F-news868885.html", "text": "Първите ваксини против грип вече са у нас. Всеки трябва да се замисли, че грипът ще дойде през декември и януари и сега е време за поставяне на ваксините, защото на организма му трябва време, за да изгради имунна защита. Това заяви д-р Гергана Николова от УС на Българския лекарски съюз по Би Ти Ви. Тя допълни, че четири щама на грипа вероятно ще дойдат през зимата – „Бризбейн”, „Канзас”, „Колорадо” и „Пукет”. „Всяка година снегът ни изненадва, така е и с грипа, когато всички около нас са се разболели, тогава се сещаме”, отбеляза д-р Николова и посочи, че в нейната практика няма пациенти, които да са си поставили ваксина и да са се разболели тежко от грип. \"За хората с хронични заболявания грипът крие сериозни рискове\", категорична беше лекарката. Тя заяви, че децата също могат да бъдат ваксинирани, като се спази имунизационния календар. \"За хората над 65 години трябва да бъде осигурена безплатна противогрипна ваксина, но има поставен лимит от Здравната каса да се имунизират 10% от това население. Как ще ги изберем, нека да има ясни медицински стандарти и критерии”, посочи д-р Николова. Сподели:", "date": "2019.09.10", "title": "Грипът този сезон ни удря като четириглава ламя"}
{"url": "https://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%BA%D0%BE%D0%BC%D0%B8%D1%81%D0%B0%D1%80-%D0%BF%D0%BE-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5-%D0%B8-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BD%D0%B0-%D1%85%D1%80%D0%B0%D0%BD%D0%B8%D1%82%D0%B5-news868977.html", "text": "В България предприемаме всички мерки за ограничаване разпространението на заболяването Африканска чума по свинете, заяви министър-председателят Бойко Борисов по време на срещата си с еврокомисаря по здравеопазване и безопасност на храните Витянис Андрюкайтис. Премиерът Борисов отбеляза, че за целта в страната се прилага план, изготвен от Министерството на земеделието, храните и горите, който включва засилен контрол на граничните контролно-пропускателни пунктове, мерки за биосигурност в свиневъдните обекти, провеждане на информационна кампания, извършване на дезинфекция на площи и продукти, постоянен епизоотологичен надзор и редуциране на популацията от диви свине. Министър-председателят Борисов изтъкна, че за да бъдат приложени с цялата си сила тези мерки, се използва сериозен финансов ресурс. Премиерът добави, че българското правителство е отпуснало 28 млн. лв. за изплащане на обезщетения и прилагане на мерките за ограничаване и ликвидиране на заболяването Африканска чума по свинете на територията на България. Съгласно процедурата на Европейската комисия се извършва частично рефинансиране на направените разходи. Министър-председателят Борисов изрази надежда, че в най-кратки срокове Европейската комисия ще започне да възстановява разходите, направени от България, по овладяване на различни заболявания по животните, в това число и Африканската чума по свинете. Според премиера Бойко Борисов разпространението на болестта АЧС е не само регионален, но вече и глобален проблем, който носи огромни загуби на засегнатите държави и който може да повлияе трайно не само върху определен сектор, а върху цели икономики и търговски партньорства. По тази причина министър-председателят счита за изключително важна координацията на действията в борбата срещу АЧС в Европа. Министър-председателят Борисов изрази увереност, че експертната среща по въпросите на АЧС, чийто домакин е София, ще допринесе за изготвянето на Глобална стратегия за контрол и изкореняване на Африканската чума по свинете в световен мащаб. Сподели:", "date": "2019.09.10", "title": "Борисов се срещна с европейския комисар по здравеопазване и безопасност на храните"}
{"url": "https://pik.bg/%D1%87%D0%B5%D0%BB%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B7%D0%B0%D1%85%D0%B0%D0%BF%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B7%D0%B0-%D0%B1%D0%BE%D0%BA%D0%BB%D1%83%D0%BA%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%BE%D1%82%D0%BD%D0%BE%D0%B2%D0%BE-%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B4%D0%B0-%D0%BD%D0%B0%D0%BF%D1%83%D1%81%D0%BD-news868959.html", "text": "Защо за най-скъпата услуга – чистотата на София, се провежда обществена поръчка една година преди да са изтекли договорите на сметопочистващите фирми и бих казала – не достатъчно публично и прозрачно. В летните месеци на тъмно се обяви обществена поръчка, която прибързано ще бъде финализирана. Става дума за 500 млн. лв. Това заяви в интервю за БНР гражданският кандидат за кмет на столицата Мая Манолова, която Тя обърна внимание, че става дума за една от най-скъпите услуги, плащана с парите на гражданите. ,,Парите, които се харчат столицата, не са на столичния кмет или Общинския съвет, а са пари на данъкоплатците и трябва да има пълна прозрачност за начина, по който се харчат“, подчерта Манолова. , че нормално и честно спрямо останалите кандидати за София, но и спрямо гражданите, е настоящият кмет Йорданка Фандъкова да не води кампанията от кметския си кабинет, а да е наравно с останалите претенденти за ''Московска'' 33. Мая Манолова подчерта, че е намерила за честно и справедливо спрямо гражданите първо да си депозира оставката като омбудсман и след това да се обявява за кандидат-кмет. Тя посочи, че прозрачността на търговете и харченето на парите на хората, както и достъпността на работата на администрацията и общинските съветници за гражданите, ще бъде неин пръв приоритет като кмет, но отново не каза какво точно ще направи за столицата. ,,Аз си представям София със светло и почтено управление, което означава пълна публичност и прозрачност за начина, по който се управлява градът, пълна информация за гражданите за това как се взимат решенията, изцяло електронна община с едно гише, което всеки може да „носи в джоба си“ и възможност за всеки гражданин във всеки един момент да провери къде се намира неговата преписка'', каза тя. Според Манолова нейните първи задачи ще са „електронни търгове, онлайн излъчване на процедурите по обществени поръчки, с пълна прозрачност за заданията и кандидатите“. Сред най-важните ангажименти е и задължително участие на гражданите в управлението и електронни референдуми – всеки спорен казус да се решава от гражданите, които ще са достъпни за всеки. ,,София чиста и зелена означава зелено мислене, чист въздух, достатъчно зелени площи, без презастрояване, достъп на всеки столичанин до Витоша. Общината ще си върне Витоша за гражданите – лифтове, които да са достъпни и като цена, и като начин за достъп'', каза още тя, след като По думите ,,столицата е една от много малкото общини, която не е осигурила достъп на граждани до заседанията на Общинския съвет и с това нарушава закона''. Манолова сподели, че веднага ще прекрати това закононарушение. Друг приоритет на Манолова като кандидат за столичен градоначалник е София да е модерно планиран и устроен град. Тя даде заявка, че ще обърне поглед към кварталите и ще застане срещу багерите в междублоковите пространства. В същото време подчерта, че не могат да се нарушават интересите на собствениците на имоти и те трябва да бъдат справедливо обезщетени. Като свой четвърти приоритет тя посочи София с грижа за гражданите, което включва социална политика, образование, детски градини. Според данните в момента над 6 000 деца остават извън детските градини това ще е една от първите задачи – за всяко дете да има място в детска градина. На въпрос дали ще търси консенсус със общинските съветници от партиите Манолова отговори, че ''проблемите нямат цвят'' и ''не са леви или десни''. ,,Ще разчитам на подкрепата на всички, които искат да се промени моделът на управление на София. В момента управлението е задкулисно и решенията се взимат от един бизнес приятелски кръг, който стои зад кадър'', категорична бе тя. ,,Аз съм доказала, че мога да работя с всички граждани и политически централи'', каза още Мая Манолова, като допълни, че ще се бори срещу всеки интерес, който е различен от този на столичани. ѝ ѝ ѝ Сподели:", "date": "2019.09.10", "title": "ЧЕЛЕН СБЛЪСЪК: Мая Манолова захапа Фандъкова за боклука на София! Отново я призова да напусне кметския кабинет за кампанията"}
{"url": "https://pik.bg/%D0%B4%D0%B6%D0%B8%D0%B3%D0%B8%D1%82-%D0%BF%D0%BE%D0%BC%D0%B5%D1%82%D0%B5-%D1%82%D1%80%D0%B8-%D0%BA%D0%BE%D0%BB%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B8-%D0%B8%D0%B7%D0%B1%D1%8F%D0%B3%D0%B0-news868917.html", "text": "Tри автомобила, паркирани вдясно на булевард в Благоевград са ударени тази нощ. Водачът, причинил само материални щети, е избягал, но е установен по падналия регистрационен номер, пише БГНЕС. Инцидентът е станал преди полунощ на бул.\"П.К.Яворов\" в жк \"Еленово\". Според очевидци сребристо „Ауди“, движещо се по бул. „П. К.Яворов“ от кръстовището с ул.“Преслав“ към края на жк“Еленово“, се отклонява надясно и блъска три автомобила. Първо, аудито забърсва предната лява врата на „Фолксваген“, след това блъска в задната част „Пежо“, което от своя страна се удря в паркирания пред него „Опел“. Най-големи са материалните щети, нанесени на пежото, което е останало без задно стъкло, парчета от него са се пръснали през тротоара до съседния паркинг. След инцидента причинилият удара водач напуска местопроизшествието. За негова беда, при сблъсъка с паркираните автомобили пада предният му регистрационен номер. По него водачът е установен от пристигналия на място патрул на „Пътна полиция-КАТ“. Работата по случая продължава. Сподели:", "date": "2019.09.10", "title": "Джигит помете три коли в Благоевград и избяга"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BE%D1%82%D0%BA%D1%80%D0%B8%D0%B2%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%80%D0%B5%D1%88%D0%B5%D1%82%D0%BD%D0%B8%D0%BA%D0%BE%D0%B2-%D0%BE%D0%B1%D0%B2%D0%B8%D0%BD%D0%B8-%D1%81%D0%B0%D1%89-%D1%87%D0%B5-%D1%81%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0%D0%BB%D0%B8-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D1%80%D1%83-news869001.html", "text": "Пенсионираният руски генерал Леонид Решетников, за който стана ясно, че е предложил Румен Радев за президент на Корнелия Нинова, обвини в личния си профил във Фейсбук САЩ, че са стартирали кампания \"Руски шпиони в България\". \"От България пристигнаха много тревожни новини. Там, както се оказа, внезапно беше задържан секретарят на Българското национално движение \"Русофили\", бившият главен редактор на вестник \"Дума\" Юрий Борисов. Освен това от един ден няма връзка и с председателя на движението Николай Малинов\", пише Решетников. Леонид Решетников отбелязва, че по-рано журналист от \"Ню Йорк таймс\" внезапно го е помолил за интервю, като е насочвал въпросите \"около имперски планове, глупости за възстановяване на монархията и Путин-цар\". \"Опитват се да припишат няколко души на нашия \"Двуглав орел\", който работи само в Русия\", подчертава заместник-председателят на Съвета на дружеството, като допълва: \"Но това е достатъчно за тях, за да ударят истинските български патриоти\", пише пенсионираният генерал. Сподели:", "date": "2019.09.10", "title": "ГОРЕЩА ТЕМА: Откривателят на Румен Радев Решетников обвини САЩ, че са стартирали кампания \"Руски шпиони в България\""}
{"url": "https://pik.bg/%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%85%D1%83%D0%B1%D0%B0%D0%B2%D0%B0%D1%82%D0%B0-%D0%BC%D0%B8%D0%BB%D0%B5%D0%BD%D0%B0-%D0%BF%D0%B0%D0%BA-%D0%BD%D0%B5-%D1%82%D1%80%D1%8A%D0%B3%D0%BD%D0%B0-news868924.html", "text": "Ход на делото срещу Илиян Рангелов, обвинен в убийството на хубавата Милена Динова в Куртово Конаре, не бе даден. Причина за това е липсата на защитника на младия мъж. Адвокат Розалина Апостолова е депозирала молба до съда, че е в платен годишен отпуск. Що се касае до втория защитник на Рангелов - адвокат Клянчев, той вече няма да представлява сочения за убийството на Милена. Така магистратите отложиха разпоредителното заседание за средата на октомври. Дотогава Рангелов остава в затвора. \"Три години чакаме за присъда. Чакаме за справедливо наказание. И сега пак отлагане, пак чакане. За нас е шок. Преживяваме го всеки път, прекрачим ли прага на съда\", заяви близка на семейство Диневи. Причината за новото разглеждане на делото се оказа съществена, но отстранима грешка, допусната още в първа инстанция. След едно от заседанията, проведено в средата на февруари 2018 година, защитникът на Рангелов – адвокат Георги Клиянчев, е поискал да му бъде предоставено копие от съдебния протокол. В законовият срок желанието му било изпълнено, като той депозирал молба до съда за извършване на поправки и допълнения в протокола. Той поискал още едно от вещите лица да бъде отведено, тъй като е смятал, че същото е предубедено. Председателят е насочил разглеждането на молбата в открито съдебно заседание. Сподели:", "date": "2019.09.10", "title": "Делото за убийството на хубавата Милена пак не тръгна"}
{"url": "https://pik.bg/%D0%BE%D0%B4%D0%BE%D0%B1%D1%80%D0%B8%D1%85%D0%B0-%D1%80%D0%B5%D0%B3%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0-%D1%81%D1%8A%D0%B4%D0%B8%D0%B8-%D0%BF%D0%BE-%D0%B2%D0%BF%D0%B8%D1%81%D0%B2%D0%B0%D0%BD%D0%B8%D1%8F%D1%82%D0%B0-news868925.html", "text": "Министърът на правосъдието Данаил Кирилов одобри Регламент за провеждане на писмения и устния изпит от конкурса за длъжността „съдия по вписванията“ при районните съдилища. Това съобщиха от пресцентъра на Министерството на правосъдието. Заповедта на министъра и Регламентът са достъпни на сайта на Министерството на правосъдието в секция „Кариери“. Писменият изпит, до който са допуснати 706 кандидати, ще се проведе в Зала 3 на НДК на 15 септември 2019 г. с начален час 10,00 часа. Сподели:", "date": "2019.09.10", "title": "Одобриха регламента за съдии по вписванията"}
{"url": "https://pik.bg/%D0%B8%D0%BD%D1%82%D0%B5%D1%80%D0%B5%D1%81%D0%B5%D0%BD-%D0%BA%D0%B0%D0%B7%D1%83%D1%81-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news868942.html", "text": "Очакваното завръ­щане на Холмар Ейолфсон в титулярни състав на Левски може да се окаже лоша новина за Мар­тин Райнов, акцентира \"Меридиан Мач\". Халфът, който бе искан много се­риозно от Левски в продължение на два трансферни прозоре­ца, преди в крайна сметка да се озове на \"Герена\" не изживява най-блестящите си дни със синия екип. Из­общо няма да е из­ненада, ако треньор­ският щаб на гранда реши да върне Нуно Рейш в халфовата линия, а в защита да налага като партньори исландецът и гъркът Янис Каргас. При този вариант Райнов ще трябва да седне на пейката. Рейш изнесе някол­ко много добри мача в халфовата линия за \"сините\", включително и срещу Лудогорец, преди Ейолфсон да се кон­тузи, а Яблонски да бъде изваден от със­тава. Райнов има и мачове за националния тим на България. Сподели:", "date": "2019.09.10", "title": "Интересен казус на \"Герена\""}
{"url": "https://pik.bg/%D1%81%D1%82%D0%BE%D0%BF-%D0%BD%D0%B0-%D0%BE%D0%BB%D0%B8%D0%B3%D0%B0%D1%80%D1%81%D0%B8%D1%82%D0%B5-%D0%B8-%D0%BB%D1%8A%D0%B6%D0%B8%D1%82%D0%B5-%D0%BC%D0%B0%D1%80%D1%88-%D0%B7%D0%B0-%D0%B7%D0%B0%D0%BA%D0%BE%D0%BD%D0%BD%D0%BE%D1%81%D1%82-%D1%82%D1%80%D1%8A%D0%B3%D0%B2%D0%B0-%D0%B2-17-%D1%87%D0%B0%D1%81%D0%B0---%D0%B2-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%BE%D1%80%D0%BC-news868944.html", "text": "\"Не\" на репресиите и натиска върху независимата съдебна система, \"не\" на лъжите на олигарсите, похитили националното богатство и омертата срещу реда и истината казват днес от 17 часа българите на ларгото пред Министерски съвет. \"Марш за законност\" тръгва днес и ще продължи В него се включват всички, които искат нормалност в България и са против опитите за политически натиск върху съдебната система за намеса в избора на главен прокурор и номинирания от независимите магистрати Иван Гешев. Подкрепа заявиха и десетки семейства, които са срещу гей парадите и джендър пропагандата и застават твърдо зад християнските ценности. Шествието \"Марш за законност\" е в защита на българщината, нормалността и човекът, който показа, че може да е гарант за законността, вкарвайки в ареста десетки олигарси и престъпници - номинирания за главен прокурор Иван Гешев! Събитието ще се проведе в София в рамките на три дни и е в отговор на кампанията, подета от стотици наши читатели и съмишленици срещу гей пропагандата, олигарсите и техните манипулации и фалшиви новини, срещу опитите да бъде потъпкан закона и смачкани хората, които го бранят. Мястото на срещата е площад \"Независимост\" - ларгото пред Партийния дом, Министерския съвет и БНБ. Маршрутът на марша е от площад \"Александър Батенберг\" до сградата на Булбанк. Българите подкрепят свободния и легитимен избор на нов главен прокурор на републиката по правилата на независимата съдебна система и се опълчват срещу Днес в 17 часа гражданите казват \"Не\" на олигарсите, които ограбиха България, джендъризма, гейпарадите, перверзията и слугуването на чужди господари и соросоидни шайки. ПИК подкрепя исканията им и очакваме всички наши читатели и съмишленици днес и в сряда от 17 до 21 часа, а в четвъртък от 14 до 18 часа. Сподели:", "date": "2019.09.10", "title": "СТОП НА ОЛИГАРСИТЕ И ЛЪЖИТЕ: \"Марш за законност\" тръгва в 17 часа - в защита на България, нормалността и номинирания за главен прокурор Иван Гешев! Гражданите казват \"не\" на репресиите и натиска върху съдебната власт"}
{"url": "https://pik.bg/%D0%B4%D0%BE%D0%BC%D0%B0%D1%88%D0%BD%D0%B8-%D0%BF%D1%80%D0%B0%D1%81%D0%B5%D1%82%D0%B0-%D0%B8%D0%B7%D0%B1%D0%B8%D1%82%D0%B8-%D0%B8%D0%B7%D0%B2%D1%8A%D0%BD-%D0%BA%D0%B0%D1%80%D0%B0%D0%BD%D1%82%D0%B8%D0%BD%D0%BD%D0%B0%D1%82%D0%B0-%D0%B7%D0%BE%D0%BD%D0%B0-news868889.html", "text": "Домашни прасета са били избити заради африканската чума извън 20-километровата санитарна зона. Това се е случило в мездренското село Брусен, предаде Би Ти Ви. Стопаните се съмняват дали наистина е трябвало да избиват прасетата си, както им е било наредено. Официално информация за това, че те не попадат в зоната за клане на животни, няма, но от областната администрация посочват, че селото е извън 20-километровата зоната около свинекомплекса в с. Чирен. Епизодичната областна комисия обаче е взела решение да се пристъпи към доброволно клане на животни, тъй като рискът е голям и има опасност от разпространение на заразата. Хората споделят, че много бързо са заклали животните си. Те се надяват да получат компенсации от държавата. Кметът на селото Георги Николов обясни, че още в началото е имало съмнения за това решение. Въпреки това са изпълнили заповедта. Сподели:", "date": "2019.09.10", "title": "Домашни прасета избити извън карантинната зона"}
{"url": "https://pik.bg/%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%B1%D0%BB%D0%B8%D0%B7%D0%BE-13-000-%D0%B4%D1%83%D1%88%D0%B8-%D0%BF%D1%80%D0%B5%D0%BA%D0%B0%D1%80%D0%B0%D1%85%D0%B0-%D0%BD%D0%BE%D1%89%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%82%D0%BE%D0%BA%D0%B8%D0%BE-%D0%B7%D0%B0%D1%80%D0%B0%D0%B4%D0%B8-%D1%82%D0%B0%D0%B9%D1%84%D1%83%D0%BD%D0%B0-%E2%80%9E%D1%84%D0%B0%D0%BA%D1%81%D0%B0%D0%B9%E2%80%9D-news868861.html", "text": "Близо 13 000 души са били принудени да прекарат последната нощ на токийското летище заради блокирането на работата на обществения транспорт в японската столица, предизвикано от последствията от тайфуна „Факсай”, съобщава телевизионният канал NHK, цитиран от „Лайф”. Стихията стана причина за отмяната на влаковете, пътуващи от града да летището. Бяха затворени и скоростните магистрали, като това попречи на хората да използват автобуси за да се приберат по домовете си. В резултат на това хората се оказаха блокирани на летището. По предварителни данни, от администрацията на токийското междунаородно летище „Нарита” са предоставили на пътниците безплатно вода, суха храна, терминали за зареждане на мобилните телефони и спални чували за нощуване. Работата на обществения транспорт в Япония бе възобновена в щатен режим в ранните часове на 10 септември местно време. По-рано бе съобщено, че заради тайфуна 930 000 жилищни дома временно са останали без електричество. Към момента е ясно, че бедствието е взело три жертви, като има и още най-малко 60 пострадали. Сподели:", "date": "2019.09.10", "title": "Блокирани: Близо 13 000 души прекараха нощта на летището в Токио заради тайфуна „Факсай”"}
{"url": "https://pik.bg/%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%B4%D1%8E%D1%81%D0%B5%D0%BB%D0%B4%D0%BE%D1%80%D1%84-news868870.html", "text": "Един човек е загинал и десетки са пострадали в пожар в болница в Дюселдорф, Германия, съобщи противопожарната служба на града, предаде ДПА, цитирани от БТА и „Дарик” От пострадалите седем са с опасност за живота, а четирима са тежко ранени. Шейсет и един души са пострадали от вдишване на пушек. Причината за пожара засега е неизяснена. Не се знае и дали мъртвият човек е бил пациент. Огънят е тръгнал от болнична стая, в която е намерен трупът му. Сподели:", "date": "2019.09.10", "title": "Един загинал и десетки пострадали при пожар в болница в Дюселдорф"}
{"url": "https://pik.bg/%D0%BF%D1%80%D0%B5%D0%B4%D0%B8-%D0%B5%D0%B2%D1%80%D0%BE-2019---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%BF%D0%BE%D0%B4%D0%B5%D0%BB%D0%B8-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81%D0%BE%D0%BA%D0%BE%D0%BB%D0%BE%D0%B2-news868900.html", "text": "Звездата на българския национален отбор по волейбол Цветан Соколов иска \"трикольорите\" да играят силно по време на Евро 2019. Съперници на \"лъвовете\" в група \"А\" на европейския шампионат са Франция, Италия, Румъния, Гърция и Португалия. \"Очакванията са големи, както винаги. Нека този път тръгнем с идеята да играем добър волейбол. Искаме да се раздадем и да се забавляваме. Моята цел е да покажем всичко, на което сме способни\", коментира той, цитиран от \"Гонг\". \"Не сме показали това, което можем по време на подготовката. Наблегнахме много на физическата подготовката, защото европейският шампионат е доста дълъг. Виждаха се доста хубави страни по време на приятелските срещи\". \"Италия си е волейболна страна, няма нужда от представяне. Франция винаги участва във финалните четворки през последните години. Срещу Румъния, Гърция и Португалия не съм играл доста отдавна, но нека гледаме от нашата страна на мрежата. При по-добро класиране в групата, след това ще има и по-лек съперник. Няма мачове без значение, всеки се стреми да побеждава. Физически е тежко в този формат на шампионата\", завърши Цветан Соколов, преди предстоящия голям форум. Сподели:", "date": "2019.09.10", "title": "Преди Евро 2019 - ето какво сподели звездата на \"лъвовете\" Соколов"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%BE%D0%B1%D1%8F%D0%B2%D0%B8-%D0%BA%D0%BE%D0%B9-%D0%B5-%D0%B2%D0%B8%D0%BD%D0%BE%D0%B2%D0%B5%D0%BD-%D0%B7%D0%B0-%D1%80%D1%8A%D1%81%D1%82%D0%B0-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%80%D0%B0%D0%B7%D1%85%D0%BE%D0%B4%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news868863.html", "text": "Американският президент Доналд Тръмп заяви, че Съединените щати са били принудени да увеличат военните си разходи заради Русия и Китай, съобщава ТАСС. „Достигнахме рекордно финансиране за Въоръжените сили на САЩ – 700 млрд. долара за миналата година, 716 млрд. за тази и 738 млрд. за следващата. Просто нямахме избор, бяхме длъжни да подсилим армията ни заради всичко това, което става днес с Китай, Русия, радикалния ислям, с всичко”, каза Тръмп в реч пред свои симпатизанти в Северна Каролина. Президентът на САЩ подчерта, че въоръжените сили на САЩ по-рано са били „напълно изтощени”. В момента, по думите му, Съединените щати разполагат с „прекрасни Ф-35, Ф-18, нови кораби и ракети”. Отбелязва се, че толкова огромни разходи за отбрана САЩ не са имали в цялата си история. Сподели:", "date": "2019.09.10", "title": "Президентът на САЩ обяви кой е виновен за ръста на военните разходи на страната"}
{"url": "https://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BA%D1%80%D0%B8%D0%B2%D0%B0-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%BE-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%B2-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%B7%D0%BE%D0%BD%D0%B0-%E2%80%9E%D1%80%D0%B0%D0%BA%D0%BE%D0%B2%D1%81%D0%BA%D0%B8%E2%80%9D-news868878.html", "text": "Премиерът Бойко Борисов е в Икономическа зона „Раковски” до Пловдив. Той е специален гост на церемонията по откриването на Центъра за професионално обучение \"Тракия\" в Тракия икономическа зона. Обучителният център е част от плана за интегрирано развитие на Тракия икономическа зона. В него ще се квалифицират и преквалифицират кадри на фирмите от най-мащабната и устойчиво развиваща се индустриална зона в Източна Европа. Центърът за професионално обучение \"Тракия\" е първият по рода си в страната, ситуиран и обслужващ бизнеса в индустриална зона. По предварителни разчети над 600 ще са обучаваните на година, с тенденция за увеличаване. Те ще могат да повишат професионалните си способности, благодарение на супермодерно оборудване и висококвалифицирани преподаватели. Сподели:", "date": "2019.09.10", "title": "Борисов открива център за професионално обучение в Икономическа зона „Раковски”"}
{"url": "https://pik.bg/%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%82%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D1%81%D0%BA%D0%B0%D1%82-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B5%D0%BE%D0%BD%D0%B0%D1%86%D0%B8%D1%81%D1%82-%D0%B4%D0%B0-%D0%B1%D1%8A%D0%B4%D0%B5-%D0%BA%D0%BC%D0%B5%D1%82-%D0%BD%D0%B0-%D1%81%D0%B5%D0%BB%D0%BE-%D0%BA%D1%80%D0%B0%D0%B9-%D1%84%D1%80%D0%B0%D0%BD%D0%BA-news868869.html", "text": "Високопоставени представители на управляващата в Германия широка коалиция между Християндемократическия съюз и Социалдемократическата партия, както и на либералните Свободни демократи настояха за отмяна на решението на Общинския съвет в малко село близо до Франкфурт негов председател да бъде неонацист, предаде „Франс Прес”, цитирана от БНР. От 7-членния съвет на Валдзидлунг, близо до Франкфурт, обясниха, че Щефан Ягш от Националдемократическата партия бил единственият желаещ да заеме поста. Освен това можел да работи на компютър и да изпраща имейли. Преди две години Конституционния съд на Германия призна Националдемократическата партия за сходна на тази на Адолф Хитлер, но не я забрани с мотива, че е твърде незначителна, за да застраши германската демокрация. Решението за избора на Ягш може да бъде отменено с мнозинство от две трети в съвета на Валдзидлунг. Сподели:", "date": "2019.09.10", "title": "Управляващите в Германия искат отмяна на решение неонацист да бъде кмет на село край Франкфурт"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%BF%D1%80%D0%BE%D0%B1%D0%B8%D0%B2-%E2%80%9E%D1%82%D0%B5%D1%81%D0%BB%D0%B0%E2%80%9D-pa%D0%B7pa%D0%B1o%D1%82%D0%B8-%D0%B1a%D1%82ep%D0%B8%D0%B8-c-%C4%B8o%D0%B8%D1%82o-e%D0%BBe%C4%B8%D1%82po%D0%BCo%D0%B1%D0%B8%D0%BB%D0%B8%D1%82e-%D0%BCo%D0%B3a%D1%82-%D0%B4a-%D0%B8%D0%B7%D0%BC%D0%B8%D0%BDa%D1%82-16-%D0%BC%D0%BB%D0%BD--news868866.html", "text": "Aĸyмyлaтopнитe бaтepии в eлeĸтpoмoбилитe зaceгa ce cчитaт зa cлaбo звeнo. Дopи aĸo aĸyмyлaтopният блoĸ e ĸoнcтpyиpaн пepфeĸтнo, нeгoвoтo тexнoлoгичнo вpeмe нa живoт e пo-мaлĸo oт тoзи нa caмия eлeĸтpoмoбил, съобщават световните агенции, цитирани от „Калдата”. Eлeĸтpичecĸитe aвтoмoбили cтaвaт вce пo-пoпyляpни и тexнитe пpoизвoдитeли ycилeнo paбoтят въpxy cъздaвaнeтo нa вce пo-дoбpи aĸyмyлaтopни бaтepии. Texнoлoгичният oтдeл нa „Тесла” пpиĸлючвa paзpaбoтвaнeтo нa нoв тип aĸyмyлaтopнa бaтepия, ĸoятo мoжe дa издъpжи пpoбeг oт 1 милиoн мили или oĸoлo 1,6 милиoнa ĸм бeз дa ce нaлaгa зaмянa. От компанията възнaмepявaт дa изпoлзвaт тeзи бaтepии нe caмo в eлeĸтpoмoбилитe зa cвoитe ĸлиeнти, нo и в eлeĸтpичecĸитe aвтoмoбили, ĸoитo ĸoмпaниятa възнaмepявa дa изпoлзвa ĸaтo тaĸcитa. Taзи ycлyгa ce oчaĸвa дa cтapтиpa cлeдвaщaтa гoдинa. Πo вpeмe нa cъбитиeтo Теѕlа Аutоnоmу Еvеnt Илън Mъcĸ зaяви, чe eлeĸтpoмoбилитe нa нeгoвaтa aвтoмoбилнa ĸoмпaния ca ĸoнcтpyиpaни пo тaĸъв нaчин, чe зaдължитeлнo дa издъpжaт пpoбeг oт 1 милиoнa мили. Toвa ce oтнacя ĸaĸтo зa цeлия eлeĸтpoмoбил, тaĸa и зa нeгoвитe ĸoмпoнeнти. C изĸлючeниe нa aĸyмyлaтopнитe бaтepии. Ceгa ce нaлaгa зaмянaтa нa няĸoи бaтepии oт aĸyмyлaтopния блoĸ cлeд изминaвaнeтo нa 300 - 500 xиляди мили пpoбeг. Πpoтoтипитe нa нoвитe бaтepии вeчe ca пpoизвeдeни и тecтвaни. Peзyлтaтитe пoĸaзвaт, чe c тяx нaиcтинa e възмoжнo изминaвaнeтo нa 1 милиoн мили. Πoдгoтвeни ca пpoтoтипи c paзлични eлeĸтpoлити, вĸлючитeлнo и c тaĸивa, ĸoитo мoгaт дa ocигypят мнoгo бъpзo зapeждaнe. Tecтoвeтe пoĸaзaxa, чe дopи и пpи тeмпepaтypa 40°С тeзи бaтepии издъpжaт 4 000 циĸълa нa зapeждaнe/paзpeждaнe. A c aĸтивнaтa cиcтeмa зa oxлaждaнe, изпoлзвaнa в eлeĸтpoмoбилитe нa „Тесла”, циĸлитe нaдxвъpлят 6 000. Bиждaмe, чe „Тесла” пocтeпeннo ce пpиближaвa дo изпълнeниeтo нa няĸoлĸo oт cвoитe плaниpaни цeли. Ocнoвнaтa oт тяx e yвeличaвaнe нa пpoизвeдeнитe бpoйĸи, втopaтa – пoдoбpeниe ĸaчecтвoтo нa eлeĸтpичecĸитe aвтoмoбили и тpeтo – yвeличaвaнeтo нa тexния пpoбeг бeз зaмянa нa бaтepиитe. Сподели:", "date": "2019.09.10", "title": "УНИКАЛЕН ПРОБИВ: „Тесла” paзpaбoти бaтepии, c ĸoитo eлeĸтpoмoбилитe мoгaт дa изминaт 1,6 млн. ĸм бeз зaмянa"}
{"url": "https://pik.bg/%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%8E%D1%80%D0%B8%D0%B9-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%81%D0%BB%D0%B5%D0%B4-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B5%D1%82%D0%BE---%D0%BF%D0%B8%D1%82%D0%B0%D0%BB%D0%B8-%D0%B3%D0%BE-%D0%B7%D0%B0-%D1%80%D0%B5%D1%88%D0%B5%D1%82%D0%BD%D0%B8%D0%BA%D0%BE%D0%B2-news868875.html", "text": "Бившият главен редактор на вестник „Дума\" Юрий Борисов, който бе задържан по разследване за шпионаж, е бил разпитан, а след това освободен. Информацията за ареста бе оповестена от неговата съпруга. Според документ за претърсване, разследването е за шпионаж в полза на друга държава или организация. От официалното съобщение на прокуратурата става ясно, че Юрий Борисов е бил разпитан в качеството му на свидетел. Пуснат е без обвинение. Юрий Борисов е част от ръководството на Национално движение „Русофили” в ролята на негов секретар и бивш депутат от БСП. Разследващите обискират дома му рано сутринта вчера. „Това е сплашване - няма да се занимавате с русофилска дейност, няма да пишете срещу външната политика на България. Нашата организация е следена от доста отдавна”, коментира Борисов На въпрос как се финансира движение „Русофили”, секретарят му заявява, че това става чрез дарения. Оказва се, че обискът в дома на Борисов и задържането му е във връзка с дело, образувано на 3 юли тази година по чл. 105 от Наказателния кодекс. Според него, когото се постави в услуга на чужда държава или на чужда организация, за да ѝ служи като шпионин, се наказва с лишаване от свобода от 5 до 15 години. „Не съм се поставял в услуга на ничия организация, още по-малко като шпионин”, категоричен е Борисов. „Постоянно се опитваха да изкопчат информация за генерал Леонид Решетников, с който аз съм в приятелски взаимоотношения, с него”, разказва секретарят на движение „Русофили”. По думите му, последният му разговор с Решетников е бил на тема православие и се е състоял преди повече от година. А що се отнася до политическата обвързаност на „Русофили”, той отбелязва, че в ръководството на движението има членове на „Атака”, ГЕРБ, СДС и БСП. Самият генерал Леонид Решетников, който е бивш началник на Информационно-аналитичния отдел на Службата за външно разузнаване на Русия, беше изненадан от новината за разследването. „Това е много неочаквано, за пръв път чувам това за Борисов – шпионаж. Не вярвам. Нямам коментар, не е свързано с „Русофили”. От две години не съм го виждал”, казва генералът. Решетников има близки контакти с движение русофили, а наскоро беше забъркан и в скандал с твърдения, че се меси в изборите в България. Темата коментира и руският посланик у нас Анатолий Макаров. „Не знам кой кого е арестувал. Кого са арестували, трябва да питате прокуратурата”, заяви руският дипломат. В Специализираната прокуратура са привикани и други членове на движение \"Русофили\", сред които Ваня Добрева. Тя е разпитана и освободена. „Аз лично вярвам в невинността на Борисов и смятам, че това е начало на тежка политическа репресия и искрено се надявам след 27 октомври този удар да приключи с края на изборния ден”, казва Добрева. Сподели:", "date": "2019.09.10", "title": "ПЪРВИ ДУМИ: Юрий Борисов проговори след задържането - питали го за Решетников"}
{"url": "https://pik.bg/%D0%BC%D0%B8%D1%81%D1%82%D0%B8%D1%87%D0%B5%D0%BD-%D0%B4%D0%B5%D0%BD-%D0%BD%D0%B5%D0%B1%D0%B5%D1%81%D0%BD%D0%BE-%D1%87%D1%83%D0%B4%D0%BE-%D0%BF%D0%BE%D1%80%D0%B0%D0%B7%D0%B8%D0%BB%D0%BE-%D0%BD%D0%B5%D0%B2%D0%B5%D1%80%D0%BD%D0%B8%D0%BA%D0%B0-%D0%BC%D1%8A%D1%87%D0%B8%D0%BB-%D0%B8-%D1%83%D0%B1%D0%B8%D0%BB-%D1%82%D1%80%D0%B8-%D0%B4%D0%B5%D0%B2%D0%B8%D1%86%D0%B8-%D0%B7%D0%B0%D1%80%D0%B0%D0%B4%D0%B8-%D0%B2%D1%8F%D1%80%D0%B0%D1%82%D0%B0-%D0%B8%D0%BC-news868794.html", "text": "живеели в края на третия и началото на четвъртия век. Родината им е областта Витиния, в северозападната част на Мала Азия. Те били християнки още от най-ранни години. Почувствали влечение към съзерцателен живот. Породило се в тях желание да служат на Бога в чистота и девство. Затова напуснали родителския дом, дошли в Никодимия и оттук се отдалечили на един висок пустинен хълм, недалеч от планината Пития, при топлите минерални води. Предали се на труд, пост и молитва. Заради това Бог ги удостоил с дара на чудотворство. Водели при тях болни от различни болести. С гореща молитва те ги изцерявали. Помагали на всички страдащи. Из всички области наоколо се заговорило за тях. Навсякъде станали известни като дивни церителки и помощнички на хората в бедите и неволите им. По това време забушувало жестоко гонение против християните. Управителят на Витиния Фронтон узнал за светите девици и ги повикал при себе си на съд. Присъстващите на разпита били удивени от ангелската красота на лицата им, озарени от благодатта на Светия Дух. Управителят се обърнал към тях с ласкави думи. Поискал нежно да ги убеди да се отрекат от вярата си в Христа Бога. - Хубави девойки – казал им той, - вижда се, че всички наши богове са ви обикнали и са ви надарили с такава дивна красота. Те са готови да ви удостоят и с големи почести. Съгласете се само да им принесете жертва и да им се поклоните! Аз ще говоря на императора Максимиан за вас. Той ще ви почете с дарове. Ще ви омъжи за големци от своя двор. Тъй вие ще се наслаждавате от всички радости на живота. Най-голямата сестра, Минодора, му заявила: - Бог ни е създал и украсил със Своя образ. Ние се покланяме Нему. Не искаме да слушаме за друг бог. Дарове и почести не ни са нужни. Не искаме да се омъжваме. Чрез вярата и любовта ние сме се съединили навеки с Господа Иисуса Христа. Той е наша чест, наша слава, наше богатство. От Него не може да ни отлъчи нито цар, нито цял свят! Така отговорили и другите сестри. Всички решително заявили, че са готови по-скоро да претърпят най-люти мъчения, отколкото да се отрекат от Господа. Дълго ги убеждавал управителят – ту им описвал радостите, които ги очакват, ако се отрекат от Христа, ту ги заплашвал с най-ужасни мъчения, ако продължават да изповядват вярата си в Спасителя. Девойките останали верни на своята изповед. - И радостите и мъченията са временни – казали те. – А ние искаме да живеем вечно с нашия Господ, Когото обичаме най-много от всичко на света! Управителят видял, че са напразни усилията му да ги склони да се поклонят на идолите. Затова заповядал да отведат двете по-малки сестри в затвора, а по-голямата – Минодора – да бият и мъчат. Били девойката два часа по цялото тяло. А тя само молела и славела Бога: - Господи Иисусе Христе, радост моя, любов на моето сърце, към Тебе прибягвам! Надеждо моя, моля Те – приеми в мир душата ми! - С тия думи тя починала. След четири дни мъчителят извикал при себе си по-малките сестри – Митродора и Нимфодора. Показал им разкъсаното тяло на сестра им и наново почнал да ги убеждава да принесат жертва на боговете, за да не ги сполети същата участ. У девиците се възпламенила още по-голяма ревност към Бога. Като видели мъртвото тяло на сестра си, те в един глас извикали към нея: - Благословена си ти, сестро и майко наша, че се удостои да бъдеш увенчана с мъченически венец и да влезеш в чертога на Небесния Жених. Моли се на Господа да повика и нас на тоя свет подвиг, та да дойдем при Него и да се поклоним на Неговото величие! След това се обърнали към управителя и една подир друга му казали: - Защо се бавиш? Нашите членове са готови да бъдат разкъсани, главите ни – да бъдат отсечени. Сърцата ни са готови за мъжествено търпение! Ние няма да преклоним колене пред лъжливи богове. Ние ще умрем радостно за Христа Господа, нашия Жених! Митродора и Нимфодора били също жестоко мъчени. Накрая били удостоени също с мъченическа смърт. В неукротимия си гняв към мъртвите Фронтон заповядал да накладат огън и да хвърлят в него телата им, за да изгорят. Но паднал гръм от небето, който го поразил заедно с всичките му слуги. Проливен дъжд угасил огъня. Християните погребали с чест телата на светите три сестри в един гроб близо до топлите води. Това станало между годините 305 и 311. По-късно била издигната църква над гроба им. Наречена била с техните имена – Свети мъченици Минодора, Митродора и Нимфодора. Сподели:", "date": "2019.09.10", "title": "МИСТИЧЕН ДЕН: Небесно чудо поразило неверника, мъчил и убил три девици заради вярата им"}
{"url": "https://pik.bg/%D0%B1%D0%B5%D0%B1%D0%B5-%D0%BF%D0%B0%D0%B4%D0%BD%D0%B0-%D0%BE%D1%82-2-%D1%80%D0%B8%D1%8F-%D0%B5%D1%82%D0%B0%D0%B6-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%B1%D0%B8%D0%BB%D0%B8-%D0%BF%D0%B8%D1%8F%D0%BD%D0%B8-news868879.html", "text": "Невръстно момиченце е паднало от втория етаж на бул. \"Хаджи Димитър\" в Пловдив. Детето е настанено в УМБАЛ \"Св. Георги\" в тежко състояние и с опасност за живота. Едва на година и половина, детето отворило прозорец и се покатерило на него, а сетне е паднало от над 4 метра височина. Момиченцето е намерено от съседи, които веднага подали сигнал. Тежкият инцидент е станал в петък, ала едва сега се сигнализира за него. Оказва се, че родителите на детето са били пияни. Двамата спели опиянени от алкохола, когато полицаи дошли да им съобщят, че детето пътува към болница. 63-годишният баща е бил с почти 1.9 промила алкохол в кръвта, а майката, която е около 40-годишна, е била с 1.2 промила. Детето е настанено в УМБАЛ \"Св. Георги\", където медици се борят за живота му. \"Това е огромна безотговорност\", коментират съседи, цитирани от \"Трафикнюз\".  Според тях бебето буквално е скочило. Социалните служби са уведомени за инцидента, поясниха пред наш репортер от полицията. Тече разследване по случая. Сподели:", "date": "2019.09.10", "title": "Бебе падна от 2-рия етаж, родителите били пияни"}
{"url": "https://pik.bg/%D0%B4%D0%BD%D0%B5%D1%81-%D1%81%D1%82%D0%B0%D0%B2%D0%B0%D1%82-%D1%8F%D1%81%D0%BD%D0%B8-%D1%80%D0%B5%D1%81%D0%BE%D1%80%D0%B8%D1%82%D0%B5-%D0%BD%D0%B0-%D0%BD%D0%BE%D0%B2%D0%B8%D1%82%D0%B5-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D0%B8-news868877.html", "text": "Вчера Еврокомисията разпространи списък с 27-те eврокомисари, които ще са част от новия състав на институцията. В него липсва еврокомисар от Великобритания, тъй като Комисията работи с презумпцията, че Обединеното кралство се оттегля от ЕС на 31-ви октомври. Спазено е обещанието за паритет на половете, като жените в него са 13, а мъжете - 14. 8 от тях са комисари от предишния състав - освен българският представител Мария Габриел, това са Франс Тимерманс, Маргрете Вестагер, Йоханес Хан, Вера Йоурова, Фил Хоганс, Валдис Домбровскис, Марош Шефчович. Сред новите лица са досегашният завеждащ пресслужбата на Комисията Маргаритис Схинас като представител на Гърция, Силви Гулар на Франция, Дидие Рейндерс на Белгия, Паоло Джентилони на Италия. Както вече е известно, върховен представител по външната политика и сигурността ще бъде испанецът Жозеп Борел, а председател на Европейския съвет - белгиецът Шарл Мишел. След като стане ясно разпределението на ресорите, Европейският парламент трябва да даде съгласието си за целия състав, в т.ч. за председателя и върховния представител за външната политика. Преди това всеки от новите еврокомисари ще бъде изслушан в съответната парламентарна комисия и ако няма възражения, Европейският съвет ще може официално да назначи новата Европейска комисия. Новоизбраният председател на Европейската комисия Урсула фон дер Лайен ще оповести ресорите на новите еврокомисари. Очаква се това да стане в 13:00 часа българско време. Сподели:", "date": "2019.09.10", "title": "Днес стават ясни ресорите на новите еврокомисари"}
{"url": "https://pik.bg/%D0%B3%D0%B5%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%BF%D0%BE%D0%BF%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%BE%D1%82%D0%B1%D1%80%D0%B0%D0%BD%D0%B0-%D0%B2-%D0%B1%D1%83%D0%BD%D0%B4%D0%B5%D1%81%D1%82%D0%B0%D0%B3%D0%B0-news868881.html", "text": "Председателят на Комисията по отбрана ген. Константин Попов ще бъде на официална визита в Берлин на 10 и 11 септември 2019 г. по покана на председателя на Комисията по отбрана на Германския Бундестаг Волфганг Хелмих, съобщиха от пресцентъра на Народното събрание. По време на посещението си ген. Константин Попов ще се срещне с Волфганг Хелмих, с членове на Комисията по отбрана на Бундестага, с комисаря за въоръжените сили към Бундестага д-р Ханс-Питър Бартелс и с Томас Зилберхорн, заместник-министър на отбраната. Основните теми, които ще бъдат обсъдени, са общата европейска отбранителна политика, както и взаимното сътрудничество в областта на отбраната. Сподели:", "date": "2019.09.10", "title": "Ген. Константин Попов се среща с председателя на Комисията по отбрана в Бундестага"}
{"url": "https://pik.bg/%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D1%81%D0%BE%D1%84%D0%B8%D1%8F-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81%D0%B5-%D1%80%D0%B0%D0%B7%D0%B3%D1%80%D0%B0%D0%BD%D0%B8%D1%87%D0%B8-%D0%BE%D1%82-%D0%BD%D0%B0%D0%BF%D0%B0%D0%B4%D0%BA%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BF%D0%B8%D0%BA-%D0%B8%D0%B7%D1%80%D0%B5%D0%BF%D1%87%D0%B8-%D1%81%D0%B5-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-news868894.html", "text": "\"Много хора говорят затова, че тази кампания ще бъде кампания като на живот и смърт. За мен това никога не е било така, а да представиш новите си проекти и да отчетеш какво си направил. Бих казала, че за някои кандидати това е битка за София и власт\", заяви Йорданка Фандъкова пред Нова телевизия. По повод публикуваните в ПИК порно снимки на половинката на кандидата за кмет Борислав Игнатов, които от години са в порносайтове, Фандъкова заяви, че реакцията е лична, тъй като самата тя не веднъж е ставала обект на подобни атаки. \"Аз самата съм била потърпевша от подобни публикации, знаете когато започне кампания се говори, че съм много болна от рак. За мен това е човешка реакция. Никога не съм се бъркала в работата на медиите. Всяка друга реакция след това от различни лидери на партии беше партийна\", заяви Фандъкова. За ремонтите в София и упреците към нея, кметът на София заяви, че застраховка срещу неправилно изпълнение са санкциите и тя е единствения кмет, който е налагал най-много санкции. \"Много настоявам и лично ще внеса искане за промяна, за да може изпълнителните и проектантите да носят персонална отговорност\", заяви още тя, като допълни, че ще се цели да се отнемат лицензи. \"Колкото и да не съм доволна от една фирма, ако тя е в списъка с обществените поръчки, аз не мога да й откажа. Дали ми харесва или не една фирма, аз не мога да реагирам в рамките на закона. Това би довело до още един механизъм за контрол\". Фандъкова заяви, че хората ще решат какво ще стане на вота, но приоритетите които излагат останалите кандидати се покриват с направеното до момента и това, което тя си е поставила като план. Тя даде за пример въвеждането на дигитализацията, като дори обмисля зам.-кмет по дигитализацията, за да може общината да стане напълно достъпна в електронен вариант. \"Закона много ясно казва кога започва кампанията. Категорично няма да оставя задачите и работата заради подобни твърдения. Сега предстои последната сесия на Общинския съвет, където трябва да се внесе план за спасяване на 5 междублокови пространства в \"Младост\", за да може един проблем да бъде решен. Много се извинявам, но ще си върша работата докато закона ми позволява\", заяви още Фандъкова в отговор на призива на Мая Манолова, че кметът на София трябва да напусне поста по време на кампанията. Сподели:", "date": "2019.09.10", "title": "БИТКАТА ЗА СОФИЯ: Фандъкова се разграничи от нападките срещу ПИК, изрепчи се на Мая Манолова"}
{"url": "https://pik.bg/%D0%B2%D0%B5%D0%BB%D0%B8%D1%81%D0%BB%D0%B0%D0%B2%D0%B0-%D0%B4%D1%8A%D1%80%D0%B5%D0%B2%D0%B0-%D0%B8%D0%B7%D0%B1%D1%83%D1%85%D0%BD%D0%B0-%D0%BA%D1%80%D0%B0%D0%B9%D0%BD%D0%BE-%D1%81-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D1%8E%D1%80%D0%B8%D0%B9-%D0%B1%D0%BE%D1%80%D0%B8%D1%81%D0%BE%D0%B2-%D1%84%D0%B0%D1%88%D0%B8%D0%B7%D0%BC%D1%8A%D1%82-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news868902.html", "text": "Хора от ДАНС са отишли в дома на Юрий Борисов в 7 часа сутринта, в продължение на 4 часа са правили обиск, а той е изведен с белезници, обясни пред Би Ти Ви журналистът Велислава Дърева. Вчера бившият главен редактор на вестник „Дума\" Юрий Борисов беше задържан по разследване за шпионаж заедно с шефа на НД \"Русофили\" Николай Малинов, разпитан е и в последствие е освободен. Юрий Борисов е част от ръководството на Национално движение „Русофили” в ролята на негов секретар и бивш депутат от БСП. „Иззели са компрометиращи материали като един приветствен адрес на предишния председател на Народното събрание – г-н Главчев, до движение „Русофили”, също така и приветствие от негово светейшество патриарх Неофит, както и една папка с вестникарски изрезки. Това са шпионските материали”, посочи Велислава Дърева. След като разбрах за ареста на Юрий Борисов, започнах да търся и председателя „Русофили\" Николай Малинов, но нямам връзка с него, посочи и Светлана Шаренкова. Тя призова властите да дадат информация къде се намира той. По думите на Велислава Дърева сдружението „Русофили” е гражданска организация, в нея членуват хора от всички политически партии. „Вчера празнувахме победата над фашизма, а в същия момент се оказа, че фашизмът се е завърнал в България”, коментира още Велислава Дърева, която стигна до крайности в изказването си. Според нея това е откровена репресия срещу една гражданска организация. „Да извършиш това безобразие на връх 9 септември, трябва да си или много глупав, или да си много нагъл. Това предизвика истински шок в журналистическата колегия. Не трябва да се мълчи”, каза още Велислава Дърева. Обвинението в шпионаж е много тежко обвинение, отбеляза и Светлана Шаренкова. По думите й, за да може да работи човек в полза на друга държава и да се подложи в услуга на чужди институции, той трябва да има достъп до класифицирана информация. „Това са неправителствени организации, те работят в полето на гражданското общество – каква информация биха могли да изнасят”, каза още Светлана Шаренкова. Сподели:", "date": "2019.09.10", "title": "Велислава Дърева избухна крайно: С ареста на Юрий Борисов фашизмът се завърна в България"}
{"url": "https://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%B4%D0%B5%D1%86%D0%B0-%D1%81%D0%B0-%D1%81-%D0%BF%D1%83%D0%BA%D0%BD%D0%B0%D1%82%D0%B8-%D0%B3%D0%BB%D0%B0%D0%B2%D0%B8-%D0%BE%D1%82-%D0%BF%D0%BB%D0%BE%D1%89%D0%B0%D0%B4%D0%BA%D0%B0-%D0%B2-%D1%87%D0%B0%D0%B9%D0%BA%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news868928.html", "text": "Много деца са пукнали главите си на опасна площадка в кв. \"Чайка\" във Варна. За инцидентите алармираха ПИК живеещи в блоковете с номера 9 и 10 в квартала, които са в близост до стадион \"Черно море\" и зала \"Владислав\". Детската площадка не може да попадне в нито един от стандартите за безопасност. Стърчат ламарини. Деца се нараняват на тях. Люлките са счупени. Едното съоръжение е с огънати железа. Но върхът е пързалката. Болтовете й са изкривени. Пясъчникът е плачевен. Бетоновите му оргадки на много места липсват. Там деца са пукнали главите си. Районът не се поддържа. Кучешки фекалии има на много места. Картинката е ужасяваща. Явно сме не втора, а трета категория хора. В голям район, като нашия, това е единствената детска площадка. Поправиха много други, но не и нашата. Явно децата ни трябва да страдат. Явно не са важни за никого, жалват се живущите, пишат родители в сигнала до ПИК. Сподели:", "date": "2019.09.10", "title": "СИГНАЛ ДО ПИК: Деца са с пукнати глави от площадка в \"Чайка\" във Варна (СНИМКИ)"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%80%D0%B0%D0%B7%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D0%BD%D0%B5-%D0%B6%D0%B5%D0%BB%D0%B0%D0%B5-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B8-%D0%B4%D0%B5%D0%B1%D0%B0%D1%82%D0%B8-%D1%81-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D1%86%D0%B8-news868828.html", "text": "Американският президент Доналд Тръмп коментира възможно свое участие в телевизионни предизборни дебати с кандидати на републиканците, съобщава РИА „Новости”. Държавният глава на САЩ призна, че няма никакво намерение да участва в такива дебати,  посочвайки, че неговите конкуренти биха възприели евентуални такива дебати, ако той участва, в „рекламен трик”. Доналд Тръмп допълни, че всички негови конкуренти имат под един процент рейтинг, заради което той не смята „да им придава допълнителен авторитет”. Републикански конкурент на Доналд Тръмп в президентските избори, които трябва да се проведат през 2020 година, може да стане  някой измежду бившите депутати от Камарата на представителите Джо Уолш и Марк Сенфорд, както и губернаторът на Масачузетс Бил Уелд. Сподели:", "date": "2019.09.10", "title": "Доналд Тръмп разясни, защо не желае да участва в предизборни дебати с републиканци"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2-%D1%83%D0%B6%D0%B0%D1%81-11-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BD%D0%B8%D0%B3%D0%B5%D1%80%D0%B8%D1%8F-news868832.html", "text": "11 човека са загинали, а други четирима са ранени и са настанени в болница след жестока катастрофа в Нигерия, съобщава РЕН ТВ, като се позовава на агенция „Синхуа”. Според данните, трагедията се е разиграла в района на град Акванга в щата Насарава. Трим леки автомобила са се сблъскали на шосе. Отбелязва се, че състоянието на пътищата в Нигерия е плачевно, заради което по тях стават непрекъснато тежки инциденти, които често са и с жертви. Сподели:", "date": "2019.09.10", "title": "Кървав ужас: 11 загинали при жестока катастрофа в Нигерия"}
{"url": "https://pik.bg/%D1%87%D0%B8%D1%81%D1%82%D0%BA%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%83%D0%B2%D0%BE%D0%BB%D0%BD%D0%B8-%D0%B1%D0%BB%D0%B8%D0%B7%D0%BE-30-%D0%B2%D0%B8%D1%81%D1%88%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B2-%D0%BF%D1%80%D0%B0%D0%B2%D0%BE%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%BE%D1%80%D0%B3%D0%B0%D0%BD%D0%B8-news868833.html", "text": "Президентът на Русия Владимир Путин уволни близо 30 висши служители в правоохранителните органи, съобщава „Комерсант”, като се позовава на свои добре запознати източници. Указът за освобождаването от длъжност на генерали и полковници руският лидер е подписал на 7 септември (събота). Сред засегнатите от чистката са ръководителите на Главното следствено управление и Следствения комитет на Руската федерация за Крим генерал-лейтенант Михаил Назаров и на следственото управление и Следствения комитет на Руската федерация за Дагестан генерал-лейтентат Сергей Дубровин. С поста си се разделя и първият заместник-ръководител на дагестанското следствено управление Тугай Тугаев. Направени са и нови назначения. Прокурор на Москва става държавният правосъден съветник втори клас Денис Попов. Сподели:", "date": "2019.09.10", "title": "Чистка: Владимир Путин уволни близо 30 висши служители в правоохранителните органи"}
{"url": "https://pik.bg/%D0%B4%D0%B5%D0%BB%D0%BE%D1%82%D0%BE-%D0%BA%D1%82%D0%B1-%D0%B2%D0%BB%D0%B8%D0%B7%D0%B0-%D0%B2-%D0%BD%D0%BE%D0%B2%D0%B0-%D1%81%D1%8A%D0%B4%D0%B5%D0%B1%D0%BD%D0%B0-%D1%84%D0%B0%D0%B7%D0%B0-news868867.html", "text": "Делото \"КТБ\" влиза в нова съдебна фаза. От днес адвокатите на 18-те подсъдими могат да задават въпроси към ключов за обвинението свидетел, съобщава Нова телевизия. Бисер Лазов - дясна ръка на собственика на банката, повече от четири месеца дава показания как е била купена КТБ, как се е развила и как се е стигнало до фалита й. По думите на Лазов Цветан Василев е бил наясно, че се отпускат кредити на кухи фирми, което ще доведе до дупка в касата на финансовата институция. Сподели:", "date": "2019.09.10", "title": "Делото \"КТБ\" влиза в нова съдебна фаза"}
{"url": "https://pik.bg/%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%B0%D0%BB%D1%8F%D1%81%D0%BA%D0%B0-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-54-%D0%BF%D0%BE-%D1%80%D0%B8%D1%85%D1%82%D0%B5%D1%80-news868834.html", "text": "Земетресение с магнитуд 5.4 по скалата на Рихтер е било регистрирано вчера край бреговете на американския щат Аляска, съобщава РЕН ТВ, като се позовава на информация от Геоложката служба на САЩ. Според данните, епицентърът на труса е бил на 162 километра югозападно от град Адак, разположен на едноименния остров. В града живеят около 330 души. Точката на сеизмична дейност е била на дълбочина около 10 километра. Няма данни за пострадали и разрушения. Сподели:", "date": "2019.09.10", "title": "Край бреговете на Аляска бе регистрирано земетресение с магнитуд 5.4 по Рихтер"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%8F%D0%BF%D0%BE%D0%BD%D0%B8%D1%8F-%D1%81-%D1%80%D0%B5%D0%B0%D0%BA%D1%86%D0%B8%D1%8F-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B8%D1%82%D0%B5-%D0%BE%D1%82-%D0%BA%D0%BD%D0%B4%D1%80-%D1%81%D0%BD%D0%B0%D1%80%D1%8F%D0%B4%D0%B8-%D0%BD%D0%B5-%D1%81%D0%B0-%D0%B1%D0%B8%D0%BB%D0%B8-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82-news868843.html", "text": "От правителството на Япония коментираха поредните тестове на непознати снаряди или ракети от Северна Корея, които бяха изстреляни към Японско море, съобщава РИА „Новости”. От ведомството заявиха, че действията на Северна Корея не са били заплаха за сигурността на Япония. Както стана ясно по-рано, КНДР са изстреляли тестово два снаряда или ракети от провинция Пхенан-Намдо към Японско море. Сподели:", "date": "2019.09.10", "title": "Властите в Япония с реакция: Изстреляните от КНДР снаряди не са били заплаха за безопасността на страната ни"}
{"url": "https://pik.bg/%D1%88%D0%B5%D0%B4%D1%8C%D0%BE%D0%B2%D1%80%D0%B8-%D1%81-%D0%B4%D0%BE-70-%D0%BE%D1%82%D1%81%D1%82%D1%8A%D0%BF%D0%BA%D0%B0-%D0%BE%D1%82-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-%D0%BD%D0%B0-%D0%B0%D0%BB%D0%B5%D1%8F-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0---%D0%B2%D0%B0%D0%BD%D0%B3%D0%B0-%D0%B4%D1%8A%D0%BD%D0%BE%D0%B2-%D0%B8-%D1%81%D0%BA%D1%80%D0%B8%D0%BF-news868778.html", "text": "Литературни шедьоври с бомбастичните до 70% отстъпка от цената ще откриете само в шатра №15 на издателство „Милениум” на Алея на книгата в София до 15 септември. Книжното изложение, което радва жителите и гостите на столицата всяка година, е разположено на бул. „Витоша“ (между бул. „Патриарх Евтимий“ и ул. „Узунджовска“). Шатра номер 15 ще очаква своите читатели всеки ден от 10 сутринта до 8 вечерта. Богатият каталог на „Милениум“ предлага огромно изобилие от качествени творби в различни жанрове. Сред тях са премиерните заглавия на престижното издателство, които са най-търсени на пазара през последните седмици: страховитият детективски роман „Малки сладки лъжи“ от Каз Фриър и уникалният сборник „Светците на народа“, събиращ чудесата, предсказанията и билковите рецепти на най-известните български прорицатели. В шатра №15 ще намерите и 15-ата книга от популярната поредица „Философия за всеки“ – „Епикур и удоволствието като добродетел“; мемоарите на актьора Павел Поппандов „Значи съм живял. Автобиография“, които се превърнаха в бестселър; сензационните шпионски биографии „Гордиевски. Шпионин и предател“ от Бен Макинтайър и „Досието „Скрипал‘ от Марк Ърбън; единствените по рода си издания на нашия пазар „Memento mori. Избрани епитафии“ и литературният пътеводител в света на кулинарното изкуство „Литературен гастроном. 101+ рецепти от любими книги“. Всеки ден „Милениум“ ще предлага най-новите си и търсени книги в промоцията „Книга на деня“ с 30% отстъпка от коричната цена. Сподели:", "date": "2019.09.10", "title": "Шедьоври с до 70% отстъпка от издателство \"Милениум\" на Алея на книгата - Ванга, Дънов и Скрипал сред хитовете на изложението"}
{"url": "https://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F-%D0%BD%D0%B0-%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%B0%D0%BD%D0%B8%D1%81%D1%82%D1%8A%D0%BD-%D0%B2%D0%B7%D1%80%D0%B8%D0%B2%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-news868829.html", "text": "Нова фотосесия на холивудската актриса Дженифър Анистън взриви социалните мрежи, съобщава „Мирър”. Серия снимки за октомврийския брой на Instyle на актрисата предизвикаха бурни полемики в социалните мрежи, след като голяма част от ползвателите изразиха мнение, че снимките са прекалено много обработвани допълнително. Един от феновете на Анистън отбелязва, че на снимките тя е с прекалено тъмни коси. Други нейни почитатели пък отбелязват разлика в броя на луничките й в отделните снимки. „Кога ще можем да видим истинската Дженифър?”, коментира един от ползвателите. На много от феновете на актрисата се струва твърде странно, че тя изглежда на тези снимки толкова млада и свежа. Сподели:", "date": "2019.09.10", "title": "Реакция: Фотосесия на Дженифър Анистън взриви социалните мрежи"}
{"url": "https://pik.bg/%D1%88%D0%B5%D1%84%D0%BE%D0%B2%D0%B5%D1%82%D0%B5-%D0%BD%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D1%89%D0%B5-%D0%B2%D1%80%D1%8A%D1%89%D0%B0%D1%82-%D0%BB%D0%B5%D0%B3%D0%B5%D0%BD%D0%B4%D0%B0-%D0%B2-%D0%BA%D0%BB%D1%83%D0%B1%D0%B0-%D0%B5%D1%82%D0%BE-%D0%BA%D0%BE%D1%8F-news868840.html", "text": "Изпълнителният директор на Манчестър Юнайтед Ед Уудуард смята да направи интересна стъпка със създаване на позицията спортен директор на \"Олд Трафорд\", твърди „Мирър”, цитирани от „Спортал”. Босът обмисля подобна възможност от известно време, но идеята така и не бе реализирана през това лято. Въпреки това Уудуард не се е отказал от нея, като дори вече е набелязал човека, който трябва да заеме тази позиция. Според информацията, идеята е Едвин ван дер Сар да бъде привлечен за директорския пост. Бившият вратар на \"Червените дяволи\" вече има опит във футболната администрация, като в момента изпълнява ролята на изпълнителен директор на Аякс. За момента Ван дер Сар не показва особено желание да си тръгне от Аякс, но сериозна оферта от страна на Юнайтед може да го убеди да промени решението си. Уудуард иска тази позиция да бъде заета от човек, близък до клуба, като другите потенциални кандидати в полезрението му са Рио Фърдинанд и Дарън Флетчър. Сподели:", "date": "2019.09.10", "title": "Шефовете на Манчестър Юнайтед ще връщат легенда в клуба. Ето коя"}
{"url": "https://pik.bg/%D1%83%D1%81%D0%BF%D0%B5%D1%88%D0%B5%D0%BD-%D0%BA%D1%80%D0%B0%D0%B9-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%B5%D0%BA%D0%B8%D0%BF%D0%B8-%D1%83%D1%81%D0%BF%D1%8F%D1%85%D0%B0-%D0%B4%D0%B0-%D0%B8%D0%B7%D0%BC%D1%8A%D0%BA%D0%BD%D0%B0%D1%82-%D1%86%D0%B5%D0%BB%D0%B8%D1%8F%D1%82-%D0%B5%D0%BA%D0%B8%D0%BF%D0%B0%D0%B6-%D0%BD%D0%B0-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0%D0%BB%D0%B8%D1%8F-%D1%81%D0%B5-%D1%82%D1%8A%D1%80%D0%B3%D0%BE%D0%B2-news868838.html", "text": "Спасителните екипи са успели да спасят целият екипаж от трюма на преобърналия се край бреговете на САЩ товарен кораб Golden Ray, съобщава РИА „Новости”, като се позовава на данни от Бреговата охрана на САЩ. „Бреговата охрана и спасителни екипи успешно са извлекли и последният член на екипажа на Golden Ray... Сега работата ще бъде насочена само към максимално запазване на околната среда, преместването на товарния кораб и възстановяване на движението”, се посочва в съобщението на Бреговата охрана в профила им в „Туитър”. Товарният кораб Golden Ray се преобърна в неделя и се запали. На борда му имаше 24 души екипаж. Двадесет души бяха бързо евакуирани, останалите четирима останаха блокирани в трюма на кораба, като те бяха измъкнати от там вчера. Сподели:", "date": "2019.09.10", "title": "Успешен край: Спасителните екипи успяха да измъкнат целият екипаж на преобърналия се търговски кораб край САЩ"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BE%D1%82%D0%BD%D0%BE%D0%B2%D0%BE-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B7%D0%B0-%D1%81%D0%B2%D0%B8%D0%BA%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8--news868844.html", "text": "Британският парламент отхвърли отново искането на премиера Борис Джонсън за свикване на предсрочни избори в Обединеното кралство на 15 октомври, съобщи „Би Би Си”, цитирани от БНР. За да бъдат свикани избори, необходими бяха 434 гласа или две-трети от гласовете на всички 650 депутати в долната камара на парламента. Предложението беше подкрепено само от 293 души, уточняват от „Ройтерс”. Сподели:", "date": "2019.09.10", "title": "Британският парламент отново отхвърли искането на Борис Джонсън за свикване на предсрочни избори"}
{"url": "https://pik.bg/%D1%82%D1%80%D1%8A%D0%B3%D0%B2%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%B8%D0%B7%D1%80%D0%B8%D0%BD%D0%B0%D1%82%D0%B8%D1%82%D0%B5-%D0%B4%D1%8E%D0%BD%D0%B8-%D0%BD%D0%B0-%D0%BA%D1%8A%D0%BC%D0%BF%D0%B8%D0%BD%D0%B3-%D1%81%D0%BC%D0%BE%D0%BA%D0%B8%D0%BD%D1%8F-news868880.html", "text": "В Окръжния съд в Бургас започва делото за разораните дюни на къмпинг „Смокиня” край Созопол. Обвиняеми са собственикът на парцела с унищожената природна забележителност и багеристът, който я заравни срещу сумата от 1000 лева. Делото е прецедент в съдебната практика, предава БТА. Многобройни експертизи и геодезическо заснемане на защитена местност Каваците установиха, че са безвъзвратно унищожени над 1200 кв. м от най-ценния вид – бели дюни. Според разследването в началото на януари бизнесменът Иван Нончев поръчал на багерист да заравни природната забележителност в парцела, който купил година преди това. За унищожаване на природна забележителност законът предвижда глоба до 10 000 лева или лишаване от свобода до 3 години. Сподели:", "date": "2019.09.10", "title": "Тръгва делото за изринатите дюни на къмпинг \"Смокиня\""}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%B8%D0%B7%D1%80%D0%B0%D0%B5%D0%BB-%D0%B5-%D1%83%D0%BD%D0%B8%D1%89%D0%BE%D0%B6%D0%B8%D0%BB-%D1%82%D0%B0%D0%B5%D0%BD-%D0%BE%D0%B1%D0%B5%D0%BA%D1%82-%D0%BD%D0%B0-%D0%B8%D1%80%D0%B0%D0%BD-%D0%B7%D0%B0-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%BA%D0%B0-%D0%BD%D0%B0-%D1%8F%D0%B4%D1%80%D0%B5%D0%BD%D0%B8-%D0%BE%D1%80%D1%8A%D0%B6%D0%B8%D1%8F-news868842.html", "text": "Израелският премиер Бенямин Нетаняху заяви в реч, че Иран е разработвал ядрени оръжия на таен обект близо до град Абадех, но Техеран е унищожил съоръжението, след като то било разкрито от Израел, предаде \"Ройтерс\", цитирана от БНР. Нетаняху произнесе речта си по телевизията седмица преди парламентарните избори в Израел, на които се бори за нов мандат. „Призовавам международната общност да се  събуди, да осъзнае, че Иран систематично лъже. Единственият начин да бъде спрян Иран по пътя към бомбата и да бъде спряна  агресията му в региона е натиск, натиск и пак натиск“, заяви Нетаняху. Сподели:", "date": "2019.09.10", "title": "Опасно: Израел е унищожил таен обект на Иран за разработка на ядрени оръжия"}
{"url": "https://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%BA%D0%B0-%D0%BD%D0%B0-%D0%BA%D0%B0%D1%84%D0%B5%D0%BD%D0%B5-%D0%B2-%D0%B4%D1%83%D0%B1%D0%B0%D0%B9-%D0%BE%D1%82%D0%BA%D1%80%D0%B8-%D1%87%D0%B0%D0%BD%D1%82%D0%B0-%D1%81-53-000-%D0%B4%D0%BE%D0%BB%D0%B0%D1%80%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B0%D0%BF%D1%80%D0%B0%D0%B2%D0%B8-news868841.html", "text": "Гражданка на Филипините, която е служител във верига от кафенета в Дубай, върна в полицията забравена от посетител чанта, в която имало 195 000 дирхама (б.р. валутата в ОАЕ), което е около 53 000 американски долара, съобщава РИА „Новости”. Според инфоирмацията, в чантата имало още чекова книжка, два чека – за 136 и 1 700 долара, както и лични документи. Уточнява се, че случката се разиграла в най-големия търговски център в Дубай Dubai Mail. В полицейския участък жената казала, че чантата е на „руски брокер”. Мъжът не забелязал липсата на чантата, докато с него не се свързали от полицията. Сподели:", "date": "2019.09.10", "title": "Находка: Сътрудничка на кафене в Дубай откри чанта с 53 000 долара. Ето какво направи"}
{"url": "https://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%BE%D0%B1%D0%B5%D1%81%D0%BD%D1%8F%D0%BB-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%BB%D0%B5%D0%BA-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BE%D1%82%D0%BA%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BF%D0%BE-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D1%86%D0%B5%D0%BD%D1%82%D1%8A%D1%80%D0%B0--news868827.html", "text": "В центъра на Атина побеснял шофьор на лек автомобил откри стрелба по туристически автобус, съобщава РИА „Новости”. Според информацията, автобусът е превозвал туристи от Южна Корея. Уточнява се, че водачът на лекия автомобил влязъл в спор с шофьора на автобуса. След като не останал доволен след разменените реплики, той излязъл от автомобила си и открил стрелба по вратата на автобуса. Причината за разправията станал отказ на шофьора на автомобила да направи път на автобуса. Към момента няма данни за пострадали при инцидента. Сподели:", "date": "2019.09.10", "title": "Инцидент: Побеснял шофьор на лек автомобил откри стрелба по туристически автобус в центъра на Атина"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D0%B1%D0%B5%D1%89%D0%B0-%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BC%D0%BE%D0%BB%D0%B8-%D0%B5%D1%81-%D0%B7%D0%B0-%D0%BF%D0%BE%D1%80%D0%B5%D0%B4%D0%BD%D0%BE-%D0%BE%D1%82%D0%BB%D0%B0%D0%B3%D0%B0%D0%BD%D0%B5-%D0%BD%D0%B0-%D0%B1%D1%80%D0%B5%D0%BA%D0%B7%D0%B8%D1%82-news868847.html", "text": "Премиерът на Великобритания Борис Джонсън обеща, че няма да моли ЕС за отлагане на Брекзит за по-късна дата, съобщава РИА „Новости”. Той заяви още, че има план за постигане на споразумение с Европейския съюз за излизането на Великобритания от състава й. „Отивам на срещата на Европейскя съвет на 17 октомври и ще направя всичко, за да постигна споразумение в името на националните интереси... Това правителство няма да отлага Брекзит”, категоричен бе Джонсън. Изявлението му идва на фона на второто отхвърлено от парламента на Великобритания предложение на Джонсън за провеждането на предсрочни избори. Премиерът направи това предложение, след като Камарата на общините към парламента подкрепи законопроекта за отлагане на Брекзит с три месеца, ако не бъде постигната сделка с ЕС. Сподели:", "date": "2019.09.10", "title": "Премиерът на Великобритания обеща, че няма да моли ЕС за поредно отлагане на Брекзит"}
{"url": "https://pik.bg/%D0%BE%D0%BF%D0%B5%D1%80%D0%BD%D0%B0%D1%82%D0%B0-%D0%BF%D1%80%D0%B8%D0%BC%D0%B0-%D1%80%D0%B0%D0%B9%D0%BD%D0%B0-%D0%BA%D0%B0%D0%B1%D0%B0%D0%B8%D0%B2%D0%B0%D0%BD%D1%81%D0%BA%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%BC%D0%B0%D0%B9%D1%81%D1%82%D0%BE%D1%80%D1%81%D0%BA%D0%B8-%D0%BA%D0%BB%D0%B0%D1%81-%D0%B2-%D0%BD%D0%B1%D1%83-news868846.html", "text": "Оперната прима Райна Кабаиванска започва майсторски клас в Нов български университет, съобщава БНР. За 19-и пореден път тя ще работи с млади оперни певци от цял свят, като галаконцерта с талантите ще е на 29 септември в Софийската опера и балет. Тогава Кабаиванска ще присъди и стипендиите от своя дарителски фонд в университета. Стипендианти на фонда през годините са близо 90 млади оперни певци от България и чужбина. Сподели:", "date": "2019.09.10", "title": "Оперната прима Райна Кабаиванска започва майсторски клас в НБУ"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BF%D1%80%D0%B5%D1%83%D1%81%D1%82%D0%B0%D0%BD%D0%BE%D0%B2%D0%B8-%D1%80%D0%B0%D0%B1%D0%BE%D1%82%D0%B8-%D0%B4%D0%BE-14-%D0%BE%D0%BA%D1%82%D0%BE%D0%BC%D0%B2%D1%80%D0%B8-news868854.html", "text": "Британският парламен преустунаови работи до 14 октомври. За това съобщиха от Камарата на общините, циткирани от RT. „Парламентът преустанови работа, Камарата на общините ще заседава във връзка с държавното откриване на парламента на 14 октомври 2019 година”, се посочва в съобщението. В края на август премиерът на Великобритания Борис Джонсън обяви за спиарнето на работата на парламента до 14 октомври, като впоследствие това бе подкрепено и от кралица Елизабет Втора. Лидерът на Лейбъристката партия Джереми Корбин определи тази стъпка на Джонсън като заплаха за демокрацията и опит за блокиране обсъждането на плана му за твърд Брекзит. Сподели:", "date": "2019.09.10", "title": "Британския парламент преустанови работи до 14 октомври"}
{"url": "https://pik.bg/300-%D0%B3%D0%BE%D0%B4%D0%B8%D1%88%D0%B5%D0%BD-%D0%B4%D1%8A%D0%B1-%D0%B2%D1%8A%D0%B7%D0%BA%D1%80%D1%8A%D1%81%D0%BD%D0%B0-news868776.html", "text": "Внушителен дъб край граничното село Злогош, чиято възраст се определя от специалистите на над 300 години, е номиниран за конкурса \"Дърво с корен 2020\". Това обяви природозащитникът от Кюстендил инж. Севделин Атанасов, чиято е идеята за номинацията. Преди години 20-метровият дъб започнал да съхне, клони падали от него, но най-изненадващо дървото се съвзело за нов живот и пуснало нови филизи и израстъци и се озеленило. Там местните хора правят курбани за свети Георги, организират се срещи по повод празници и събития. Сподели:", "date": "2019.09.10", "title": "300-годишен дъб възкръсна"}
{"url": "https://pik.bg/%D0%B3%D0%BE%D0%BB%D1%8F%D0%BC%D0%B0-%D0%B4%D1%80%D0%B0%D0%BC%D0%B0-%D1%80%D0%B0%D0%B9%D0%BD%D0%B0-%D1%81%D0%B0%D0%BC%D0%B0-%D0%BD%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D1%84%D0%BE%D0%BB%D0%BA%D0%B0%D0%B4%D0%B6%D0%B8%D0%B9%D0%BA%D0%B0%D1%82%D0%B0-%D1%81%D0%B8-%D0%BF%D1%83%D1%81%D0%BA%D0%B0-%D0%B7%D0%B0%D0%B4%D0%BD%D0%B8%D0%BA%D0%B0-%D0%B2-%D0%BC%D1%80%D0%B5%D0%B6%D0%B0%D1%82%D0%B0-%D0%BD%D0%BE-%D0%B2%D0%B5%D1%87-news868696.html", "text": "Фолкаджийката Райна, която напомни за позабравената си личност покрай връзката си със своя съгражданин от Сандански – ММА боеца Валери Тюлеков, отново е сама и по всичко личи, че ще чукне 38 години без хора около себе си. Въпреки че певицата се опитва да направи нещата да изглеждат все едно има големи изисквания към половинките си и високи, незадоволими критерии към силния пол, то всички знаят каква е истината – просто никой не успява да я изтърпи повече от няколко месеца. А вече не е първа младост и именно тя е човекът, който трябва да започне да прави компромиси, освен ако не е решила да си остане стара мома. От срам, че е имал връзка с нея, Валери дори е изтрил всичките им общи снимки.  За да демонстрира непукизъм и да скрие факта, че не може да задържи нито един мъж до себе си, Райна не спира да публикува фотоси от различни места, правейки се на щастлива, придружавана единствено от брат си или… е сама. Близки до македонското девойче твърдят, че хубавицата от Сандански дори е останала без приятели, тъй като и те не могат да я понасят, заради непрестанното й неоснователно мрънкане. Феновете й също не я разбират – докато беше млада, Райна не залагаше на секс имиджа, с което се различаваше положително от колежките си, а сега, когато с творчество и връзки не може да привлече внимание, не спира да си снима и публикува задника по бански в мрежата, съобщава още \"Хотарена\". В края на месеца аутсайдерът на поп фолка – Райна, ще чукне 38 години, а рожденият си ден, по всичко личи, че ще посрещне отново само с роднини. Сподели:", "date": "2019.09.10", "title": "ГОЛЯМА ДРАМА: Райна сама на рождения си ден! Фолкаджийката си пуска задника в мрежата, но вече няма приятели"}
{"url": "https://pik.bg/%D0%B1%D0%BB%D0%B0%D1%82%D0%B5%D1%87%D0%BA%D0%B8-%D0%B5%D0%BC%D0%B8%D0%B3%D1%80%D0%B8%D1%80%D0%B0-%D0%B2-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-news868780.html", "text": "Асен Блатечки и Калин Врачански стягат куфарите за далечни страни. Актьорите емигрират в Нова Зеландия. Спокойно, лошото момче на българския театър и звездата от сериала \"Господин Х и морето\" ще се завърнат у нас. Пътуването им е с мисия и не е завинаги. Актьорите ще посетят българите в това отдалечено кътче на света, за да им представят хитовата постановка \"Емигранти\". Първото представление е на 14 септември. Сподели:", "date": "2019.09.10", "title": "Блатечки емигрира в Нова Зеландия"}
{"url": "https://pik.bg/%D0%B2%D1%8A%D0%B2-%D1%84%D0%BE%D1%80%D0%BC%D0%B0-%D1%81%D0%BB%D0%B5%D0%B4-%D0%BE%D1%82%D0%BF%D1%83%D1%81%D0%BA%D0%B0%D1%82%D0%B0-%D0%BA%D0%B0%D0%BA-%D0%B4%D0%B0-%D1%81%D0%B2%D0%B0%D0%BB%D0%B8%D0%BC-%D0%BA%D0%B0%D1%87%D0%B5%D0%BD%D0%B8%D1%82%D0%B5-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B8-news868649.html", "text": "Всички знаем, че няма как да отидеш на почивка и да не се върнеш с някой килограм отгоре - коктейли, палачинки, сладолед, картофки... Изкушенията са на всеки ъгъл, а ако сме на море в чужда държава, то местната кухня няма как да бъде пропусната. Но лятото малко по малко си отива, а последствията от почивката остават. Как да се върнем отново в релси и да свалим каченото по време на почивка? Планирайте храната си за следващите няколко дни. Ходете в магазина само със списък за пазаруване. Сгответе си предварително, за да не разчитате на храната около офиса. Да, те съдържат витамини, минерали, фибри, но това го имат и всички останали зеленчуци и плодове. Няма храна, която да ви помогне при отслабването, а суперхраните в повечето случаи дори съдържат и повече калории. Сезонът е подходящ за всякакви салати - краставици, домати, чушки, зеле, айсберг, тиквички. Пазарите са претрупани, а цените им са ниски. Към една такава салата е достатъчно да сложите 1-2 сварени яйца или останалото месо от предната вечер. Сподели:", "date": "2019.09.10", "title": "Във форма след отпуската: Как да свалим качените килограми"}
{"url": "https://pik.bg/%D1%88%D0%B5%D1%81%D1%82%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BE%D1%82-%D1%82%D1%83%D1%80%D0%B1%D1%83%D0%BB%D0%B5%D0%BD%D1%82%D0%BD%D0%BE%D1%81%D1%82-%D0%BF%D1%80%D0%B8-%D0%BA%D0%B0%D1%86%D0%B0%D0%BD%D0%B5-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D0%B1%D0%B5%D1%80%D0%BB%D0%B8%D0%BD-news868817.html", "text": "Самолет се приземи при турбуленция на летище „Тегел\" в Берлин и в резултат на инцидента шестима души бяха хоспитализирани, според пожарната служба на Берлин, съобщават световните агенции, цитирани от Нова телевизия. \"Самолетът, пристигащ на летище „Тегел”, попадна в зона на турбулентност. След безопасно кацане лекар от линейка е прегледал 13 души. Пет души са откарани в болницата с леки наранявания, един пътник е с по-сериозни наранявания\", съобщиха от пожарната служба в ”Туитър”. Инцидентът е станал с \"Airbus A319\", който е пътувал от Италия до Германия. Сподели:", "date": "2019.09.10", "title": "Шестима пострадаха от турбулентност при кацане на самолет в Берлин"}
{"url": "https://pik.bg/%D0%BA%D0%BE%D0%BD%D0%B3%D1%80%D0%B5%D1%81%D1%8A%D1%82-%D0%BD%D0%B0-%D1%81%D0%B0%D1%89-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-news868816.html", "text": "Три комисии в Камарата на представителите на американския Конгрес заявиха, че са започнали разследване, свързано с Доналд Тръмп, Рудолф Джулиани и Украйна, предаде „Ройтерс”, цитирана от БТВ. Конгресмените ще разследват твърденията за натиск от страна на Тръмп, неговия адвокат Руди Джулиани и други върху правителството на Украйна да съдейства на кампанията за преизбиране на американския президент. Комисиите настояват Белият дом и Държавният департамент да им предадат документи, които могат да послужат на разследването. Тръмп и представители на Републиканската партия поставиха въпроса дали е конфликт на интереси, че синът на бившия вицепрезидент Джо Байдън  - Хънтър Байдън, е бил в Съвета на директорите на украинската газова компания „Бурисма”. Сподели:", "date": "2019.09.10", "title": "Конгресът на САЩ разследва президента Доналд Тръмп. Ето за какво"}
{"url": "https://pik.bg/%D0%B1%D1%83%D0%BB%D0%B3%D0%B0%D1%80%D0%B3%D0%B0%D0%B7-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BD%D0%B0-%D0%BA%D0%B5%D0%B2%D1%80-%D0%BF%D0%BE-%D0%BD%D0%B8%D1%81%D0%BA%D0%B0-%D1%86%D0%B5%D0%BD%D0%B0-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%8F-%D0%B3%D0%B0%D0%B7-news868837.html", "text": "\"Булгаргаз\" очаква по-ниски доставни цени по дългосрочния договор с \"Газпром експорт\" и затова предлага на Комисията за енергийно и водно регулиране да одобри поевтиняване на природния газ през последното тримесечие на годината, съобщава БНР. От съобщение на пресцентъра на \"Булгаргаз\" става ясно, че предлаганата цена е 44.84 лв. на мегават час без цени за достъп, пренос, акциз и ДДС. В сравнение с утвърдената за настоящото тримесечие цена, предложената е по-ниска с 0,11 на сто, или с 5 стотинки за мегават час. От \"Булгаргаз\" съобщават още, че са поискали от \"Газпром експорт\" предоговаряне на доставната цена за България и по-голяма гъвкавост на доставките. Целта е до края на годината да бъде постигнато изменение на условията по договора и по-ниска доставна цена през 2020 година. Сподели:", "date": "2019.09.10", "title": "\"Булгаргаз\" предложи на КЕВР по-ниска цена на природния газ"}
{"url": "https://pik.bg/%D0%B2%D1%80%D0%B0%D1%82%D0%B0%D1%80%D1%8F%D1%82-%D0%BD%D0%B0-%D0%B5%D1%82%D1%8A%D1%80-%D0%B4%D0%B5%D0%B1%D1%8E%D1%82%D0%B8%D1%80%D0%B0-%D0%BD%D0%B0-37-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%82%D0%B8%D0%BC-%D0%B2-%D0%BA%D0%BE%D0%BD%D1%82%D1%80%D0%BE%D0%BB%D0%B0%D1%82%D0%B0-%D1%81%D1%80%D0%B5%D1%88%D1%83-%D0%B8%D1%80%D0%BB%D0%B0%D0%BD%D0%B4%D0%B8%D1%8F-news868822.html", "text": "Вратарят на Етър (Велико Търново) Христо Иванов ще дебютира за националния отбор на България в днешната приятелска среща с Ирландия в Дъблин, съобщава БНР. Това стана ясно от пресконференцията на националния селекционер Красимир Балъков, на която бе и стражът. Преди време Балъков беше треньор на Етър, който е и родният му клуб. \"Ще бъде голяма чест за мен да дебютирам за националния отбор - каза 37-годишният вратар. - Мисля, че в момента съм в една идеална възраст за това. Не смятам, че съм прекалено стар. Радостен съм от факта, че имам възможност да играя за България и нямам търпение това да се случи. Да защитаваш цветовете на родината си е голямо постижение във всеки един спорт и това е голямо признание за мен\". Селекционерът на националния отбор на България Красимир Балъков заяви, че ще използва този двубой и оставащите три от квалификациите за Евро 2020, за да даде шанс на играчите да покажат качествата и това, че на тях може да се разчита в евентуалните плейофи в Лигата на нациите през пролетта. \"Имаме една цел, която сме я казали на футболистите - надяваме се през Лигата на нациите да ни се отвори шанс да играем плейофи за класиране на европейското първенство – каза Балъков. -  Играчите знаят, че ще използваме мачовете до края на квалификациите, за да се подготвим по най-добрия начин за тези срещи. Трябва да видим кой е готов да се вложи и да показва най-доброто от себе си, за да бъдем готови, ако ни се отвори шанс да се класираме за европейското първенство на пролет. Трябва да правим по-малко индивидуални грешки и да бъдем по-концентрирани пред вратата на противника, защото срещу Англия не успяхме да сторим това. В ирландския отбор ми харесва това, че има голямо желание и голямо влагане от страна на футболистите. Те играят с различна система, която могат да променят в хода на срещата и това показва, че имат достатъчно талантливи играчи. В състава няма контузени, всички са на линия. Ще има доста нови сред титулярите, предимно играчи от чужбина, защото искам да ги видя как се представят. Играчите от българското първенство имаме по-добра възможност да ги наблюдаваме. Очаквам да срещнем един компактен отбор, който напада със самочувствие и знае как да използва пространствата между линиите. Срещу Англия направихме пропуски, които можеха да променят изхода на срещата. Мисля, че до 55-ата минута някъде седяхме по най-добрия начин. Правехме това, което е възможно според качествата ни. За мен би било удоволствие да избирам от 50-60 играчи за националния отбор, но я нямам тази възможност. Затова търсим играчи, които играят в клубните си отбори. Включването на Бодуров срещу Англия бе изцяло мое решение. Жалко, че направи дузпа, но това се случва. Нормално е играчите да грешат, просто защото футболът в България е различен от този, който се играе в развитите европейски страни. Загубите тежат на всички ни, но ако продължим работата си в насоката, в която сме тръгнали, победите ще дойдат\". Запитан за очакванията си за мача с Ирландия бившият национал каза: \"Очаквам много агресивен противник и тим, който няма да се примири, дори и резултатът да е негативен за него.\" Балъков бе помолен да коментира и липсата на таланти в родния футбол спрямо националния тим отпреди 25 години. \"Нещо куца в цялата ни клубна система. Трябва да имаме една концепция, с която да работят поне 80-90 процента от ДЮШ отбори в страната. В момента всеки работи за себе си и по свой начин, има някакъв съвсем, съвсем общ план и това не е добре за развитието на младите\", каза бившият полузащитник. Сподели:", "date": "2019.09.10", "title": "Вратарят на Етър дебютира на 37 години за националния тим в контролата срешу Ирландия"}
{"url": "https://pik.bg/%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%83%D1%87%D0%B5%D0%BD%D0%B8%D1%8F-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news868831.html", "text": "Венецуелската армия стартира днес военни учения в района на границата с Колумбия, съобщава РИА „Новости”. Според информацията, те трябва да продължат до 28 септември. За мащабните военни маневри преди няколко дни обяви президентът на Венецуела Николас Мадуро. Уточнява се, че по време на ученията трябва да бъдат приведени в готовност всички системи на въоръжение на армията на страната. По-рано Николас Мадуро обяви, че в хода на ученията ще бъдат разположени системи за противовъздушна отбрана на границата с Колумбия. Както е известно, Мадуро обвини бившият президент на Колумбия Алваро Урибе, че е планирал да изпрати във Венецуела наемници, които да го убият. Сподели:", "date": "2019.09.10", "title": "Венецуелски военни започват учения на границата с Колумбия"}
{"url": "https://pik.bg/%D0%B8%D0%BD%D0%B4%D0%B8%D0%B9%D1%81%D0%BA%D0%B8%D1%8F%D1%82-%D1%81%D0%BF%D1%83%D1%81%D0%BA%D0%B0%D0%B5%D0%BC-%D0%BC%D0%BE%D0%B4%D1%83%D0%BB-%D0%B2%D0%B8%D0%BA%D1%80%D0%B0%D0%BC-%D0%BD%D0%B5-%D1%81%D0%B5-%D0%B5-%D1%80%D0%B0%D0%B7%D0%B1%D0%B8%D0%BB-%D0%BF%D1%80%D0%B8-%D0%BA%D0%BE%D0%BD%D1%82%D0%B0%D0%BA%D1%82%D0%B0-%D1%81-%D0%BB%D1%83%D0%BD%D0%B0%D1%82%D0%B0-news868845.html", "text": "Индийският спускаем модул „Викрам“ не се е разбил при контакта с лунната повърхност и се намира в близост до планираното място за кацане. Това съобщи Индийската организация за космически изследвания, цитирана от световните агенции и БНР. „Работим усилено, за да определим дали е възможно да се свържем с модула“, допълниха от организацията. Връзката с „Викрам“ беше изгубена в нощта на 7 септември по време на заключителния етап от планираното кацане на Луната. По това време спускаемият модул се намираше на около 2,1 километра от повърхността. „Викрам“ трябваше да достави на естествения спътник на Земята 27-килограмовия луноход „Прагиян“ в рамките на мисията „Чандраян-2“. Сподели:", "date": "2019.09.10", "title": "Индийският спускаем модул \"Викрам\" не се е разбил при контакта с Луната"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%BE%D1%82%D0%BC%D0%B5%D0%BD%D0%B8-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D1%82-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%B4%D0%BE%D1%80%D0%B8%D0%B0%D0%BD%E2%80%9D-%D1%80%D0%B0%D0%B9%D0%BE%D0%BD%D0%B8-news868830.html", "text": "Американският президент Доналд Тръмп отмени планираното си посещение в районите на Северна Каролина, пострадали от урагана „Дориан”, съобщава РИА „Новости”. Представителят на Белия Дом Джад Дир коментира, че държавният глава няма да може да обиколи пострадалите от стихията райони с автомобилен кортеж или с хеликоптер, както бе планирано предварително. В град Хейвлок, който пострада от природната стихия, в момента има проливни дъждове. Причината за решението на Тръмп не се уточнява. Допълва се, че президентът на САЩ ще участва, както е в програмата му, на митинг на свои симпатизанти в Северна Каролина. Сподели:", "date": "2019.09.10", "title": "Президентът на САЩ отмени посещение на пострадалите от урагана „Дориан” райони"}
{"url": "https://pik.bg/%D0%B1%D0%B5%D0%B7-%D1%81%D0%BF%D0%B8%D1%80%D0%B0%D1%87%D0%BA%D0%B8-%D1%81%D1%83%D0%B7%D0%B0%D0%BD%D0%B8%D1%82%D0%B0-%D1%81%D0%B5-%D1%80%D0%B0%D0%B7%D1%81%D1%8A%D0%B1%D0%BB%D0%B5%D1%87%D0%B5-%D0%BF%D1%80%D0%B5%D0%B4-%D0%B7%D0%B0%D0%B3%D0%BE%D1%80%D0%B5%D0%BB%D0%B8-%D1%81%D1%82%D1%83%D0%B4%D0%B5%D0%BD%D1%82%D0%B8-news868975.html", "text": "Провокациите на Сузанита нямат край! Малката щерка на Орхан Мурад се разсъблече пред загорели студенти в столична дискотека. Девойката не за първи път се държи крайно непристойно за възрастта си. Майка й Шени, която от години иска да бъде певица и направи няколко дуета със съпруга си Орхан Мурад, така и не успя да блесне на музикалната сцена. Затова е решила да сбъдне мечтата си посредством нахаканата Сузанита. Сподели:", "date": "2019.09.10", "title": "БЕЗ СПИРАЧКИ: Сузанита се разсъблече пред загорели студенти"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81-%D0%BD%D0%BE%D0%B2%D0%B8-%D1%82%D0%B5%D1%81%D1%82%D0%BE%D0%B2%D0%B5-%D0%BD%D0%B0-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8-%D1%81%D0%BD%D0%B0%D1%80%D1%8F%D0%B4%D0%B8-news868836.html", "text": "Северна Корея е извършила нови тестове на непознати снаряди, съобщава агенция „Ренхап”, като се позовава на данни от южнокорейските военни. Според информацията, ракетите са били изстреляни към Японско море. Отбелязва се, че е имало две изстрелвания на снаряди от провинция Пхенан-Намдо. „Нашите военни следят внимателно ситуацията за евентуални допълнителни изстрелвания и са в състояние на пълна готовност”, се посочва в изявление на Обединения комитет на началник-щабовете на Южна Корея. Сподели:", "date": "2019.09.10", "title": "ОТ ПОСЛЕДНИТЕ МИНУТИ: Северна Корея с нови тестове на непознати снаряди"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%BB%D0%BE%D0%BD%D0%BE%D0%B2%D0%B5-%D1%81%D1%82%D1%8A%D0%BF%D0%BA%D0%B0%D1%85%D0%B0-17-%D0%B4%D1%83%D1%88%D0%B8-%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D0%B2%D0%B8%D0%B4%D0%B5%D0%BE-news868824.html", "text": "17 души пострадаха тежко в Шри Ланка, след като бяха стъпкани от два развилнели се слона, съобщава „Би Би Си”, цитирани от БТВ. Инцидентът стана на религиозно шествие в предградие на столицата Коломбо. Фестивалът край 600-годишният будистки храм в градчето Коте, привлича хиляди гости и участници от цялата страна. Очевидно подплашени от силната музика, животните започват да вилнеят на улицата. Всички ранени са настанени в близките болници без опасност за живота. Сподели:", "date": "2019.09.10", "title": "Трагедия: Слонове стъпкаха 17 души на фестивал в Шри Ланка (ВИДЕО)"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%89%D0%B5-%D0%B3%D0%BB%D0%B0%D1%81%D1%83%D0%B2%D0%B0-%D0%B7%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news868825.html", "text": "Британският парламент задължи правителството да публикува документите за Брекзит  без сделка, съобщават световните агенции, цитирани от БТА и Нова телевизия. Депутатите гласуваха да получат и частните разговори на правителството за решението да бъде суспендиран парламента. Вотът задължава кабинета на Борис Джонсън да се съобрази с решението. Но министри изразиха опасения за това какви точно документи ще им бъдат поискани. Очаква се Камарата на общините да отхвърли отново исканите от премиера предсрочни избори. Това ще бъде и последния вот преди парламентът да бъде разпуснат за 5 седмици. Предложението бе прието с 311 срещу 302 гласа. То изисква също така правителството да разкрие комуникациите си по спорния план за суспендиране на парламента за пет седмици от днес. Сподели:", "date": "2019.09.10", "title": "Британският парламент ще гласува за предсрочни избори"}
{"url": "https://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%81-%D0%B2%D0%BE%D1%82-%D0%BD%D0%B0-%D0%B4%D0%BE%D0%B2%D0%B5%D1%80%D0%B8%D0%B5-%D0%BE%D1%82-%D0%B4%D0%BE%D0%BB%D0%BD%D0%B0%D1%82%D0%B0-%D0%BA%D0%B0%D0%BC%D0%B0%D1%80%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news868815.html", "text": "Новото правителство на италианския премиер Джузепе Конте спечели вот на доверие в долната камара на италианския парламент след разгорещен дебат, продължил до късно снощи, предава „Франс Прес”, цитирана от „Фокус”. От 606 депутати, които гласуваха, 343 подкрепиха новата коалиция, докато 263 гласуваха против, a трима се въздържаха, според официалното преброяване на гласовете. Сподели:", "date": "2019.09.10", "title": "Италианското правителство с вот на доверие от долната камара на парламента"}
{"url": "https://pik.bg/%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%85%D0%B0-%D0%BF%D0%BE%D0%B2%D1%82%D0%B0%D1%80%D1%8F%D1%89%D0%B8-%D1%81%D0%B5-%D0%B1%D1%8A%D1%80%D0%B7%D0%B8-%D1%80%D0%B0%D0%B4%D0%B8%D0%BE%D0%B8%D0%B7%D0%B1%D1%83%D1%85%D0%B2%D0%B0%D0%BD%D0%B8%D1%8F-news868855.html", "text": "Китайски астрономи регистрираха повтарящи се бързи радиоизбухвания с най-големия сферичен радиотелескоп в света, съобщи агенция „Синхуа”, цитирана от БНР. Източникът на сигналите е на разстояние около три милиарда светлинни години от Земята - същият, от който бяха уловени такива сигнали от обсерваторията „Аресибо“ през 2015 г. За последните две седмици са засечени повече от 100 такива сигнала - най-големия брой, регистриран досега. Те са проверени и обработени старателно. Те са регистрирани със сферичния радиотелескоп с 500-метрова апертура, инсталиран в провинция Гуейчжоу. Бързите радиоизбухвания са радиоимпулси с продължителност няколко милисекунди. Специалистите още не могат да обяснят тяхната природа. Сподели:", "date": "2019.09.10", "title": "Китайски астрономи регистрираха повтарящи се бързи радиоизбухвания"}
{"url": "https://pik.bg/%D1%81%D0%B5%D0%BD%D0%B0%D1%82%D1%8A%D1%82-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D1%89%D0%B5-%D0%B3%D0%BB%D0%B0%D1%81%D1%83%D0%B2%D0%B0-%D0%B4%D0%BE%D0%B2%D0%B5%D1%80%D0%B8%D0%B5-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D0%B4%D0%B6%D1%83%D0%B7%D0%B5%D0%BF%D0%B5-%D0%BA%D0%BE%D0%BD%D1%82%D0%B5-news868850.html", "text": "След като Камарата на депутатите даде снощи вот на доверие на новия кабинет на Джузепе Конте, днес е ред на Сената да го одобри, съобщава БНР. Депутатите направиха това с 343 гласа „за” срещу 263  ”против”. За разлика от Камарата на депутатите където мнозинството бе сигурно, в Сената ситуацията е по-различна и мнозинството на пръв поглед е минимално гарантирано. В Сената изискването е за 161 гласа мнозинство. Движението „Пет звезди” и демократите имат общо 157 сенатори и заедно с тези на „Свободни и равни” стават 161. Много е вероятно още 9 гласа да се добавят от Смесената група и по-малките партии или 170 сенатори да подкрепят Джузепе Конте. Опозицията с „Форца Италия, „Лига” и „Братя на Италия” е със 140 гласа. Очакванията са за големи дебати още повече, че лидерът на „Лига” Матео Салвини е сенатор и ще присъства на заседанието. По програма, утре  Джузепе Конте трябва да бъде в Брюксел, където ще обсъди имиграционния въпрос и ще се срещне с председателя на Европейската комисия Урсула фон дер Лайен. Сподели:", "date": "2019.09.10", "title": "Сенатът на Италия ще гласува доверие на кабинета на Джузепе Конте"}
{"url": "https://pik.bg/%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D1%89%D0%B5-%D0%BE%D0%B1%D1%81%D1%8A%D0%B4%D1%8F%D1%82-%D0%B1%D1%80%D0%B5%D0%BA%D0%B7%D0%B8%D1%82-%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D1%80%D1%83%D1%81-news868849.html", "text": "Министрите на външните работи на Великобритания и Финландия Доминик Рааб и Пека Хаависто ще обсъдят отношенията между Русия и Украйна, съобщава RT, като се позовава на съобщение от Министерството на външните работи на Финландия. Отбелязва се още, че първите дипломати на двете страни ще дискутират и по темите около Брекзит и ситуацията в Персийския залив. „В програмата на Хаависто е предвидена и среща с Том Тугендхат, който е председател на Комисията по външни работи към британската Камара на общините”, отбелязват още от ведомството. Сподели:", "date": "2019.09.10", "title": "Външните министри на Великобритания и Финландия ще обсъдят Брекзит и отношенията между Русия и Украйна"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4-%D0%BA%D0%BE%D0%BD-%D0%BE%D1%82-%D0%BF%D0%BE%D0%BB%D1%88%D0%B0-%D0%B1%D0%B5-%D0%BF%D1%80%D0%B8%D0%B7%D0%BD%D0%B0%D1%82-%D0%B7%D0%B0-%D0%BD%D0%B0%D0%B9-%D0%BC%D0%B0%D0%BB%D0%BA%D0%B8%D1%8F-%D0%B2-%D1%81%D0%B2%D0%B5%D1%82%D0%B0-news868839.html", "text": "Полски кон на име Бомбел бе признат за най-малкия в света, съобщава NDTV. Според информацията, той е висок само 56,7 сантиметра. Фермерите Патрик и Катаржина Зелински купили двумесечния Бомбел през 2014 година. Тогава той има обичайни размери, но в един момент престанал да расте. Бомбел е от породата апалуса, създадена от американските индианци. Обикновено тези животни стигат размери до около 160 сантиметра. Бомбел живее във ферма недалеко от град Лодз и всеки месец стопаните му го водят в детска болница, където е истинска атракция за пациентите. Собствениците на Бомбел казват, че той е един малък кон с изключително голямо сърце. Сподели:", "date": "2019.09.10", "title": "Рекорд: Кон от Полша бе признат за най-малкия в света"}
{"url": "https://pik.bg/%D1%81%D0%B0%D1%89-%D1%81%D0%BB%D0%B5%D0%B4%D1%8F%D1%82-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%BE%D0%BA%D0%BE%D0%BB%D0%BE-%D0%BD%D0%BE%D0%B2%D0%B8%D1%82%D0%B5-%D1%82%D0%B5%D1%81%D1%82%D0%BE%D0%B2%D0%B5-%D0%BD%D0%B0-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8-%D1%81%D0%BD%D0%B0%D1%80%D1%8F%D0%B4%D0%B8-%D0%BE%D1%82-%D0%BA%D0%BD%D0%B4%D1%80-news868851.html", "text": "Американската страна следи внимателно ситуацията около опредните тестове на непознати снаряди в КНДР, за които по-рано съобщиха южнокорейските военни, съобщавма ТАСС, като се позовава на изявление от администрацията на САЩ. „Запознахме се със псъобщението за изстрелването на снаряди от КНДР. Продължаваме внимателно да следим ситуацията, като сме в тесни контакти със съйюзниците ни в региона”, се казва в изявлението. Както е известно, КНДР извърши поредни тестове на непознати снаряди, като извърши две изстрелвания към Японско море. Сподели:", "date": "2019.09.10", "title": "САЩ следят внимателно ситуацията около новите тестове на непознати снаряди от КНДР"}
{"url": "https://pik.bg/%D0%B7%D0%B8%D0%BD%D0%B5%D0%B4%D0%B8%D0%BD-%D0%B7%D0%B8%D0%B4%D0%B0%D0%BD-%D0%B8%D1%81%D0%BA%D0%B0-%D0%B4%D0%B0-%D0%B3%D1%80%D0%B0%D0%B4%D0%B8-%D0%BD%D0%BE%D0%B2%D0%BE%D1%82%D0%BE-%D0%BB%D0%B8%D1%86%D0%B5-%D0%BD%D0%B0-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D0%BE%D0%BA%D0%BE%D0%BB%D0%BE-news868852.html", "text": "Треньорът на Реал (Мадрид) Зинедин Зидан иска да изгради нов облик на отбора около двама световни шампиони с Франция, съобщава „АС”, цитирани от „Спортал”. Според информацията, става въпрос за Пол Погба и Килиан Мбапе. Двамата от доста време са спрягани за трансфер на \"Сантиаго Бернабеу\", но засега остават в своите клубове Манчестър Юнайтед и Пари Сен Жермен. Зидан обаче не се е отказал от идеята за привличането им и се очаква да похарчи голяма част от бюджета си за трансфери следващото лято, за да си осигури услугите им. Наставникът вече разполага с Рафаел Варан и Карим Бензема в състава си и с привличането на Погба и Мбапе ще изгради сериозна френска връзка в тима. Сподели:", "date": "2019.09.10", "title": "Зинедин Зидан иска да гради новото лице на Реал (Мадрид) около..."}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BC%D0%B8-%D0%B5-%D0%BC%D0%BD%D0%BE%D0%B3%D0%BE-%D0%BF%D0%BE-%D1%85%D1%83%D0%B1%D0%B0%D0%B2%D0%B0-%D0%BE%D1%82-%D1%82%D0%B5%D0%B7%D0%B8-%D0%BD%D0%B0-%D0%BF%D0%BE%D0%B2%D0%B5%D1%87%D0%B5%D1%82%D0%BE-%D0%BC%D0%B8-%D0%B2%D1%80%D1%8A%D1%81%D1%82%D0%BD%D0%B8%D1%86%D0%B8-news868856.html", "text": "Американският президент Доналд Тръмп заяви в реч пред свои поддръжници в Северна Каролина, че има много по-хубава прическа от тези на повечето от приятелите му, които са му връстници, съобщава ТАСС. Държавният глава на САЩ демонстрира, че е впечатлен от интереса към него, като изрази готовност да проведе срещата на по-просторно място, тъй като имал много поддръжници. Тръмп добави, че е готов да говори и под дъжда, като се пошегува, че „така ще може да докаже, че косата му е истинска”. „Мога да ви кажа, че прическата ми е много по-хубава от тези на повечето ми връстници, които са ми приятели. Доста по-хубава”, пошегува се Тръмп. Сподели:", "date": "2019.09.10", "title": "Доналд Тръмп: Прическата ми е много по-хубава от тези на повечето ми връстници"}
{"url": "https://pik.bg/%D0%BD%D0%BE%D0%B2%D0%BE%D0%B8%D0%B7%D0%B1%D1%80%D0%B0%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B5%D0%BA-%D1%89%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D1%80%D0%B5%D1%81%D0%BE%D1%80%D0%B8%D1%82%D0%B5-%D0%BD%D0%B0-%D0%BD%D0%BE%D0%B2%D0%B8%D1%82%D0%B5-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D0%B8-news868857.html", "text": "Новоизбраният председател на Европейската комисия Урсула фон дер Лайен ще представи ресорите на новите еврокомисари. Очаква се това да стане в 13:00 часа българско време, съобщи БНР. Вчера Еврокомисията разпространи списък с 27-те eврокомисари, които ще са част от новия състав на институцията. В него липсва еврокомисар от Великобритания, тъй като Комисията работи с презумпцията, че Обединеното кралство се оттегля от ЕС на 31 октомври. Спазено е обещанието за паритет на половете, като жените в него са 13, а мъжете - 14. 8 от тях са комисари от предишния състав - освен българският представител Мария Габриел, това са Франс Тимерманс, Маргрете Вестагер, Йоханес Хан, Вера Йоурова, Фил Хоганс, Валдис Домбровскис и Марош Шефчович. Сред новите лица са досегашният завеждащ пресслужбата на Комисията Маргаритис Схинас като представител на Гърция, Силви Гулар на Франция, Дидие Рейндерс на Белгия, Паоло Джентилони на Италия. Както вече е известно, върховен представител по външната политика и сигурността ще бъде испанецът Жозеп Борел, а председател на Европейския съвет - белгиецът Шарл Мишел. След като стане ясно разпределението на ресорите, Европейският парламент трябва да даде съгласието си за целия състав, включително  за председателя и върховния представител за външната политика. Преди това всеки от новите еврокомисари ще бъде изслушан в съответната парламентарна комисия и ако няма възражения, Европейският съвет ще може официално да назначи новата Европейска комисия. Сподели:", "date": "2019.09.10", "title": "Новоизбраният председател на ЕК ще представи ресорите на новите еврокомисари"}
{"url": "https://pik.bg/%D1%89%D0%B5%D0%B4%D1%80%D0%BE-%D1%81%D0%BB%D1%8A%D0%BD%D1%86%D0%B5-%D0%BE%D1%81%D1%82%D0%B0%D0%B2%D0%B0-%D1%82%D0%BE%D0%BF%D0%BB%D0%BE-%D1%81-%D0%B2%D1%80%D0%B5%D0%BC%D0%B5%D0%BD%D0%BD%D0%B8-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D1%8F-%D0%BD%D0%B0-%D0%BE%D0%B1%D0%BB%D0%B0%D1%87%D0%BD%D0%BE%D1%81%D1%82%D1%82%D0%B0-%D0%B8-%D0%BF%D0%BE%D1%87%D1%82%D0%B8-%D0%B1%D0%B5%D0%B7-%D0%B2%D0%B0%D0%BB%D0%B5%D0%B6%D0%B8-%D0%BA%D0%B0%D1%80%D1%82%D0%B0-news868859.html", "text": "Над България днес ще е предимно слънчево. След обяд ще има временни увеличения на облачността, но ще е почти без валежи, съобщават от Националния институт по метеорология и хидрология (НИМХ) на сайта си. Ще духа слаб до умерен вятър от изток-североизток. Максималните температури ще бъдат между 25 и 30 градуса, в София около 26 градуса. Над планините ще бъде предимно слънчево, след обяд с временни увеличения на облачността, но ще е почти без валежи. Ще духа умерен, по високите и открити части – до силен вятър от изток-североизток. Максималната температура на височина 1 200 метра ще бъде около 20 градуса, на 2 000 метра – 13 градуса. Над Черноморието ще се задържи предимно слънчево. Ще духа до умерен ватър от изток-североизток. Максималните температури на въздуха ще бъдат между 25 и 26 градуса. Температурата на морската вода ще достигнат 24 – 25 градуса. Вълнението на морето ще бъде 2 -3 бала. Атмосферното налягане ще е малко по-високо от средното за месеца. И през следващите дни почти до края на седмицата ще преобладава слънчево време, с временни увеличения на облачността, почти без валежи. Ще продължи да духа слаб до умерен вятър от изток-североизток. Ще остане топло за периода. В събота по-късно през деня от северозапад, с усилване на вятъра, ще започне да нахлува студен въздух. В неделя и пследващият онеделник ще бъде ветровито и температурите бързо и чувствително ще се понижат, но за кратко. На места ще има и превалявания от дъжд. Сподели:", "date": "2019.09.10", "title": "ЩЕДРО СЛЪНЦЕ: Остава топло, с временни увеличения на облачността и почти без валежи (КАРТА)"}
{"url": "https://pik.bg/%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%B3%D1%83%D0%B3%D1%8A%D0%BB-%D0%B5-%D0%B8%D0%B7%D0%BF%D1%80%D0%B0%D0%B2%D0%B5%D0%BD%D0%B0-%D0%BF%D1%80%D0%B5%D0%B4-%D0%BC%D0%B0%D1%89%D0%B0%D0%B1%D0%BD%D0%BE-%D0%B0%D0%BD%D1%82%D0%B8%D0%BC%D0%BE%D0%BD%D0%BE%D0%BF%D0%BE%D0%BB%D0%BD%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B2-%D1%81%D0%B0%D1%89-news868823.html", "text": "Общо 49 щата в САЩ, както и Вашингтон, окръг Колумбия и Пуерто Рико започват съвместно антитръстово разследване на технологичният интернет гигант \"Гугъл\" (Google). Това заяви генералният прокурор на Тексас Кен Пакстън, цитиран от БНР. Според Пакстън 50-те генерални адвокати на отделните щати, които ръководят проучването, ще се съсредоточат върху рекламните практики на \"Гугъл\". В края на предходната седмица редица американски щати, ръководени от генералният прокурор на Ню Йорк, заявиха, че започват да разследват и водещата социална медия \"Фейсбук\" (Facebook) заради опасения свързани с нейните практики. Големите технологични гиганти, които доскоро бяха възхвалявани като двигатели на икономическия растеж с огромна ефективност, все по-често се подлагат на натиск заради твърдения, че злоупотребяват с монополното си участие на пазара и във връзка с пропускат като нарушаване на личните данни. Сподели:", "date": "2019.09.10", "title": "Компанията \"Гугъл\" е изправена пред мащабно антимонополно разследване в САЩ"}
{"url": "https://pik.bg/%D0%BE%D1%82%D0%BB%D0%B0%D0%B3%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2%D1%8A%D0%B2-%D1%84%D0%BE%D1%80%D0%BC%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D1%82%D1%83%D1%80%D0%BD%D0%B8%D1%80%D0%B8%D1%82%D0%B5-%D0%BD%D0%B0%D0%B9-%D1%80%D0%B0%D0%BD%D0%BE-%D0%B7%D0%B0-2024-%D0%B3%D0%BE%D0%B4%D0%B8%D0%BD%D0%B0-news868860.html", "text": "Идеята за сериозни промени във формата на евротурнирите по футбол засега се отлага. Очаква се тя да се случи най-рано през сезон 2024/25, съобщават медиите в Италия, цитирани от „Спортал”. През това време ще продължат дискусиите какви точно да бъдат въпросните промени, тъй като не всички клубове са на едно мнение по този въпрос. \"Имаме различни виждания за формата и принципите на евротурнирите. Имаме проблем и с календара. В същото време има сериозно приемане на предложението за реформи на евротурнирите. Очаква се това да стане през сезон 2024/25. Трябва да продължим да поставяме клубовете в основата на всички важни решения, като запазим силна симбиоза с националните шампионати\", заяви по този повод президентът на Ювентус Андреа Аниели. Именно 43-годишния бос предложи идеята за създаване на Супер лига на мястото на сегашната Шампионска лига, която да бъде с влизащи и изпадащи отбори. Този вариант обаче не бе приет много добре от повечето клубове, тъй като така ще се ограничи възможността на по-малки отбори да участват в надпреварата. Сподели:", "date": "2019.09.10", "title": "Отлагат промените във формата на евротурнирите най-рано за 2024 година"}
{"url": "https://pik.bg/%D0%BA%D0%B8%D1%82%D0%B0%D0%B9%D1%81%D0%BA%D0%B0-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-%D1%89%D0%B5-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B5-%D0%B2-%D1%81%D0%B0%D1%89-%D0%B7%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news868858.html", "text": "Представители на Китай трябва да пристигнат в Съединените щати след две седмици за продължаване на търговските преговори. Това обяви американският президент Доналд Тръмп, цитиран от ТАСС. „Ще имаме разговори следващата седмица. Казваме го сега, тъй като след това представители на Китай трябва да пристигнат в САЩ. Това трябва да стане след две или три седмици”, каза Тръмп. Китай и САЩ водиха преговори за прекратяване на търговската война между двете страни в продължение на няколко месеца. Последният кръг от тези преговори се проведе в Шанхай на 30 и 31 юли. Сподели:", "date": "2019.09.10", "title": "Китайска делегация ще пристигне в САЩ за продължаване на търговските преговори"}
{"url": "https://pik.bg/%D0%BD%D0%BE%D0%B2%D0%B8%D1%8F%D1%82-%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD-%D0%B4%D0%B8%D0%B0%D0%BD%D0%B0-%D0%BA%D0%BE%D0%B2%D0%B0%D1%87%D0%B5%D0%B2%D0%B0-%D0%B2%D1%81%D1%82%D1%80%D0%B0%D0%BD%D0%B8-%D1%89%D0%B5-%D1%81%D1%8A%D0%BC-%D0%BE%D1%82-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%B4%D0%B5%D0%B1%D0%B0%D1%82-news868891.html", "text": "Ролята на омбудсмана е да остане встрани от политическите дебати и с лична енергия да работи за гражданите. Това каза пред Би Ти Ви новоизбраният омбудсман на България доц. д-р Диана Ковачева. Тя допълни, че позицията на омбудсман е много важна за страната. Отговорността е огромна. Ковачева каза, че предшественичката ѝ Мая Манолова е взела решението да подаде оставка бързо, затова тя е нямала време да се подготви психически. „Тя ми каза, че е решила да работи по друг начин за гражданите и да се яви на изборите за кмет на София. Наследството, което ми оставя е една активна институция.“ „Институцията има потенциал. Тя е жива, докато гражданите имат доверие в нея. Работата не е лесна. Органът няма пряка законодателна власт. Фактът, че има внесени 27 законодателни инициативи в Народното събрание, от които 9 са уважени, обаче показва, че има добро сътрудничество. Има няколко важни законопроекта, които трябва да бъдат приети първо, като Законът за свръхправомощията на банките“, коментира Ковачева. „Институцията на обмудсмана трябва да е много настойчива. Не можем да вземем отношение във връзка със съдебната система“, разясни тя. От думите ѝ стана ясно, че гражданите трябва да получават справедливост. Тя разказа и колко е развълнувана от полагането на клетва пред Народното събрание. \"Не съм и предполагала, че така ще се развият нещата с подаването оставката на Мая Манолова и кандидатирането и за кмет на София\", каза още Ковачева. Според нея остава и като наследство още много работа в полза на гражданите, въпреки че институцията и няма пряка законодателна инициатива. Ковачева обясни, че продължава да работи по промени в закона за банките, монопилистите и несъстоятелността на физическите лица. \"Необходима е законодателна промяна и по съкратеното съдебно производство при тежките престъпления. Подписка за това при омбудсмана е постъпила от 5000 граждани, а проект в тази насока е изготвен и от Министерството на правосъдието\", каза Ковачева. Тя подчерта, че сериозна тема за нея остава и \"Топлофикация\". Сподели:", "date": "2019.09.10", "title": "Новият омбудсман Диана Ковачева: Встрани ще съм от политическия дебат"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D1%8A%D1%80%D0%B2%D0%B0%D0%B2%D0%BE-%D0%BC%D0%B5%D0%BB%D0%B5-%D0%BD%D0%B0-%D0%B5-79-%D0%BA%D0%BE%D0%BB%D0%B0-%D0%B8%D0%B7%D1%85%D0%B2%D1%8A%D1%80%D1%87%D0%B0-%D0%BE%D1%82-%D0%BF%D1%8A%D1%82%D1%8F-%D0%B6%D0%B5%D0%BD%D0%B0-%D0%B5-%D0%B7%D0%B0%D0%BA%D0%BB%D0%B5%D1%89%D0%B5%D0%BD%D0%B0-%D0%B2%D1%8A%D1%82%D1%80%D0%B5-news868918.html", "text": "Два автомобила са се сблъскали на главния път Е-79 след Симитли в посока Кресненското дефиле, съобщи БГНЕС. Едната кола е изхвърчала извън пътя, жена е блокирана в автомобила. По първоначална информация в едната кола има и дете със счупен крак. Сигалът за инцидента е подаден около 9.10 ч. тази сутрин. Инцидентът е станал на правия участък след Симитли срещу село Черниче. На място са изпратени линейки и полиция. Сподели:", "date": "2019.09.10", "title": "ИЗВЪНРЕДНО: Кърваво меле на Е-79! Кола изхвърча от пътя, жена е заклещена вътре"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%82%D1%83%D0%BD%D0%B5%D0%BB%D0%B0-%E2%80%9E%D1%82%D1%80%D0%B0%D1%8F%D0%BD%D0%BE%D0%B2%D0%B8-%D0%B2%D1%80%D0%B0%D1%82%D0%B0%E2%80%9C-news868914.html", "text": "Ограничават движението в тунела „Траянови врата“. От 10:00 до 15:00 часа днес ще бъде ограничено движението в активната лента през тунела „Траянови врата“ на магистрала „Тракия“ в посока към Бургас. Временната организация се налага заради ремонт на противопожарната система. Трафикът ще се осъществява в изпреварващата лента, съобщават от Агенция „Пътна инфраструктура“ и призовават водачите да карат внимателно. Ограничения са въведени в още няколко пътни участъка от републиканската мрежа в Паарджишко. Движението от Панагюрски колонии до Панагюрище се осъществява с повишено внимание заради пропадане на част от банкета. Очаква се повреденият участък да бъде ремонтиран до края на септември. По моста на изхода на село Бошуля към град Ветрен е забранено преминаването на автомобили с тегло над 10 тона. Определен е обходен маршрут Пазарджик-Звъничево-Септемврийски ханчета-Септември-Бошуля. Само в едното платно е движението и по околовръстното шосе на Пазарджик „Стоян Ангелов“ от бул. „Георги Бенковски“ до ул. „Осми март“, където тече основна подмяна на настилката и полагане на водопровод. Крайният срок за приключване на участъка е 20 септември. Ограничение е въведено и по магистрала „Тракия“ за превозни средства над 12 тона. В петък от 18:00 до 20:00 часа те могат да преминават през аутобана само в посока към Пловдив, а в неделя в същия часови период - само към София, информират още от Агенцията. Сподели:", "date": "2019.09.10", "title": "ВАЖНО: Ограничават движението в тунела „Траянови врата“"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B2%D0%B5%D0%BD%D1%86%D0%B8-%D1%81%D1%82%D0%B5%D1%84%D0%B0%D0%BD%D0%BE%D0%B2-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%88%D0%BF%D0%B8%D0%BE%D0%BD%D1%81%D0%BA%D0%B0%D1%82%D0%B0-%D0%B0%D1%84%D0%B5%D1%80%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%8F%D1%82-%D0%B1%D0%BE%D1%81-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-news868897.html", "text": "Шпионският трилър, който тресе България от вчера, навлезе в нова фаза. В него се включи и шефът на Славия Венци Стефанов. Колоритният футболен бос се вряза с остър коментар между анализите на политолога Румяна Коларова и журналиста Петър Волгин. \"Какви са тези глупости. Генерал Решетников е работил от толкова време в България. Каква връзка може да има между Мая Манолова и него. Това са пълни глупости\", отсече Бат Венци, докато чакаше реда си в студиото на БНТ да посече футболните национали и българския футбол, който удари дъното след 0:4 от Англия в Лондон. \"Нали правите социологически проучвания? Е, аз ви казвам, че няма смисъл. Ясно е, че Фандъкова ще е кмет на София. Какво общо има Русия с това кой ще е кмет на София, пълни глупости\", продължи гневната си тирада Венци Стефанов. Той разказа за руския бизнес у нас и даде примери за топлите отношения между двете страни. Преди това Коларова и Волгин си опънаха нервите - политологът бранеше българските интереси и оправда арестите на Юрий Борисов и Николай Малинов, докато известният с левите си убеждения Волгин определи случващото се като фарс. Според Волгин не може да се лепват етикети, а още повече присъди, само заради пристрастията към Русия на една група хора. Да арестуваш едни хора точно на 9 септември е много елементарно, допълни той. \"Трябва да обвините по-голяма част от българския народ в шпионаж“, заяви Волгин. Журналистът е категоричен, че това е опасно и напомня за времето на Джоузеф Маккарти в САЩ, когато е имало разследване на съветски шпиони. Тази позиция на Волгин подразни Коларова, която му напомни, че разговорът е за Русия и не бива да се измества към американците. \"Когато става дума за намесата на Русия в една група държави, например в прибалтийските страни, знаете, там премина през серия случаи за шпионажи и имаше присъди. \"Кокошката не е птица, а България не е чужбина\", казваха едно време“, коментира още тя. \"Българската държава трябва да бъде по-бдителна, защото не само външната политика на Русия е агресивна\", заяви Коларова по повод шпионския скандал и арестите на членове на движение \"Русофили\". Сподели:", "date": "2019.09.10", "title": "БОМБА В ЕФИР: Венци Стефанов се вряза в шпионската афера! Футболният бос с остър коментар за арестите и ген. Решетников, посочи категорично кой ще стане кмет на София"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF---%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B2-%D0%BB%D0%B8%D1%87%D0%BD%D0%B8%D1%8F-%D0%B6%D0%B8%D0%B2%D0%BE%D1%82-%D0%B7%D0%B0-%D1%80%D0%B0%D1%86%D0%B8-news868871.html", "text": "ОВЕН Не се захващайте с рисковани занимания. Отдайте се на общуване с приятни хора и със семейството си. Следобед очаквайте новина. Подчинете се на Съдбата си и не натоварвайте психиката си с грижи и чужди проблеми. Възможни са финансови загуби. Всички нови предложения, които са привидно печеливши, ще ви провалят, ако ги приемете. ТЕЛЕЦ Денят е благоприятен за вас предимно във финансово отношение. Не е изключено да научите за неочаквана имотна придобивка. Във вашите лични отношения са възможни проблеми. Не се притеснявайте да се обърнете към колегите си, ако сте на работа и ви е необходима тяхната помощ. Ще ви помогнат да се справите бързо със задачите си. БЛИЗНАЦИ Подновете приятелството си с хората, с които отношенията ви бяха обтегнати, заради недоразумения, породени от вашата незрялост. Ще се справите с неприятностите, но не и без помощта на вашите близки. Не се инатете на работното място и не спорете с колегите си без причина заради лошото ви настроение. Не пътувайте. РАК Очакват ви проблеми в личния живот, които е добре да разрешите в този ден. Работете върху себе си и променете отношението си към вашите близки. Творческото отношение към задачите на работното място ще ви дари успех. Положителните промени ще ви заредят с добро настроение и ще разчупят рутината на вашето ежедневието ви. ЛЪВ Сутринта обърнете внимание на семейството си, което има нужда от вашата подкрепа. Проблемите на работното ви място не са сериозни. В състояние сте да ги избегнете и да изясните бързо недоразуменията. Бъдете активни, ако се налага да предприемате промени свързани с финансовата ви стабилност. ДЕВА Бъдете добронамерени и простете на хората, които са ви засегнали. Следобед очаквайте новина, която ще ви изненада приятно, защото е свързана с ваш успех. Отново сте надскочили вашите колеги. Активността на работното ви място е гаранция, че ще реализирате поставените цели, макар и с повече от очакваните усилия. ВЕЗНИ Денят е благоприятен за нови делови запознанства. Те ще ви помогнат да застанете на ново интелектуално и професионално равнище. Разчитайте на себе си, за да се справите със задълженията си. В материално отношение жънете успехи, ако сте заети с търговска дейност. СКОРПИОН Вместо да си създавате допълнителни проблеми на вашето работно място, се задълбочете в задълженията си. Само ако е неотложно се заемете с оформянето на важни финансови документи, свързани с предстоящи инвестиции. Предпазвайте се от грешки, породени от вашата наивност и доверчивост. СТРЕЛЕЦ Стремежът ви към признание ще доведе до прекалено усърдие на работното място, което ще се отрази зле на личните ви отношения. В края на деня не е изключен конфликт с вашите колеги. Начинанията са успешни, ако предварително са добре обмислени. Очаквайте финансови постъпления. КОЗИРОГ Денят е благоприятен за пътувания и запознанства, но не безразборни или заради нечие настояване. Следобед ви изненадват с неочаквани радостни новини за постигнатия успех от вас и вашите колеги и за финансови постъпления. Обмислете новите начини за материалната си стабилизация. ВОДОЛЕЙ Въведете ред в документацията си, особено ако имате ваша фирма. В този ден се справяте бързо и успешно с най-неотложните си задачи. Вашите колеги ви подкрепят с удоволствие. Ако днес споделите с тях новите си идеи, увеличаващи възможностите за материални успехи, ще застанат на ваша страна. РИБИ Денят ви позволява да се справите с покупките за вашия офис при минимални разходи. Не взимайте прибързани решения за промени, за да не се провалите неочаквано и болезнено и да се налага да започвате отначало. При възможност проведете разговорите си свързани с бъдещи финансови инвестиции. Сподели:", "date": "2019.09.10", "title": "САМО В ПИК: Топ астроложката Алена с ексклузивен хороскоп - проблеми в личния живот за Раците, Лъвовете ще имат финансова стабилност"}
{"url": "https://pik.bg/%D1%81%D0%BB%D1%8F%D0%BF-%D0%B8%D0%BD%D0%B6%D0%B5%D0%BD%D0%B5%D1%80-%D0%B8%D0%B7%D0%BC%D0%B8%D1%81%D0%BB%D0%B8-%D0%B1%D0%B0%D1%81%D1%82%D1%83%D0%BD-%D0%BA%D0%BE%D0%B9%D1%82%D0%BE-%D0%BD%D0%B0%D0%B2%D0%B8%D0%B3%D0%B8%D1%80%D0%B0-%D0%B2-%D0%B3%D1%80%D0%B0%D0%B4%D1%81%D0%BA%D0%B0-%D1%81%D1%80%D0%B5%D0%B4%D0%B0-%D1%81-%D0%BA%D0%B0%D1%80%D1%82%D0%B8%D1%82%D0%B5-%D0%BD%D0%B0-%D0%B3%D1%83%D0%B3%D1%8A%D0%BB%E2%80%9D-news868826.html", "text": "Сляп инженер измисли и конструира бастун, който навигира в градска среда с помощта на картите на “Гугъл”, съобщават световните агенции, цитирани от „Трафикнюз”. Създателят на “WeWalk умен бастун” се надява неговото изобретение да послужи на слепци по цял свят. Изобретението представлява малка бяла приставка, която се прикрепя към стандартния разгъваем бастун за слепци. Технологичният помощник разполага с вградени колонки, напълно интегрирани “Гугъл” карти, както и гласов асистент. Приставката може да бъде синхронизирана със смарт телефон и помага на слепи хора и такива с увредено зрение да навигират безопасно в градска среда. Умният асистент разполага също със сензори за вибрация, които обозначават всяко препятствие с височина над гърдите. Създателят му Курсат Кейлан е запознат с проблемите в ориентирането, с които се сблъскват хората с увредено зрение, тъй като той самият е сляп. Завършил инженерство Кейлан осъзнава, че това е неговата ниша и започва разработването на устройството. “В нашето съвремие вече говорим за летящи автомобили, но тези хора използват само една пръчка. Като сляп човек когато използвам метрото, например, не знам от кой изход трябва да изляза, кой номер влак спира на перона и от какви магазини съм заобиколен. WeWalk ще може да ми даде точно тази информация”, коментира Кейлан. Умният бастун може да бъде закупен онлайн и струва 500 долара. Сподели:", "date": "2019.09.10", "title": "Сляп инженер измисли бастун, който навигира в градска среда с картите на \"Гугъл”"}
{"url": "https://pik.bg/%D0%B4%D1%8A%D0%B6%D0%B4-%D0%BE%D0%B1%D1%8A%D1%80%D0%BA%D0%B0-%D0%BF%D0%BB%D0%B0%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-news868893.html", "text": "Националите ни не успяха да се разходят из улиците на Дъблин поради лошо време. Селекционерът на България Красимир Балъков беше предвидил играчите му да се разведрят в центъра на столицата на Ирландия. Плановете обаче се объркаха заради влошеното време и проливния дъжд. Все пак имаше разходка за родните \"трикольори\". Балъков и играчите бяха качени на автобус и закарани в един от големите търговски центрове около Дъблин, където останаха около час и половина, след което бяха върнати в хотела, акцентира \"Новспорт\". Приятелската среща тази вечер е с начален час 21:45 българско време. Сподели:", "date": "2019.09.10", "title": "Дъжд обърка плановете на националите"}
{"url": "https://pik.bg/%D0%B0%D0%B2%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D1%81%D0%BB%D0%B8%D0%B2%D0%B5%D0%BD-%D0%B1%D0%B5%D0%B7-%D0%B2%D0%BE%D0%B4%D0%B0-news868946.html", "text": "Центърът на Сливен е без вода поради авария, съобщиха от водоснабдителното дружество, обслужващо областта. До 14,00 часа е прекъснато водоподаването на бул. „Цар Освободител“ и приходящите към булеварда улици. При възможност водоподаването ще бъде възстановено по-рано. Сподели:", "date": "2019.09.10", "title": "Авария остави Сливен без вода"}
{"url": "https://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D1%82%D0%BE%D1%80%D0%BC%D0%BE%D0%B7%D0%B8-%D1%86%D1%8F%D0%BB-%D0%BA%D0%B2%D0%B0%D1%80%D1%82%D0%B0%D0%BB-%D1%81-%D1%88%D1%83%D0%BC-%D0%B8-%D0%BC%D0%B8%D1%80%D0%B8%D0%B7%D0%BC%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news868882.html", "text": "Може ли заведение, което не може да се начере ресторант, да тормози цял квартал години наред с шум и миризми? Оказва че, в пловдивския квартар \"Кичук Париж\" това е не само възможно, но и реално, алармират ПИК потърпевшите. Заведението \"Нивелиа\" се намира до стария Събота пазар. Любопитното е, че според справка, направена от засегнаните, разрешителното е за преместваем обект-каравана. \"Тук сме като на морето. Незаконно строителство зад разрешително за преместваем обект\", разказват живущите на улица \"Гоце Делчев\". И докато чисто документално всичко може би е законно - поне донякъде, то не така стоят нещата с шума. Музика, говори, тропот на чаши и чинии, гарнирано с непрекъснато бучене от аспирацията. \"Най-лошото е, че освен, че работи по цял ден, миризмите от кухнята влизат в нашите апартаменти. С какъв акъл някой е издал някакво разрешително, след като тръбата на аспирацията стърчи под нашите прозорци и тераси?\", питат хората с недоумение. Освен всичко, оградата на заведението граници със съседен имот. Собственикът се оплаква, че това е направено без всякакви отстояния. \"Аз съм си направо в заведението. Търпях, търпях, но всеки би реагирал остро на подобно беззаконие - заведението да е в двора ти\", жали се младият мъж. Потърпевшите от уж преместваемото заведение, което един бърз поглед показва, че някак от преместваемо и временно се е превърнало в монолитно и постоянно, многократно са сигнализирали компетентните органи. Резултат до момента няма. Опасяват се собственикът да не се ползва с определени протекции от някой отговорен служител. Последната им надежда е колективна жалба, както и сигнала, който изпратиха до агенция ПИК с надеждата органите да се самосезират. \"Не искаме нищо - само да се спазват законите и който, в случая този собственик, не ги спазва, да си получи заслуженото\", казаха още потърпевшите. Сподели:", "date": "2019.09.10", "title": "СИГНАЛ ДО ПИК: Заведение тормози цял квартал с шум и миризми в Пловдив (СНИМКИ)"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B0%D0%BF%D0%B8-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%BA%D0%B0%D1%80%D0%B0%D0%B9%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%BC%D0%B5%D0%B6%D0%B4%D1%83-322-%D0%B8-32-news868911.html", "text": "Катастрофа затруднява движението по магистрала \"Тракия\" в посока Бургас. Инцидентът е станал сутринта малко преди морския град и между 322 и 324 километър движението се извършва в една лента, съобщават от Агенция \"Пътна инфраструктура\". На мястото има полиция, а шофьорите трябва да се движат с повишено внимание и съобразена скорост. Сподели:", "date": "2019.09.10", "title": "ОТ ПОСЛЕДНИТЕ МИНУТИ: Катастрофа затапи магистрала \"Тракия\"! Карайте внимателно между 322 и 324 км"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%B0%D0%B4%D0%B0-%D0%BC%D0%BD%D0%BE%D0%B3%D0%BE-%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%BF%D1%80%D0%B8-%D1%80%D0%BE%D0%B4%D0%BD%D0%B8%D1%82%D0%B5-%D0%BB%D1%8A%D0%B2%D0%BE%D0%B2%D0%B5-news868888.html", "text": "Селекционерът на националния отбор на България Красимир Балъков разкри, че в контролата с Ирландия титуляр на вратата ще бъде ветеранът Христо Иванов. Така той ще спомогне за падането на един от любопитните рекорди на представителния ни тим, акцентира \"Гонг\". Стражът на Етър ще дебютира с националната фланелка в Дъблин и по този начин ще подобри рекорда за най-възрастен дебютант за \"лъвовете\". Той ще го стори на 37 години, 5 месеца и 4 дни. Така ще задмине покойния вече Христо Христов-Бараката, който за първи път облече екипа на България на 35 години, 4 месеца и 29 дни. Бараката държа това постижение над 40 години. Неговият дебют беше на 25 април 1979 г. в контрола с Аржентина, загубена с 1:2 в Буенос Айрес. Впоследствие изигра общо 13 мача за родината, последният от които на 37 години, 6 месеца и 2 дни. Сподели:", "date": "2019.09.10", "title": "ГОРЕЩА ТЕМА: Пада много любопитен рекорд при родните \"лъвове\"..."}
{"url": "https://pik.bg/%D1%86%D0%B0%D1%86%D0%B0%D1%80%D0%BE%D0%B2-%D0%B8-%D0%B3%D0%B5%D1%88%D0%B5%D0%B2-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%81-%D0%B8%D0%BD%D0%B4%D1%83%D1%81%D1%82%D1%80%D0%B8%D0%B0%D0%BB%D0%BD%D0%B8%D1%8F-%D0%B1%D0%B8%D0%B7%D0%BD%D0%B5%D1%81-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D1%81-%D0%B1%D0%BE%D0%BB%D0%BD%D0%B8%D1%87%D0%BD%D0%B8%D1%82%D0%B5-%D0%BB%D0%B8%D1%81%D1%82%D0%BE%D0%B2%D0%B5-news868999.html", "text": "Главният прокурор Сотир Цацаров и заместникът му Иван Гешев се срещнаха с ръководството на Асоциацията на индустриалния капитал в България (АИКБ). Това съобщиха от пресцентъра на Прокуратурата. В срещата участваха председателят на АИКБ Васил Велев и изпълнителният й директор Добрин Иванов. По време на разговорите бяха обсъдени актуални проблеми, свързани със закононарушения, по-специално в сферата на енергетиката, както и злоупотребите при издаване на болнични листове. В хода на срещата бе подчертано и дългогодишното полезно за обществото сътрудничество и ползотворен диалог между Прокуратурата на Република България и Асоциацията на индустриалния капитал в България. Сподели:", "date": "2019.09.10", "title": "Цацаров и Гешев обсъдиха с индустриалния бизнес проблемите с болничните листове"}
{"url": "https://pik.bg/%D0%B7%D0%B0%D0%BC-%D1%88%D0%B5%D1%84%D0%BA%D0%B0-%D0%BD%D0%B0-%D0%BA%D1%80%D0%B8%D0%B1-%D0%B3%D0%BE%D1%82%D0%BE%D0%B2%D0%B8-%D1%81%D0%BC%D0%B5-%D0%B7%D0%B0-%D0%B7%D0%B0%D0%B2%D0%BE%D0%B4-%D0%BD%D0%B0-%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD-news868909.html", "text": ",,Негативният фактор са може би външните фактори, като например рецесията в Европа, евентуален Брекзит без сделка. Затова компаниите инвестират в различни буфери, но трябва да се инвестира и в обучението на персонала.  В последните години пазара на труда се промени, превърнахме се в търсачи и създатели на таланти. Предлагаме много добри условия за работа'', сподели още Манолова. По отношение на хакерските атаки зам.-председателят на КРИБ посочи, че те представляват една от най-големите заплахи за бизнеса, не само у нас, но и в световен мащаб. По думите страната ни трябва да обсъди и приеме специално законодателство, което да предпазва бизнеса от подобни злонамерени атаки. В момента бизнес климатът в страната е подходящ за инвестиции. В тази връзка в България има условия за инвестиции от страна на ''Фолксваген''. Да, турският пазар като мащаб е доста по-голям, което може би натежава в избора, но въпреки това смятам, че България е подготвена за завод на ''Фолксваген''. Такова мнение изрази в сутрешния блок на Нова телевизия зам.-председателят на КРИБ Боряна Манолова. ѝ Сподели:", "date": "2019.09.10", "title": "Зам.-шефка на КРИБ: Готови сме за завод на \"Фолксваген\""}
{"url": "https://pik.bg/%D0%B3%D1%80%D1%8A%D0%BC%D0%BE%D0%B2%D0%BD%D0%B0-%D0%B0%D1%84%D0%B5%D1%80%D0%B0-%D0%B7%D0%B0%D0%BC%D0%B5%D1%81%D0%B5%D0%BD-%D0%BB%D0%B8-%D0%B5-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D1%88%D0%BF%D0%B8%D0%BE%D0%BD%D0%B0%D0%B6-%D1%81%D1%80%D0%B5%D1%89%D1%83-%D1%80%D1%83%D1%81%D0%BE%D1%84%D0%B8%D0%BB%D0%B8%D1%82%D0%B5-%D0%BD%D0%B0-%D0%B3%D0%B5%D0%BD-news868943.html", "text": "Този въпрос тегне със страшна сила след разкритията, че всички свидетели са били разпитвани за , а сочения за негов агент шеф на движение \"Русофили\" Николай Малинов е бил задържан и още е в ареста. Властите още не са направили официално изявление по случая, но п . А от това следва, че и други хора, които поддържат контакт с въпросните лица е вероятно да бъдат извикани и разпитани като свидетели. Още през 2016 г. бившият руски разузнавач разкри, че е идвал в София по искане на Нинова да се срещнат преди кампанията за президентските избори. По време на разговорите им обсъдили кандидатурата на Румен Радев, както и възможностите за преориентирането на България към Русия и срещу НАТО. Решетников, който с днешна дата е председател на Руския институт за стратегически изследвания, а оглавяваният от него институт е сочен като най-влиятелния стратегически център на Кремъл, признава след срещата, че е одобрил идеята за кандидатурата на Радев. По-късно в интервю за руска телевизия разкри още, че по време на срещата им „Не отдавна ми се отдаде възможност да разговарям с лидера на Социалистическата партия на България. Тогава тя ми каза, че ще ще издигнат кандидатурата на генерал Радев. Попитах я какви лозунги ще издигнат, сред тях ще има ли такъв, че България трябва да стане неутрална, самостоятелна страна? Тя ми каза – „още е рано“. Така или иначе победата на Радев е знак, че в България е дошло време за смяна на елита. Разговорът се проведе през лятото на 2016 г. Трябва да имаме предвид, че генерал Радев не може да излезе и да каже, дори и много да му се иска, че желае България да излезе от НАТО. Той не може да направи това, защото е издигнат, макара и да не е неин член, от Социалистическата партия. 40% от гласовете за него, които бяха общо 60% са гласове на социалистите. Соцпартията не е издигала лозунг за излизане на България от НАТО и той като човек издигнат от тази партия не може да издигне на тези избори лозунг за излизане от НАТО“, казва в тв интервюто бившият служител на разузнаването на СССР Решетников. Съмненията на прокуратурата за намеса на българската политическа сцена, свързани с Румен Радев, стават ясни от въпросите, задавани на социолога Живко Георгиев. В този контекст е все по-вероятно в разследването за шпионаж да попаднат и Корнелия Нинова и Румен Радев. Той е замесен със случая и по друга линия - чрез С Радев Малинов е свързан и трета линия чрез бившия президентски съветник и сега евродепутат от БСП - Иво Христов. Той е бил работодател на жена му - журналистката Галя Горанова, която катапултира при него след като напусна в. \"Сега\" в някакъв абсолютно неоткриваем проруски сайт. След като мъжът й обаче стана дясна ръка на президента, Горанова се е скатала от електронното издание. . Малко след това като акт на проруска ориентация на държавния ни глава се тълкува и заявката му, че дава споразумението за СЕТА, подписано от България, на Конституционния съд. По-късно ген. Решетников публично похвали Радев и за позицията му за Венецуела. Фигурата на Малинов е и още по-оплетена в мистериозни връзки, тъй като стана повод за догадки, че В свое интервю от преди години Малофеев сам разказва, че след фалита на КТБ, когато Василев се укрива в Белград, той се свързва с него чрез Малинов и дори му отива на гости, където двамата олигарси Цветан Василев и Константин Малофеев си говорили. Преди това Малинов бе докарал до клинична смърт партийното издание на БСП \"Дума\", което пое с гръмки обещания да изправи на крака. Впоследствие обаче напусна и него, и БСП, за да отиде в ТВ7, която дължеше цели 300 млн. лв. на КТБ. А по-късно След ареста на Малинов вече е ясно, че човекът на банкера-беглец е в центъра на разследването за шпионаж, заради което беше арестуван, а по-късно преквалифициран като свидетел и бившият депутат от БСП и главен редактор на \"Дума\" Юрий Борисов. Шефът на движение \"Русофили\" Николай Малинов е пряко свързан с Цветан Василев чрез афера за милиони покрай фалита на КТБ. През 2015 г. формалните собственици на ТВ7 \"Краун медия\", зад които стои Цветан Василев, подадоха до Търговския регистър искане за прехвърляне на телевизията на бившия собственик на в. \"Дума\" Николай Малинов, съобщи тогава ПИК. Стана ясно, че по този начин Василев и шайката му са искали да бъде заобиколено задължението от близо 300 млн. лева, което ТВ7 е натрупало към КТБ. Не е ясно дали президентът Радев съзнателно се е поддавал на внушенията на родните русофили, но големият въпрос е дали ще бъде разпитан и той от прокуратурата по разследването за шпионаж. Лидерката на БСП Корнелия Нинова, която иначе не пропуска да коментира всички актуални теми, втори ден мълчи по скандала. Предстои да стане ясно дали и това движение е било свързано по някакъв начин с шпионаж в полза на чужда страна и кои ще са следващите разпитани от прокуратурата по мащабното разследване. Сподели:", "date": "2019.09.10", "title": "ГРЪМОВНА АФЕРА: Замесен ли е Румен Радев в разследването за шпионаж срещу русофилите на ген. Решетников"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0%D0%B4-%D0%B0%D0%B4%D0%B2%D0%BE%D0%BA%D0%B0%D1%82%D0%BA%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B4%D1%83%D0%BF%D0%BD%D0%B8%D1%86%D0%B0-%D1%80%D0%BE%D1%8F%D0%BA-%D0%BE%D1%81%D0%B8-%D0%BD%D0%B0%D0%B6%D0%B8%D0%BB%D0%B8%D1%85%D0%B0-%D1%8E%D0%BB%D0%B8%D1%8F-%D0%B4%D0%B8%D0%BD%D0%B5%D0%B2%D0%B0-%D0%B4%D0%BE-%D0%BD%D0%B5%D1%83%D0%B7-news868952.html", "text": "Адвокат Юлия Динева е нападната и жестоко ужилена от рояк оси в центъра на Дупница. Цяла седмица вече тя се лекува от десетките ужилвания по цялото тяло. Ето какво разказава тя, цитирана от „Струма”: “Преди седмица се движех по стълбите за градската градина. Изведнъж рояк оси изскочиха от гнездото си до стълбите до къщата на В. Василев-Клеменца и ме нападнаха. Налепиха се по цялото ми тяло и по главата и ме жилеха. Уплаших се и побягнах по стълбите нагоре към градската градина, но осите летяха след мен и продължаваха да ме жилят. Един мъж, който беше наблизо, ми помогна да се спася, за което съм много благодарна. Не ми се мисли какво можеше да се случи. С голи ръце се втурна да маха осите от мен и да ги убива. Аз добих кураж и започнах и да ги удрям. От главата ми извадихме 10-ина оси. По тялото също ме нахапаха жестоко. Качих се автомобила си и сама отидох в Спешен център – Дупница. От ужилванията и от ужаса кръвното ми беше много високо. Направиха ми инжекции против алергия и за сваляне на кръвното налягане. Дежурният лекар искаше да ме остави за болнично лечение, но отказах. Вече цяла седмица пия хапчета и се мажа с разни мазила. Тръпки ме побиват, като си помисля, че ако бях алергична, нямаше да оцелея”, разказа адвокат Юлия Динева за преживения ужас. Тя заяви, че преди нея още четири жени са нападани от оси на същите стълби. Една от тях дори е лекувана в болница. Репортер на “Струма” се обади в пресцентъра на община Дупница с въпроса имат ли сигнали от граждани за гнездото с оси на стълбите за градската градина. “На 31.08. през телефон 112 около 10.00 часа е подаден сигнал от мъж за буркан с рояк оси около него в района на стълбите до Младежки дом. Направена е веднага проверка от общински служител, обходил е всички стълбищни подходи около и под Младежки дом и не е открито гнездо или видим рояк от оси. Община Дупница е подала сигнала веднага към пожарната служба в Дупница, които са предприели действия по компетентност”. Сподели:", "date": "2019.09.10", "title": "Жестоко нападение над адвокатка в центъра на Дупница! Рояк оси нажилиха Юлия Динева до неузнаваемост"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%BD%D0%B0%D0%BF%D0%B8%D1%81%D0%B0-%D0%BA%D0%BD%D0%B8%D0%B3%D0%B0-%D0%B7%D0%B0-%D0%BE%D1%80%D0%B1%D0%B0%D0%BD-news869006.html", "text": "Народният представител Георги Марков ще представи в Народното събрание книгата си \"Феноменът Виктор Орбан\", съобщиха от пресцентъра на парламента. Събитието ще се състои на 12 септември, от 11.30 часа, в Клуба на народния представител в Народното събрание. Книгата обхваща политическата дейност на Виктор Орбан от 16 юни 1989 г. до 20 август 2019 г. Представянето на книгата е по повод навършването на 30 години от официалното отваряне на границата на Унгария с Австрия. Сподели:", "date": "2019.09.10", "title": "Георги Марков написа книга за Орбан"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-%D0%BF%D1%80%D0%BE%D1%84-%D0%B1%D0%B0%D0%BB%D1%82%D0%BE%D0%B2-%D1%80%D0%B0%D0%B7%D0%B4%D1%8A%D1%80%D0%B6%D0%B0%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B7%D0%BE%D0%BA-%D1%89%D0%B5-%D0%BF%D0%BE%D0%B7%D0%B2%D0%BE%D0%BB%D0%B8-%D0%B4%D0%B0-%D1%81%D0%B5-%D0%B7%D0%B0%D1%81%D0%B8%D0%BB%D0%B8-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%86%D0%B8%D1%8F%D1%82-news868901.html", "text": "Следващата стъпка е да искаме увеличаване на клиничните пътеки и повече пари здравеопазване в здравната система. Нещо, което министър Ананиев се опитва да прави вече една година чрез поставянето на публична дискусия на няколко модела, коментира проф. Балтов. Директорът на \"Пирогов\" допълни още, че предстоят сериозни преговори между БЛС и НЗОК, при които да се помисли за увеличение на парите за здравеопазване. Според него не може да се говори за увеличаване на размера на здравните вноски, тъй като в момента е голям броят на неосигурените - между 500 000 и 700 000 души. \"Раздържавяването на НЗОК ще позволи да се засили конкуренцията, да има по-качествено здравеопазване. Нещо, което в момента малко липсва, тъй като се набляга на количествено здравеопазване, за да имаме по-голям фонд, с който да разполагаме\", каза проф. Балтов пред БНТ. Не бих казал, че \"Пирогов\" има притеснения с тези нови играчи, защото болниците, които предлагат комплексна услуга, ще бъдат търсени и ще бъдат задължителен партньор на тези фондове. Проблем ще имат малките частни болници, които се опитват да надграждат в нещо, което липсва в големите болници, заяви професорът. Той допълни, че няма да има закриване на болници, по-правилно е да има вливане на болници, за да се запази ресурсът. Очаква се тази година парите за болничната помощ, около 2 млрд. лв., да стигнат. Това заяви директорът на \"Пирогов\" проф. Асен Балтов. Сподели:", "date": "2019.09.10", "title": "Шефът на \"Пирогов\" проф. Балтов: Раздържавяването на НЗОК ще позволи да се засили конкуренцията"}
{"url": "https://pik.bg/%D0%B4%D0%B2%D0%B0%D0%BC%D0%B0-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%B2-%D0%BC%D0%B5%D0%BB%D0%B5%D1%82%D0%BE-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news868922.html", "text": "Двама души са леко пострадали при катастрофата на автомагистрала „Тракия“ при км 322 в посока Бургас. Това съобщава \"Фокус\". Пътуващ към Бургас лек автомобил „Мерцедес МЛ“, по неустановени до момента причини, се блъска в ремаркето на товарен автомобил. От инцидента двама души са леко пострадали. Единият има наранявания около областта на главата, а другия - в областта на гръдния кош. Инцидентът е възникнал около 07,00 часа. Временно движението от км 322 до км 324 на АМ „Тракия“ в посока Бургас се извършва в една лента и ще бъде възстановено след извършване на огледа. Сподели:", "date": "2019.09.10", "title": "Двама са пострадалите в мелето на \"Тракия\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%86%D0%B0%D1%86%D0%B0%D1%80%D0%BE%D0%B2-%D0%B7%D0%B0-%D1%88%D0%BF%D0%B8%D0%BE%D0%BD%D1%81%D0%BA%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB---%D0%BE%D1%82%D0%BA%D1%80%D0%B8%D0%B2%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B5-%D1%81%D1%8A%D1%81-%D0%B7%D0%B0%D0%B1%D1%80%D0%B0%D0%BD%D0%B0-%D0%B4%D0%B0-news868995.html", "text": "Прокуратурата, МВР и ДАНС изнесоха подробности за арестите на хора от движение \"Русофили\". Както ПИК съобщи, вчера бившият депутат от БСП Юрий Борисов беше арестуван по разследване за шпионаж, а по-късно бе освободен с уточнението, че е бил задържан за разпит. В ареста остана шефът на движението Николай Малинов, който е бил освободен днес срещу гаранция от 50 хил. лв. след като са му повдигнати обвинения за шпионаж. „В хода на . Веднага след установяването на тази схема, прокуратурата възложи на ДАНС изпълнението на множество оперативни мероприятия, включително и по линия на финансовото разузнаване. В резултат на това са събрани данни, че тази схема се използва и за По този начин се финансират разностранни мероприятия, които пряко засягат националната сигурност на РБ и представляват опити за целенасочено влияние и по отношение на нейната външна политика. Събрани са доказателства за пряко участие на български гражданин, както в схемата за финансиране, така и в действия на българска територия, които обслужват посочените по-горе интереси чрез различни форми, включително и чрез предаване на информация, защитена от закона\", посочи главният прокурор Сотир Цацаров. Събрани са доказателства за един български гражданин - Николай Малинов. Днес той е привлечен като обвиняем  в организиране на престъпна схема за изпиране на пари и финансиране на мероприятия, които засягат националната ни сигурност, за престъпление по чл. 105, ал. 1 от Българския наказателен кодекс. Мярката му за неотклонение е парична гаранция от 50 хил. лв и забрана за напускане на страната. Той е освободен към момента, каза Цацаров. , допълни Цацаров. На 09.09 г. 2019 г. са проведени 11 претърсвания в Брезник, Перник и София на недвижими имоти и свързаните с тях изземване на веществени доказателства – компютри, телефони и множество документи. Намерен е документ на руски език, изготвен от Николай Малинов относно „необходимата геополитическа преориентация на България“. Това каза заместник-главният прокурор Иван Гешев. „В хода на разследването е установено, че обвиняемият е приел срещу заплащане да изпълнява задачите, възложени му от ръководителите на посочените от главния прокурор организации. Заплащането се е извършвало под различни форми, като е било предназначено от една страна за него и притежаваните от него търговски дружества и тяхната дейност, а от друга за финансиране на всички мероприятия за оказване на влияние върху българската вътрешна политика“, обясни Гешев. Той посочи, че на 09.09 г. 2019 г. са проведени 11 претърсвания на недвижими имоти и свързаните с тях изземване на веществени доказателства – телефони и множество документи, като е намерен документ, докладна записка, на руски език, изготвен от Николай Малинов относно „необходимата геополитическа преориентация на България и \", допълни зам.-главният прокурор Иван Гешев. По думите на Гешев, документът е изготвен с цел информиране на организациите каква е настоящата ситуация в България и какви мерки да бъдат взети да се промени из основи геополитическата ориентация на България. Относно Решетников и Малофеев са налице доказателства, че са във взаимодействие и членуват в едни и същи организации. Малинов заявява, че е постигната договореност за прехвърляне на активи във \"Виваком\". Малинов е заявил също, че \"Дунарит\" и \"Авионамс\" са авторитетни предприятия. В областта на медиите той посочва телевизионната група, в която членува и ТВ7. Малинов посочва, че за съжаление не му се е отдало да овладее компанията и държавата не е позволила това. Съвместни бизнес планове издават връзката Малинов-Цветан Василев и Малофеев. Малинов нееднократно пътува до Руската федерация и предоставя информация на Решетников и Малофеев, получава задачи и средства, а парите се използват включително за лични цели. Над 30 са пътуванията на Николай Малинов само за половин година. Контролирано от Малинов дружество се е задължило с договор да предоставя информации за страната ни срещу заплащане, разкри още Гешев. Забраната е наложена от Държавна агенция „Национална сигурност“ по реда на Закона за чужденците в Република България“ Сподели:", "date": "2019.09.10", "title": "ПЪРВО В ПИК TV: Цацаров за шпионския скандал - откривателят на Румен Радев е със забрана да влиза в България за 10 години. Малинов е изпълнявал срещу заплащане задачи на ген. Решетников за влияние в българската политика (ОБНОВЕНА)"}
{"url": "https://pik.bg/%D0%BA%D0%B8%D1%80%D0%BA%D0%B8-%D1%86%D1%8A%D1%84%D0%BD%D0%B0%D1%85%D0%B0-%D0%BE%D1%82-%D0%BA%D0%B0%D0%BF%D0%B0%D1%86%D0%B8%D1%82%D0%B5-%D0%BD%D0%B0-%D0%B4%D0%B2%D0%B5-%D0%BA%D0%BE%D0%BB%D0%B8-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news868955.html", "text": "Неизвестен извършител с кирка е повредил два автомобила, паркирани на бул. „Трети март“ в Монтана. Това съобщиха от ОДМВР. На 9 септември между 14,30 и 16,00 часа на бул. \"Трети март\" неизвестен извършител с кирка е повредил два паркирани пред два съседни адреса леки автомобила - \"Фолксваген Шаран\" и „Опел Зафира”, с монтански регистрации. Колите са собственост на 45-годишна жена и 63-годишен мъж, живеещи на адресите. Повреждането е извършено чрез забиване на кирка в предните капаци на автомобилите. Местопроизшествията са посетени от дежурна оперативна група на РУ - Монтана. Извършени са огледи и са образувани досъдебни производства за престъпление по чл. 216, ал. 1 от НК. Сподели:", "date": "2019.09.10", "title": "Кирки цъфнаха от капаците на две коли в Монтана"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%83%D1%87%D0%B5%D0%BD%D0%B8-%D1%83%D0%BC%D1%8A%D1%80%D1%82%D0%B2%D0%B8%D1%85%D0%B0-%D1%81%D0%BF%D0%B8%D0%BD-%D1%80%D0%B0%D0%B7%D0%B3%D1%80%D0%B0%D0%B4%D0%B8%D1%85%D0%B0-%D0%BC%D0%BE%D0%BB%D0%B5%D0%BA%D1%83%D0%BB%D0%B0%D1%82%D0%B0-%D0%BD%D0%B0-%D1%85%D0%B8%D0%B2-%D1%81%D1%82%D0%B0%D0%BD%D0%B0-%D0%B1%D0%B5%D0%B7%D0%B6%D0%B8%D0%B7%D0%BD%D0%B5%D0%BD%D0%B0-news868907.html", "text": "Многонационален екип от учени твърди, че е открил клас съединения, които разграждат молекулите на вируса на ХИВ и ги правят неактивни. Международен екип от изследователи от Финландия, Русия, Швейцария, Обединеното кралство и САЩ откриха механизъм, който деактивира молекулата на човешкия имунодефицитен вирус (ХИВ), се казва в прессъобщение на Южноуралския държавен университет (SUSU), предаде Риа Новости, цитирана от vesti.bg. Според прессъобщението механизмът разкрива цял клас съединения, които могат да бъдат използвани за лечение на различни заболявания, включително рак и ХИВ. \"Значението на това откритие е, че едни и същи лекарства могат да се използват за различни видове заболявания\", се казва в съобщението. Сподели:", "date": "2019.09.10", "title": "СЕНЗАЦИЯ: Учени умъртвиха СПИН! Разградиха молекулата на ХИВ, стана безжизнена"}
{"url": "https://pik.bg/%D0%B0%D0%B2%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D0%B2%D0%B0%D1%80%D0%BD%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-news869005.html", "text": "Един район във Варна остава без вода днес. Това съобщиха от водоснабдителното дружество. Оттам допълниха, че без вода ще бъдат абонатите в местността Зеленика, като водоподаването се очаква да бъде възстановено до 16.00 часа. Сподели:", "date": "2019.09.10", "title": "Авария остави Варна без вода"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B0-%D1%81%D0%BF%D0%B0%D1%81%D0%B8%D1%85%D0%B0-%D0%BC%D0%BE%D0%BC%D0%B8%D1%87%D0%B5-%D0%B8-%D0%BC%D0%BE%D0%BC%D0%B8%D1%87%D0%B5-%D0%B8%D1%81%D0%BA%D0%B0%D0%BB%D0%B8-%D0%B7%D0%B0-%D1%81%D0%BA%D0%BE%D1%87%D0%B0%D1%82-%D0%BE%D1%82-%D0%B1%D0%B0%D0%BB%D0%BA%D0%BE%D0%BD%D0%B0-news868956.html", "text": "Полицаи и пожарникари са предотвратили опит за самоубийство в Силистра, съобщиха от Областната дирекция на МВР. Сигнал за провиснало момиче от перваза на балкон на петия етаж на жилищен блок е бил получен на спешния телефон 112 в 21,45 часа снощи. Последвала незабавна реакция на екипи на районното управление и противопожарната служба в града. След като успели да отворят заключената входна врата, служителите заварили в жилището, освен 15-годишното момиче и приятеля й - на 18 години, който също заплашвал да скочи. С търпение и такт един от полицаите успял да разубеди двойката да се откаже от намеренията си. Момичето успешно било изтеглено от терасата и заедно с приятеля й били поети от екип на ЦСМП. Сподели:", "date": "2019.09.10", "title": "ДРАМА В СИЛИСТРА: Спасиха момиче и момиче, искали за скочат от балкона"}
{"url": "https://pik.bg/42-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BC%D0%B0%D1%80%D0%BC%D0%B0%D1%80%D0%B8%D1%81-news869034.html", "text": "Епицентърът на земетресението е бил на 96,28 километра от Мармарис. Трусът е бил на дълбочина 6,73 километра. Земетресение с магнитуд 4,2 е регистрирано в 10.06 часа днес в Средиземно море край турския курорт Мармарис /окръг Мугла, Югозападна Турция/, предаде турският телевизионне канал НТВ, като се позовава на съобщение на Дирекцията за управление при бедствия и извънредни ситуации. Сподели:", "date": "2019.09.10", "title": "4,2 по Рихтер разтърси Мармарис"}
{"url": "https://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-25-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B0%D0%BC%D0%BB%D0%B0-news869020.html", "text": "Две години след смъртта на малката Далма тричленен състав на Върховния касационен съд (ВКС) потвъдри 25 години затвор за извършителя - нейния братовчед Мехмед Хасан. Решението не подлежи на обжалване и протестиране. Днес във ВКС е получено уведомление от прокурор за предприети действия по изпълнение на наложеното от съда наказание. Делото е образувано по касационни жалби на подсъдимия и на гражданските ищци и частни обвинители срещу въззивното решение на Апелативен съд – Пловдив. С присъда на Окръжен съд – Кърджали подсъдимият е признат за виновен в това, че влязъл в чуждо жилище, като употребил за това ключ, деянието е извършено нощем, поради което на основание чл. 170, ал. 2 във вр. с чл. 1 от НК е осъден на 1 г. и 4 месеца лишаване от свобода. С присъдата Хасан е признат за виновен, че умишлено умъртвил дете, намиращо се в безпомощно състояние, убийството е извършено по особено мъчителен за 7-годишното момиче начин и с цел да се прикрие другото престъпление, поради което и на основание чл. 116, ал. 1, т. 4 – 6, т. 8 вр. чл. 115 от НК е осъден на 22 г. лишаване от свобода. Определено е общо наказание лишаване от свобода за срок от 22 г., което на основание чл. 24 от НК е увеличено на 23 години. Хасан е осъден да заплати и обезщетение за претърпените неимуществени вреди на родителите на убитото дете в размер на по 150 000 лв., а на неговата баба – в размер на 100 000 лв. С въззивното решение на Апелативен съд – Пловдив присъд ата е изменена, като на подсъдимия е наложено наказание от 25 години лишаване от свобода. Сподели:", "date": "2019.09.10", "title": "ОКОНЧАТЕЛНО: 25-години затвор за убиеца на малката Дамла"}
{"url": "https://pik.bg/%D0%B4%D0%B5%D1%82%D0%B5-%D0%B1%D0%B5%D0%B7-%D0%BD%D0%B0%D0%B4%D0%B7%D0%BE%D1%80-%D0%BF%D0%B0%D0%B4%D0%BD%D0%B0-%D0%BE%D1%82-%D0%B2%D1%82%D0%BE%D1%80%D0%B8-%D0%B5%D1%82%D0%B0%D0%B6-%D1%81%D1%87%D1%83%D0%BF%D0%B8-%D1%81%D0%B8-%D1%87%D0%B5%D1%80%D0%B5%D0%BF%D0%B0-news868958.html", "text": "Дете на година и половина е прието в УМБАЛ \"Св. Георги\" в Пловдив с тежка черепно-мозъчна травма, след като е било оставено без надзор от родителите си и е паднало от втория етаж на жилищна кооперация. В момента състоянието му е стабилизирано и не се налага извършване на неврохирургична интервенция, съобщава Plovdiv24.bg Инцидентът е станал в кв. \"Христо Смирненски\" в Пловдив в петък. Детето е оставено без надзор от родителите си и е паднало от втория етаж на кооперация в квартала. Предполага се, че родителите са били пияни в момента на нещастието. \"Детето е с тежка черепно-мозъчна травма, но в стабилно състояние\", коментират лекарите. Съсед от кооперацията открил пострадалото дете и извикал линейка. По случая е образувано досъдебно производство. Сподели:", "date": "2019.09.10", "title": "Дете без надзор падна от втори етаж, счупи си черепа"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news868921.html", "text": "Новият плеймейкър на Левски - Франко Мазурек зарадва спортно-техническия щаб на \"сините\", след като стана ясно, че Франко ще бъде напълно готов за предстоящата тежка среща с Черно море на \"Герена\". Аржентинецът получи травма в контрола и от треньорския щаб на Левски веднага го извадиха от игра, пише \"Тема Спорт\". Състоянието му обаче не е тревожно. Вчера \"сините\" се прибраха от петдневния лагер в Добринище и Банско. От днес те ще започват подготовка за сблъсъка с \"моряците\". Сподели:", "date": "2019.09.10", "title": "Добра новина при \"сините\""}
{"url": "https://pik.bg/%D0%B3%D0%BE%D1%80%D1%8F%D1%82-%D1%81%D1%82%D0%B0%D1%80%D0%B8-%D0%B3%D1%83%D0%BC%D0%B8-%D0%B2-%D1%88%D1%83%D0%BC%D0%B5%D0%BD-news869035.html", "text": "Запали се депото за временно съхранение на автомобилни гуми на колодрума в Шумен. Пламъците се издигат на десетки метри, а дим е обгърнал целия район. На място са изпратени три противопожарни автомобила, които за момента не могат да овладеят стихията. В депото са складирани хиляди употребявани гуми. На място дойдоха кметът, заместниците му, шефовете на пожарната и на полицията. Управителят на ОП \"Общински жилища и имоти\" Юлиян Вълчев обясни, че за колодрума отговаря неговото предприятие, но не знае колко гуми са складирани, съобщава шум.бг. Наскоро обаче фирма, с която общината има договор,е започнала да ги изнася. Според специалистите, гумите не могат да се запалят сами и пожарът е предизвикан или умишлено, или от небрежност. На място пристигна и фадрома на строителна фирма, която да премести гумите, които все още не са обхванати от огъня. Към 14.20 часа пожарът беше овладян. Сподели:", "date": "2019.09.10", "title": "Горят стари гуми в Шумен"}
{"url": "https://pik.bg/%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%B5%D0%BD-%D0%BD%D0%B0%D1%80%D1%8A%D0%B3%D0%B0-%D0%BE%D0%BF%D0%BE%D0%BD%D0%B5%D0%BD%D1%82-%D0%B2-%D1%81%D0%B5%D0%BB%D0%BE-%D0%B3%D0%B0%D0%BB%D0%B0%D1%82%D0%B8%D0%BD-news868913.html", "text": "Непълнолетен е нанесъл прободни рани на 33-годишен мъж от с. Галатин, съобщиха от ОД на МВР – Враца. На 9 септември в 18,34 часа на тел.112 е получено съобщение, че във видинското село Галатин е възникнал скандал с побой между непълнолетно момче и Г. Ц. (33 г.) от с. Галатин. Вследствие на кавгата непълнолетното момче нанася прободна рана в левия хълбок, както и две прорезни рани в дясната буза и дясна ръка с нож на Г. Ц. Пострадалият е прегледан в ЦСМП - Враца, и е настанен в болница без опасност за живота. По случая в РУ - Враца, е образувано досъдебно производство. Сподели:", "date": "2019.09.10", "title": "Непълнолетен наръга опонент в село Галатин"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D1%80%D0%B5%D1%81%D0%BE%D1%80-%D0%B8%D0%BD%D0%BE%D0%B2%D0%B0%D1%86%D0%B8%D0%B8-%D0%B8-%D0%BC%D0%BB%D0%B0%D0%B4%D0%B5%D0%B6%D0%B8-%D0%BD%D0%B0-%D0%B6%D0%B8%D0%B2%D0%BE-news869002.html", "text": "Българският еврокомисар Мария Габриел получи своя ресор. Това стана ясно, след като днес шефката на ЕК обяви ресорите на еврокомисарите, а за Габриел е отреден този за \"Иновации и младежи\" Преди минути Урсула ван дер Лайен обяви официално ресорите на новинте еврокомисари. В настоящия състав на ЕК българката отговаря за „Цифрова икономика и цифрово общество“. Вчера Еврокомисията разпространи списък с 27-те еврокомисари, които ще са част от новия състав на институцията. В него липсва еврокомисар от Великобритания, тъй като Комисията работи с презумпцията, че Обединеното кралство се оттегля от ЕС на 31-ви октомври. В новата Комисия румънката Рована Плумб получава портфейл „Транспорт“. Гъркът Маргаритис Схинас е ще има ресор „Защита на нашия европейски начин на живот“. Фон дер Лайен уточни, че там влиза миграция и отговорности за защита – т.е. сигурност. Хърватката Дубравка Шуица ще бъде зам.-председател за демокрация и демография. Както се очакваше ирландският комисар Фил Хоган ще поеме търговията. Портфейлът на французойката Силви Гулар – „Вътрешен пазар“ ще включва част от задълженията на бившия зам.-председател Андрус Ансип и на Мария Габриел като комисар за дигиталните въпроси. \"Досега Мария Габриел работи с всеотдайност в ресора на цифровите технологии, а отсега нататък ще създава перспективи за новите поколения\", заяви ван дер Лайен. Сподели:", "date": "2019.09.10", "title": "ИЗВЪНРЕДНО: Мария Габриел получава ресор \"Иновации и младежи\" (НА ЖИВО)"}
{"url": "https://pik.bg/%D0%BC%D0%B0%D1%81%D0%BA%D0%B8%D1%82%D0%B5-%D0%BF%D0%B0%D0%B4%D0%BD%D0%B0%D1%85%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B7%D0%B0%D1%89%D0%BE-%D0%BC%D1%8A%D0%BB%D1%87%D0%B8%D1%88-%E2%80%93-%D0%B2%D0%B7%D0%B8%D0%BC%D0%B0%D0%BB%D0%B0-%D0%BB%D0%B8-%D1%81%D0%B8-%D0%BF%D0%B0%D1%80%D0%B8-%D0%BE%D1%82-%D0%BE%D1%82%D0%BA%D1%80%D0%B8%D0%B2%D0%B0%D1%82%D0%B5%D0%BB%D1%8F-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B3%D0%B5-news869031.html", "text": "Замесена ли е Корнелия Нинова в руския хибриден проект „България“ за окупация на властта у нас, финансиран от олигарха Константин Малофеев чрез бившия резидент на КГБ у нас ген. Леонид Решетников? По този въпрос лидерката на БСП Корнелия Нинова мълчи вече втори ден след ареста и обвиненията в шпионаж, безпрецедентни за страната ни. Тези въпроси тегнат и върху Корнелия Нинова, и върху Румен Радев, зад чието издигане в политиката самият Решетников разкри, че има роля. След разкритията на прокуратурата и службите възникват още по-сериозни подозрения – плащани ли са руски пари за президентската кампания и чий интереси защитава Радев – на България или на Кремъл? Корнелия Нинова, защо мълчиш втори ден за шпионския скандал? Сподели:", "date": "2019.09.10", "title": "Маските паднаха: Корнелия, защо мълчиш – взимала ли си пари от откривателя на Румен Радев ген. Решетников и кой плати президентската кампания?"}
{"url": "https://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B7%D0%B0-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%B8%D0%B7%D0%BB%D0%BE%D0%B6%D0%B1%D0%B0-%E2%80%9E140-%D0%B3%D0%BE%D0%B4%D0%B8%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%E2%80%9C-news869037.html", "text": "Председателят на парламента Цвета Караянчева пристигна в Брюксел. На летището тя беше посрещната от постоянния представител на България в ЕС Димитър Цанчев и от постоянния представител на НС в ЕП Христо Краевски. Посещението на българската парламентарна делегация, водена от председателя на Народното събрание, е по повод откриване на експозиция „140 години български парламент“. За 17 часа е планирана среща на Караянчева с председателя на Европейския парламент Давид Сасоли. Срещата ще бъде във формат 1 +6, като от българска страна ще присъстват заместник-председателят на Народното събрание д-р Нигяр Джафер и народните представители Галя Желязкова, Крум Зарков, Емил Димитров и Полина Христова. От 18.00 часа ще се състои официална церемония, която ще бъде открита от г-жа Цвета Караянчева и председателя на ЕП. С нея ще бъде отбелязана 140-ата годишнина от Учредителното събрание и приемането на Търновската конституция. Председателят на Народното събрание Цвета Караянчева и председателят на Европейския парламент Давид Сасоли ще я открият в 18.00 часа в изложбено пространство „Атанас Буров“, съобщава \"Фокус\". Цвета Караянчева ще връчи на председателя на Европейския парламент луксозни копия на Търновската конституция и на Сребърната конституция, дарение от Народното събрание за библиотеката на ЕП. Изложбата беше показвана в цялата страна и е част от програмата за 140 години от Учредителното Народно събрание. Кулминацията на честванията беше във Велико Търново. Тя беше представена в областните градове в страната, едновременно в Северна и Южна България. В пътуващата изложба са представени исторически и биографични данни за народните представители от състава на Учредителното събрание, портрети и документи за тяхната дейност. Показани са моменти от работата върху Търновската конституция, както и развитието на конституционния процес на фона на историческите събития, които го следват. Сподели:", "date": "2019.09.10", "title": "Караянчева пристигна в Брюксел за откриване на изложба „140 години български парламент“"}
{"url": "https://pik.bg/%D1%82%D1%80%D1%83%D1%81%D0%BE%D0%B2%D0%B5-%D0%B7%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%B1%D0%B8%D0%B2%D1%88%D0%B8%D1%8F%D1%82-%D0%BC%D1%83-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80-%D1%81%D1%8A%D0%B7%D0%B4%D0%B0%D0%B2%D0%B0-%D0%BF%D0%B0%D1%80%D1%82%D0%B8%D1%8F-news868912.html", "text": "Бившият вицепремиер на Турция Али Бабакан ще сформира нова политическа партия преди края на годината. Съответното той обяви в интервю за вестник , съобщава \"Ройтерс\". Бабакан подаде оставка от „Партия на справедливостта и развитието“ заради „дълбоки различия“. Той бе един от основателите на партията, а през първите й години на власт Бабакан заемаше постовете на министър на икономиката и външните работи, преди да стане вицепремиер на Турция – пост, който заемаше от 2009 г. до 2015 г. В интервюто Бабакан подчерта, че все още работи за привличане на съмишленици за екип, който да ръководи новата партия. Амбициите са тя да бъде конкурентна на управляващата партия на държавния глава Реджеп Тайип Ердоган. „Това ще отнеме известно време. Искаме партията да бъде сформирана преди 2020 г. Качеството е много важно тук“, подчерта Бабакан. Партията на Ердоган претърпя тежко поражение на кметските избори в Истанбул през юни, а партията, ръководена от Бабакан, може да разруши допълнително базата за подкрепа на Ердоган. Сподели:", "date": "2019.09.10", "title": "Трусове за Ердоган, бившият му вицепремиер създава партия"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B3%D1%83%D0%B7%D0%B5%D0%BD-%D0%BD%D0%B5%D0%B3%D0%BE%D0%BD%D0%B5%D0%BD-%D0%B1%D1%8F%D0%B3%D0%B0---%D0%B2-%D0%BF%D0%B0%D0%BD%D0%B8%D0%BA%D0%B0-%D0%BE%D1%82-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F%D1%82%D0%B0-%D0%B7%D0%B0-%D0%BD%D0%B8%D0%BA%D0%BE%D0%BB%D0%B0%D0%B9-%D0%BC%D0%B0%D0%BB%D0%B8%D0%BD%D0%BE%D0%B2-%D0%BC%D0%B0%D0%B9-%D1%81%D0%B5-%D1%81%D0%B0%D0%BC%D0%BE%D1%80%D0%B0%D0%B7-news869044.html", "text": "Президентът Радев изглежда е изпаднал в пълна паника покрай разкритията за шпионските афери на Никлоай Малинов и откривателя си за политиката Леонид Решетников. Това пролича от прокламациите му веднага Ни в клин, ни в ръкав Радев се провикна в Пловдив: \"Тезата за шпионаж е толкова абсурдна и нелепа, че човек даже и не може да я коментира. Но аз съм избран с гласовете на 2 милиона българи и подобни твърдения и инсинуации са обида най-вече за всички тези хора.\" А така! И кога Цацаров и Гешев са казали нещо за избирането на Румен Радев?! Нищо подобно не се чу в техните изявления, освен за подвизите на Малинов покрай Решетников. Както и обяснения, че няма да бъде изнасяна информация, която засяга националната сигурност. Защото иначе това негово изявление звучи крайно абсурдно. Никой не го споменава, нито избирането му, но той казва, че думите на Цацаров и Сотиров са \"твърдения и инсинуации\". Президенте, кажете, какво имате предвид? До вас и вашия избор ли стига това разследване за шпионаж в полза на чужда държава? От прокуратурата на този етап явно няма да научим. Или пък ще го научим - след разпита на Румен Радев. Сподели:", "date": "2019.09.10", "title": "Румен Радев гузен негонен бяга - в паника от разкритията за Николай Малинов май се саморазобличи"}
{"url": "https://pik.bg/%D0%BC%D0%BE%D1%80-%D0%B2-%D1%8F%D0%B7%D0%BE%D0%B2%D0%B8%D1%80-%D0%BF%D1%87%D0%B5%D0%BB%D0%B8%D0%BD%D0%B0-%D0%BC%D0%B0%D0%B7%D0%BD%D0%B8-%D0%BF%D0%B5%D1%82%D0%BD%D0%B0-%D0%B8-%D0%BA%D1%83%D0%BF%D0%B8%D1%89%D0%B0-%D0%BE%D1%82%D1%80%D0%BE%D0%B2%D0%B5%D0%BD%D0%B0-%D1%80%D0%B8%D0%B1%D0%B0-%D0%B2%D0%B8%D0%B4%D0%B5%D0%BE-news868987.html", "text": "Екакатастрофа унищожава рибата в язовир Пчелина под носа на безучастната екоинспекция. За това алармира във Фейсбук Марио Антонов, организатор на Централната рибноопазваща организация в Перник. Нейните членове на доброволен принцип охраняват, почистват и зарибяват 11 държавни язовира. Водоемът върху потопенето през 70-те години на миналия век село Пчелинци обхваща площ от 54000 декара и се намира само на 55 км от София, което го прави любимо място за рибарите. Известен е и под името „54 млн. кубика вода, представете си какво количество гняз се е изсипала в язовира и РИОСВ Перник казва, че всичко е наред. Ако продължи да се вливат в язовира всякакви продукти с неясен характер, в рамките на 24 часа всичко приключва!“, възмущава се Антонов. Той е убеден, че рибата измира заради отпадъчни води от предприятия в Перник, изхвърлени в река Струма. \"На моменти реката тече черна, кафява, бяла. Това се влива месеци наред и в един момент просто нещата ескалираха. Виждат се огромни мазни петна и страшно много умираща и бедстваща риба”, обясни той пред . Според Антонов на голяма част от хрилете на рибите излиза течност, наподобяваща автомасло. Приблизително една трета от язовира е със следи от замърсяване. Става въпрос за 10 км от  брега: от билото на параклиса почти до стената и т.нар. местност \"Хангарите\" до залива Радибош. По негов сигнал в събота екип на РИОСВ съвместно с Изпълнителната агенция по рибарство и аквакултури са отишли и направили замерване на водата в язовира. „Бях уведомен, че всичко е в норма. Днес, когато видях какво е положението в язовира, веднага се обадих в РИОСВ. Отговориха ми че в събота са установили занижено наличие на кислород във водата и по-висока температура. И аз ги попитах какво следва оттук-насетне, но не получих абсолютно никакъв адекватен отговор”, обясни Антонов. Той твърди, че граждани са подавали сигнали за замърсяването на водата през последната една година. Всеки път отговорът на РИОСВ-Перник е бил, че е изпратен екип, направил е проверка и всичко е в норма. Неговата организация е почистила и зарибила язовира като е пуснала в него тази година риба за  12-13 000 лева. „Спряхме бракониерството. Общо взето съживихме това райско  кътче, а в един момент всички тези надежди и целият този труд отиват по дяволите”, гневи се Антонов. Днес той  е имал среща със зам.-министъра на МОСВ  Красимир Живков, който довел експерт, отговарящ за язоворите, и представител на ДАНС. Антонов им показал снимки и видео за ситуацията в Пчелина. Представителите на държавните институции същи били на мнение, че  действително има замърсяване, а не става въпрос за намален кислород заради цъфтежа на водораслите и по-високата температура, както твърдят от РИОСВ. Драмата с язовира влезе и в предизборната битка за Перник.  Червеният депутат Станислав Владимиров, който е и кандидат-кмет, заяви, че е подавал сигнали за замърсяването на река Струма и конкретно за язовира. \"Аз съм задавал доста въпроси на министъра на околната среда и водите и той отговаря уклончиво за това кой е виновен река Струма да тече в различни цветове. И сега съм задал въпрос за умрялата риба, и се надявам този път министър Нено Димов да дойде в Перник и да види\", каза  Владимиров. Той посочи, че по поречието на Струма има много предприятия, и затова виновникът за последното замърсяване е трудно да бъде установен. Областният управител на Перник Ирена Соколова заяви, че сигнал е имало за умряла риба по поречието на река Струма, а не в язовир Пчелина. Проверката на язовира е показала, че има занижени нива на кислород в дълбочина на язовира, пробите още се обработват, каза тя. Сигналът за реката е след изтичане на миещи препарати от един от цеховете, обясни Ирена Соколова. По думите й, тогава е установено наличие на сапонини. Измрялата риба в Пчелина е поредната екологична драма за Пернишко след като жителите на областния център се оплакаха, че ТЕЦ \"Република\" ги обгазява. \"Трафик\" Сподели:", "date": "2019.09.10", "title": "Мор в язовир Пчелина! Мазни петна и купища отровена риба (ВИДЕО)"}
{"url": "https://pik.bg/%D1%81%D0%BC%D0%B5%D1%82%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B8%D0%B7%D0%BD%D0%B5%D1%81%D0%BB%D0%B0-%D0%BE%D1%80%D1%8A%D0%B6%D0%B8%D0%B5-%D0%B7%D0%B0-15-%D0%BC%D0%BB%D1%80%D0%B4-%D0%BB%D0%B5%D0%B2%D0%B0-%D0%B7%D0%B0-%D0%B8%D0%B7%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news868989.html", "text": "България е изнесла оръжие за 1,5 милиарда лева само за миналата година. Страната ни изнася предимно бомби, снаряди и ракети, боеприпаси и взривателни устройства, съобщава в.\"Труд\". Най-големият ни клиент е Саудитска Арабия. Доставяме предимно бомби и патрони, еднакви количества за САЩ и Турция. Реално осъщественият износ на продукти, свързани с отбраната, през миналата година е на стойност 764,54 млн. евро. Това е посочено в доклад на Междуведомствената комисия за експортен контрол и на оръжията, който в сряда ще бъде разгледан от икономическата комисия към парламента. Издадените разрешения за износ на оръжие са 524 броя, на обща стойност малко над 1 млрд. евро, но част от тях реално са реализирани през 2019 г. Най-големите клиенти на оръжейните ни предприятия са Саудитска Арабия и Индия, като реализираният износ за тях през 2018 г. е на стойност съответно 154,6 млн. и 118,9 млн. евро. На трето място е Афганистан, износът за където е за 66 млн. евро. На следващите две места в класацията са САЩ и Турция, като експортът на военна продукция за тях е почти равен – по 59 млн. евро. За САЩ изнасяме предимно бомби, снаряди и ракети, които са на стойност над 22 млн. евро, както и гладкоцевни оръжия с калибър под 20 мм – за близо 19 млн. евро. Оказва се, че българските оръжия са конкурентни дори на добре развит пазар на военна продукция като този в САЩ. Шестият най-голям клиент на българските оръжейни предприятия е Алжир, износът за където е на стойност 54,7 млн. евро. Сериозен е и експортът ни на военна продукция за Обединените Арабски Емирства (22 млн. евро), Азербайджан (21 млн. евро), Полша (20 млн. евро), Египет (20 млн. евро), Узбекистан (19 млн. евро), Чехия (12,5 млн. евро), Армения (9,9 млн. евро), Румъния (9,5 млн. евро), Уганда (7 млн. евро), Буркина Фасо (7,6 млн. евро) и Сърбия (6 млн. евро). Оказва се, че най-голям дял от експорта ни на военна продукция е за Близкия Изток – 27,9%, и Южна Азия – 24,2%. България изнася предимно бомби, снаряди и ракети (271 млн. евро), боеприпаси и взривателни устройства (260 млн. евро), гладкоцевни оръжия с калибър под и над 20 мм (общо 128 млн. евро), както и оборудване за летателни апарати (26 млн. евро), става ясно от доклада на Междуведомствената комисия. През 2017 г. износът на българско оръжие беше на стойност 1,219 млрд. евро. През 2016 г. реализираните сделки бяха за 1,015 млрд. евро, през 2015 г. – за 642,5 млн. евро, през 2014 г. – за 404 млн. евро, а през 2013 г. – за 235 млн. евро. Сподели:", "date": "2019.09.10", "title": "СМЕТКИ: България е изнесла оръжие за 1,5 млрд. лева за изминалата година"}
{"url": "https://pik.bg/%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F-%D0%BE%D1%85%D1%80%D0%B0%D0%BD%D1%8F%D0%B2%D0%B0-%D0%BB%D0%BE%D0%B7%D1%8F%D1%82%D0%B0-%D0%B2-%D0%BE%D0%B1%D1%89%D0%B8%D0%BD%D0%B8%D1%82%D0%B5-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%B8-%D0%B1%D0%B5%D0%BB%D0%BE%D0%B2%D0%BE-news868981.html", "text": "Екипи на Зоналното жандармерийско управление в Пловдив съвместно с колегите си от районното управление в Септември патрулират в зоните на лозовите масиви, тъй като се очаква в скоро време началото на гроздобера, съобщава \"Монитор\". Това са част от предприетите допълнителни мерки за опазване на селскостопанската продукция в областта. Съвместните патрули създават условия за нормалното и спокойно протичане на брането на лозята в районите на Септември, Белово, Ветрен, селата Бошуля, Виноградец, Карабунар, Аканджиево, Мененкьово. Ще се извършват и засилени проверки на местата за изкупуване на готовата продукция, както и на превозните средства и техните товари. С цел ефективност на проверките от полицията призовават гражданите да спазват стриктно разпорежданията на униформените служители и задължително да носят в себе си документи за самоличност. По информация от общинските администрации тазгодишният гроздобер ще започне на 21 септември/ събота/ и се очаква в лозовите масиви в района да се струпат стотици собственици на насаждения. Тъй като площите, заети с лозя, често стават обект и на нощни посегателства, патрулите на жандармерията и полицаите ще обикалят денонощно. Сподели:", "date": "2019.09.10", "title": "Жандармерия охранява лозята в общините Септември и Белово"}
{"url": "https://pik.bg/%D0%BC%D0%B0%D1%81%D0%BE%D0%B2-%D0%B1%D0%BE%D0%B9-%D0%B2-%D1%86%D0%B8%D0%B3%D0%B0%D0%BD%D1%81%D0%BA%D0%B0%D1%82%D0%B0-%D0%BC%D0%B0%D1%85%D0%B0%D0%BB%D0%B0-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B8%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-news868985.html", "text": "Петима участници в хулиганска проява са задържали служители на полицията в Кюстендил снощи, съобщиха от полицията. Причина за сбиването по първоначални данни е стара вражда между тях. По данни на полицията, около 23.30 часа е възникнал инцидент в ромския квартал \"Изток\".  Последвало сбиване, чупене на стъкла на къща и стрелба с газов пистолет. При огледа полицаите иззели метална тръба, газов пистолет, гилзи. Задържаните, които са на възраст от 16 до 59 години, ще останат за 24 часа в полицейския арест. Сподели:", "date": "2019.09.10", "title": "Масов бой в циганската махала в Кюстендил, има задържани"}
{"url": "https://pik.bg/%D0%BA%D0%BE%D0%BB%D0%B0-%D0%B1%D0%BB%D1%8A%D1%81%D0%BD%D0%B0-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%BF%D1%80%D0%B5%D0%B4-%D0%BE%D0%BD%D0%BA%D0%BE%D0%BB%D0%BE%D0%B3%D0%B8%D1%8F%D1%82%D0%B0-%D0%B2-%D1%81%D0%BE%D1%84%D0%B8%D1%8F-news868994.html", "text": "Кола помете моторист близо до Онкологията в столичния квартал \"Дървеница\", показва пубрикации в социалната мрежа. Според очевидци катастрофата е станала заради отнето предимство. Младежът с мотора е с контузия на крака, но е без сериозни травми, ням опасност за живота му.  На място има екип на \"Пътна полиция\", който уточнява детайлите около произшествието. Още по тъмно пък летящо с висока скорост БМВ се блъсна във \"Форд\" в \"Обеля\" 1 на изхода до метрото. Снимки във Фейсбук показаха, че двете коли са смачкани до неузнаваемост. Сподели:", "date": "2019.09.10", "title": "Кола блъсна моторист пред Онкологията в София"}
{"url": "https://pik.bg/%D1%81%D0%BA%D0%B0-%D0%BA%D0%B5%D0%BB%D0%B5%D1%80-%D0%BD%D0%B5-%D1%81%D1%82%D0%B0%D0%BD%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-%D1%83%D0%BC%D0%B5%D1%80%D0%B5%D0%BD-%E2%80%9E%D0%B7%D0%B5%D0%BB%D0%B5%D0%BD%E2%80%9C-%D0%BF%D0%BE%D0%B5%D0%BC%D0%B0-%D0%BE%D0%BA%D0%BE%D0%BB%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%B0-news869066.html", "text": "Номинираният за еврокомисар с ресор „Околна среда и океани“ Виргиниюс Синкявичюс е сред най-умерените „зелени“ политици в Брюксел, пише Труд. 28-годишният литовски министър на икономиката е от партията на „Съюз на фермерите и зелените“ в своята страна. Той е известен с въвеждането на много иновации в своето министерство в прибалтийската република. Неговата формация не е част от „Европейските зелени“, предвождани от Ска Келер. В края на август Келер обясни пред изданието Politico, че ако Синкявичюс бъде номиниран и избран за поста, това няма да е достатъчно за групата на „Зелените“ в европарламента да подкрепи състава на новата ЕК, предложен днес от председателката Урсула фон дер Лайен. Материалът с мнението на Ска Келер е озаглавен „Зелените в ЕП не смятат избора на ЕК за достатъчно зелен“. Въпреки това тукашните „еколози“ от коалицията „За да остане природа в България“ вече обявяват в социалните мрежи, че „техен човек“ ще вземе важен ресор в ЕК. Истината е противоположна на това твърдение - Виргиниюс Синкявичюс е сред младите политици в ЕС, които търсят баланса между икономическото развитие и опазването на околната среда. Докато „природозащитниците“ от „За да остане природа в България“ у нас опитват да спират чрез съдебни хватки всякакви инвестиции. Сподели:", "date": "2019.09.10", "title": "Ска Келер не стана еврокомисар. Умерен „зелен“ поема околната среда"}
{"url": "https://pik.bg/%D1%80%D0%B0%D0%B7%D0%BE%D0%B1%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D1%82%D0%B5%D0%B7%D0%B8-9-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D0%B8%D0%B7%D0%B4%D0%B0%D0%B2%D0%B0%D1%82-%D1%81%D0%B2%D0%B0%D0%BB%D1%8F%D1%87%D0%B0-news868939.html", "text": "Мислиш си, че свалячите са комична отживелица? Нищо подобно! С годините тези мачовци се научиха да се маскират като „мъж мечта“. Ето 9 начина, които ще ти помогнат да го разобличиш, пише \"Космополитън\". За повечето мъже да се приближат към момичето, което харесват, е решителна стъпка. А да свържат няколко думи в предложение за среща, си е направо подвиг! Така че, ако мъжът, лутащ се в мислите си, се опитва да проговори, знай, че ти наистина си му симпатична. Щом той се държи толкова самоуверено и по никакъв начин не може да бъде затапен, то този мъж най-вероятно е много опитен в подобни запознанства или ти просто не си му безразлична. А е възможно да е и едното, и другото. От професионалния съблазнител никога няма да чуеш класическото: „Може ли да се запознаем?“, нито пък подобни наивни въпроси. Свалячът ще те подхване с въпроса: „Ще ми подскажеш ли какъв е курсът на паунда днес?“ Или: „Наясно ли си какво е любов от пръв поглед, или ми се налага да вляза втори път?“. Това са така наречените „ледоразбивачи“, които предразполагат към разговор, защото не са клише. Същата е ситуацията с комплиментите. От неговата уста те са нещо средно между възхищение и приятелска закачка: „Имаш холивудска усмивка! Напомняш ми на някого... А! Май се сетих – на Брус Уилис!“ Неговата най-важна задача е да се внедри възможно най-бързо в зоната ти на комфорт – така пътят към сърцето се съкращава значително. Вие току-що сте се запознали, а той вече уверено те държи за ръка? Без никаква причина започва да разглежда маникюра ти? Оправя непокорните ти къдрици? Е, какво пък – ненатрапчиво, но решително този мъж се придвижва към заветната цел. Той няма намерение да харчи пари за теб, нито да губи времето си. Напълно възможно е да има няколко „единствени“ като теб. По-скоро те чакат разходки в парка, по улиците на града и край морето през лятото, хапване на кроасани в крайпътни евтини кафенета, гледане на залези от покрива на къщата му. И той ще ти поднесе всичко това толкова умело, че бюджетното изкарване на времето ще ти се стори невероятно романтично и необикновено, много по-приятно от обяд в скъп ресторант. Свалячът работи по схема – по-малко вложения, повече резултати, затова той се опитва да извади от теб максимум емоции с минимум загуба. Той може да ти подари ананас вместо цвете или да те заведе в котешко кафене (да, има и такива), само и само за да е по-оригинален и различен от останалите ти ухажори. Класическите техники на НЛП – любимото оръжие в арсенала на ловеца на женски сърца. Имитацията на поведението на събеседника – е едно от тях. Сваляйки те, мъжът съзнателно ще копира жестовете и интонацията ти. Абсолютно възможно е да използва дори същите думи и изрази като теб. Този, който наистина си е паднал по теб, ще иска да разговаряте с часове, ако по някаква причина срещата ви се е отложила. Можеш да разбереш, че има други цели, по начина му на общуване. Ще издържи дългата пауза от 3-5 дни и след това ще ти звънне, все едно нищо не се е случило, и ще ти предложи да се видите. Няма да има разговори за незначителни неща. Друга, по-изискана, техника е: да ти пише кратки съобщения колко си уникална и как за всеки себеуважаващ се мъж е награда да бъде до теб. Той ще употребява „умни“ думи безкрай и понякога ще ти прави такива комплименти, с каквито бившият никога не те е удостоявал, макар и да те е обичал дългите четири години. Това е най-силното оръжие на сваляча! Целта му е през цялото време да те държи в напрежение и да не ти дава мира. Той ще си играе както с положителните емоции, така и с отрицателните. Та нали няма нищо по-лошо от равнодушието от твоя страна!? Тук прекрасно сработва техниката „близо-далече“, когато мъжът отначало по всякакъв начин показва заинтересоваността си, а след това изведнъж потъва вдън земя за няколко дни. Момичето е в емоционален спад и започва да се съмнява в собствената си привлекателност. Точно тогава се появява той – фалшивият рицар на бял кон, и й подарява нова порция възхищение. И все пак, целият този лов има конкретна цел – секс. Цялото това неестествено поведение, гримаси, подскоци и танци са единствено и само, за да те замъкне в леглото. По план на третата среща ти със сигурност ще се предадеш на дяволското му очарование и ще си готова да тръгнеш с него, дори на края на света. А по-точно – в близкия хотел. И тук най-вероятно историята ви ще приключи. На всичките следващи срещи той убедително и сериозно ще разсъждава за предразсъдъците и комплексите – с надеждата, че ще се предадеш и ще му се отдадеш напълно. Изборът, разбира се, е твой. Ние сме те предупредили. Сподели:", "date": "2019.09.10", "title": "РАЗОБЛИЧАВАНЕ: Тези 9 признака издават сваляча"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D1%80%D1%83%D1%81%D0%B5---%D0%BF%D0%BB%D0%B5%D0%B2%D0%B5%D0%BD-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news869070.html", "text": "Тежка катастрофа със загинал затруднява движението по пътя Русе - Плевен, в района на село Пейчиново. Сигнал за инцидента е подаден малко преди 16,30 часа, съобщиха от МВР. Челно са се блъснали автомобил и тежкотоварен камион. При удара на място е загинал шофьорът на лекия автомобил. Няма информация за други пострадали. Движението в района е затруднено, регулира се в едната лента от екип на полицията. Сподели:", "date": "2019.09.10", "title": "Жестока катастрофа на пътя Русе - Плевен, има загинал"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-27-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D1%80%D0%B5%D0%B1%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-%D0%B2-%D1%81%D0%B5%D0%BB%D0%BE-%D0%BA%D1%80%D0%B0%D0%B9-%D0%BF%D1%80%D0%B0%D0%B2%D0%B5%D1%86-news869048.html", "text": "27-годишен преби приятелката си в село край Правец. Около 22,20 часа на 8 септември на тел. 112 бил подаден сигнал за нанесен побой на 24-годишна жена в дома ѝ в село Равнище. Това съобщиха от ОДМВР-София. Пред изпратените на адреса служители на РУ- Правец потърпевшата споделила, че нападателят ѝ е мъжът, с когото живее на семейни начала. След бързи оперативно- издирвателни действия 27-годишният криминално проявен и осъждан извършител е установен на територията на Тетевен и задържан за срок до 24 часа. След медицински преглед пострадалата е освободена. По случая е образувано досъдебно производство. Сподели:", "date": "2019.09.10", "title": "БРУТАЛНО: 27-годишен преби приятелката си в село край Правец"}
{"url": "https://pik.bg/%D0%B1%D0%B0%D0%B1%D0%B0-%D0%B3%D0%BE%D1%80%D0%B8-%D1%82%D1%80%D0%B5%D0%B2%D0%B8-%D0%B7%D0%B0%D0%BF%D0%B0%D0%BB%D0%B8-%D1%81%D1%8A%D1%81%D0%B5%D0%B4%D1%81%D0%BA%D0%B8-%D0%B8%D0%BC%D0%BE%D1%82-news868966.html", "text": "Служители на полицейското управление в Павликени разследват пожар на гараж и навес в село Върбовка. Сигнал за случая е получен в понеделник сутринта, информират от ОДМВР - Велико търново. След потушаването на пламъците е установено, че са унищожени покривните конструкции на двете сгради. От проведените до момента действия по разследването е изяснено, че същата сутрин 79-годишна жена от селото е запалила сухи треви в двора си, но огънят се е разпрострял и е обхванал сградите в съседния имот. По случая е образувано досъдебно производство. Сподели:", "date": "2019.09.10", "title": "Баба гори треви, запали съседски имот"}
{"url": "https://pik.bg/%D1%81%D0%BA%D1%83%D0%BB%D0%BF%D1%82%D1%83%D1%80%D0%B0-%D0%BD%D0%B0-%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%B5-%D0%B2%D0%BA%D0%BB%D1%8E%D1%87%D0%B5%D0%BD%D0%B0-%D0%B2-%D0%BF%D1%80%D0%B5%D1%81%D1%82%D0%B8%D0%B6%D0%B5%D0%BD-%D0%BA%D0%B0%D1%82%D0%B0%D0%BB%D0%BE%D0%B3-%D0%BD%D0%B0-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%BE%D1%82%D0%BE-%D0%B8%D0%B7%D0%BA%D1%83%D1%81%D1%82%D0%B2%D0%BE-news868998.html", "text": "Творба на Вежди Рашидов е включена в престижен каталог на съвременното изкуство, съобщават от Комисията по културата и медиите в Народното събрание. Става дума за една от творбите, с която Рашидов участва като почетен гост-творец на известното Лондонско Биенале на изкуството. В каталога са представени 120 автори от 40 държави. Лондонското Биенале на изкуството е една от най-авторитетните световни арт прояви, на което се канят утвърдени световни автори. Биеналето се състоя през месец май тази година, а Вежди Рашидов участва със скулптурата си „Странник“. Сподели:", "date": "2019.09.10", "title": "Скулптура на Вежди Рашидов е включена в престижен каталог на съвременното изкуство"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BD%D0%B0%D0%B4-2500-%D0%B4%D1%83%D1%88%D0%B8-%D1%81%D0%B5-%D1%81%D1%82%D0%B5%D0%BA%D0%BE%D1%85%D0%B0-%D0%BD%D0%B0-%D0%BC%D0%B0%D1%80%D1%88-%D0%B7%D0%B0-%D0%B7%D0%B0%D0%BA%D0%BE%D0%BD%D0%BD%D0%BE%D1%81%D1%82-%D0%B2-%D1%81%D0%BE%D1%84%D0%B8%D1%8F-%D1%81%D1%80%D0%B5%D1%89%D1%83-%D0%BE%D0%BB%D0%B8%D0%B3%D0%B0%D1%80%D1%81%D0%B8%D1%82%D0%B5-news869033.html", "text": "\"Марш за законност\" тръгна в този час на ларгото пред Министерски съвет в София. Българите се изправят срещу олигархията, заграбила България и опитите да натиск върху властта и съдебната система. Маршът ще продължи Хиляди се събират, за да кажат \"не\" на олигарсите и поръчковите им медийни атаки и платени протести и да защитят от нападките им борецът срещу престъпните босове Иван Гешев, номиниран за главен прокурор. Преди месец екипът на ПИК се присъедини към протестите на столичани, чиито нерви не издържаха и излязоха да бранят законността и реда на протест пред Висшия съдебен съвет. Там задкулисието на подсъдимите Цветан Василев, Иво Прокориев, Огнян Донев и тяхната марионетна партия \"Демократична България\" зовеше за политически натиск върху независимата съдебна система. За да откупят себе си! Както сега зоват за политически натиск върху независима медия, каквато е ПИК. Онези, които ограбиха България, се представят като стожери на морала! Онези, които разграбиха България, си направиха медии и ги легендираха като единствено свободни, честни и независими! Това е най-голямото лицемерие и днес \"Марш за законнност\" се обявява срещу лъжите на олигархията и опита й да атакува съдебната власт. Днес казваме \"Не\" на олигарсите, които ограбиха България, джендъризма, гейпарадите, перверзията и слугуването на чужди господари и соросоидни шайки. Над 2500 души се събраха пред Партийния дом на Марша за законност. \"Гешев - закон и ред\" и \"Гешев - главен прокурор\", скандират протестиращите, които носят плакати \"Вярваме във върховенството на закона!\" и \"Защото ни пука\". \"Много хора се събраха в подкрепа на Иван Гешев за главен прокурор на България. Доколкото мога еднолично да кажа той е най-подходящ, подкрепям човека\", каза млад мъж от протестиращите. Друг изтъкна, че Гешев е един от хората, които заслужават да са на поста, въпреки приказките на психодесните. Вече се усеща, че имаме държава, докато по времето на социализма се лъжеше. От ден на ден България ще бъде по-добре и по-добре. Истински българи дойдоха тук, допълни той. Съпричастен съм към протеста срещу олигархията и мисля, че Гешев доказа с работата си, че ще си свърши работата и занапред, посочи друг протестиращ. На жълтите павета пред президентството младежи образуваха фигура с букви: \"Силна прокуратура - силна държава!\". Ораторът на събитието благодари на присъстващите за подкрепата и на полицията, която, заедно с прокуратурата, провежда акции и залавя наркодилъри, ало-измамници, лихвари. Всичко е борба за власт и пари, затова искат да отстранят Гешев, разказа адвокатка, която взе думата след протеста. Над два часа продължи протестът, който финишира пред Националната галерия. Снимки: МАРТИН АТАНАСОВ Сподели:", "date": "2019.09.10", "title": "ИЗВЪНРЕДНО В ПИК TV: Над 2500 души се стекоха на \"Марш за законност\" в София срещу олигарсите, ограбили България, и атаките им срещу съдебната власт (СНИМКИ)"}
{"url": "https://pik.bg/%D1%81%D0%BB%D0%B5%D0%B4-%D0%B0%D1%80%D0%B5%D1%81%D1%82%D0%B8%D1%82%D0%B5-%D0%B7%D0%B0-%D1%88%D0%BF%D0%B8%D0%BE%D0%BD%D0%B0%D0%B6-%D1%80%D1%83%D1%81%D0%BE%D1%84%D0%B8%D0%BB%D0%B8%D1%82%D0%B5-%D1%81%D0%BF%D0%BB%D0%BE%D1%82%D1%8F%D0%B2%D0%B0%D1%82-%D1%80%D0%B5%D0%B4%D0%B8%D1%86%D0%B8%D1%82%D0%B5-%D0%BD%D0%B0-%D1%8F%D0%B7%D0%BE%D0%B2%D0%B8%D1%80-%D0%BA%D0%BE%D0%BF%D1%80%D0%B8%D0%BD%D0%BA%D0%B0-%D1%89%D0%B5-%D0%B8%D0%BC-%D0%BF%D0%B5%D0%B5-%D1%85%D1%80%D0%B8%D1%81%D1%82%D0%BE-news868996.html", "text": "За 16-и път край бреговете на язовир \"Копринка\" до Казанлък в събота, 14 септември, ще се състои национален събор на русофилите. Това съобщи на пресконференция в Стара Загора Ирина Минева, председател на Областния съвет на НД \"Русофили\". Очаква се там да се съберат над 10 000 от стотиците хиляди работили, учили или живели в някогашния СССР българи, посочи тя. Това става броени дсни след арестите по разследване за шпионаж на някои от водещите фигури в НД \"Русофили\". По традиция в програмата е предвидено да бъдат поднесени цветя и венци пред Паметника на свободата на връх Шипка, концерт на лауреатите на VII Национален фестивал на руската поезия, песен и танц \"Пусть всегда будет солнце\", чийто заключителен етап беше на 13 септември в НЧ \"Искра\" - Казанлък. От 13 часа ще започне митинг на Национално движение \"Русофили\". Богатата художествена програма с участието на самодейни състави и професионални изпълнители ще продължи до към 17 часа. Специален гост тази година ще бъде естрадният изпълнител Христо Кидиков. Ирина Минева обяви, че е изненадана и обезпокоена от арестите вчера на ръководители на НД \"Русофили\". По думите ѝ Николай Малинов нееднократно е подчертавал, че всички русофили са и българофили. Тя изтъкна, че през последните години всяка есен за Русия заминават по 500 младежи, които започват да учат в елитни руски висши учебни заведения. Обучението им се заплаща от Руската федерация, а интересът става все по-голям, изтъкна Областният председател на националното движение. Сподели:", "date": "2019.09.10", "title": "СЛЕД АРЕСТИТЕ ЗА ШПИОНАЖ: Русофилите сплотяват редиците на язовир \"Копринка\", ще им пее Христо Кидиков"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B5-%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%BE%D1%81%D0%BA%D0%B0%D1%80-news869000.html", "text": "Филмът „Ага“ на режисьора Милко Лазаров е българското предложение за \"Оскар\" за чуждестранен филм. Националният съвет за кино с председател Владимир Андреев избра лентата за участие в надпреварата. „Ага“ е копродукция между България, Германия и Франция и е по сценарий на самия Милко Лазаров и Симеон Венциславов и е реализиран със съдействието на Националния филмов център. Филмът прави дебюта си в официалната селекция на фестивала Берлинале на 23 февруари 2018 година, като по този начин български филм се завръща в основната програма на фестивала след пауза от 29 години. Лентата разглежда живота на двама ескимоси – Нанук и Седна. Дъщеря им Ага е напуснала ледената пустош отдавна, но след като Седна се разболява, Нанук решава да изпълни последното и желание – да намери Ага. Сподели:", "date": "2019.09.10", "title": "Ето кое е българското предложение за \"Оскар\""}
