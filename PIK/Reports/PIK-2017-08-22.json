{"url": "http://pik.bg/%D0%B2%D1%81%D0%B8%D1%87%D0%BA%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%B8-%D0%B3%D0%BE%D0%BB%D0%BC%D0%B0%D0%B9%D1%81%D1%82%D0%BE%D1%80%D0%B8-%D0%B2-%D0%BF%D0%BB%D0%B5%D0%B9%D0%BE%D1%84%D0%B8%D1%82%D0%B5-%D0%BD%D0%B0-%D1%88%D0%BB-news685026.html", "text": "Днес станаха ясни първите участници в груповата фаза на Шампионската лига от квалификационния поток. Селтик, Олимпиакос, Марибор, Севиля и Наполи извоюваха мястото си в най-престижния европейски клубен турнир. Утре е останалата част от мачовете от плейофната фаза. Риека - Олимпиакос 0:1 (1:2 в първия мач) 0:1 Марин (25) Марибор - Апоел (Беер Шева) 1:0 (1:2 в първия мач) 1:0 Вилер (15) Ница - Наполи 0:2 (0:2 в първия мач) 0:1 Кайехон (47) 0:1 Инсиние (89) Севиля - Истанбул ББ 2:2 (2:1 в първия мач) 0:1 Елиа (17) 1:1 Ескудеро (52) 2:1 Бен Йедер (75) 2:2 Вишка (83) Астана - Селтик 4:3 1:0 Айер (26-автогол) 1:1 Синклеър (34) 2:1 Мужиков (47) 3:1 Твумаси (49) 4:1 Твумаси (69) 4:2 Нтчам (80) 4:3 Грифитс (90)", "date": "2017.08.22", "title": "Всички резултати и голмайстори в плейофите на ШЛ"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BA%D1%80%D1%8A%D0%B2%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B0%D1%82%D0%B0-%D0%BD%D0%B8%D0%BA%D0%BE%D0%BB-%D0%BE%D1%89%D0%B5-%D1%81%D0%B5-%D0%B2%D0%B8%D0%B6%D0%B4%D0%B0-%D0%B2-%D0%B0%D1%81%D0%B0%D0%BD%D1%81%D1%8C%D0%BE%D1%80%D0%B0-%D1%81%D0%BD%D0%B8%D0%BC%D0%BA%D0%B8-news685015.html", "text": "11-годишната Никол е заклана в асансьора между 5-ия и 6-ия етаж на блок 108 в бургаския жк „Меден рудник”. Убиецът и жертвата най-вероятно се качвали на покрива на сградата, чийто достъп е свободен, съобщава Флагман.бг. В асансьора още личат петната от кръв от зверското убийство. Етажната основа между петия и шестия етаж е оплискана с петна от кръв, които сочат, че екзекуторът най-вероятно е замахнал с ножа към врата на момичето. След това е слязъл с асансьора до първия етаж с безжизненото тяло на Никол и изчезнал от местопрестъплението. Трупът е останал там известено време, докато асансьорът не бил повикан от живущите на третия етаж. Засъхналата кръв между вратата и кабината показва, че тялото е стояло там поне десетина минути. Припомняме, че бургаският районен съд остави днес в ареста 15-годишният килър Иван.", "date": "2017.08.22", "title": "ЗЛОВЕЩО! Кръвта на убитата Никол още се вижда в асансьора (СНИМКИ)"}
{"url": "http://pik.bg/%D0%BD%D0%BE%D0%B2%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D0%B3%D0%BE%D1%80%D0%B5%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-news684977.html", "text": "Новата звезда на Габриел Обертан разкри как се е стигнало до преминаването му на \"Герена\". Френският футболист призна, че е отказал предложение от турски клубове. Обертан добави, че \"сините\" имат потенциал и смята, че тимът ще се справи добре, ако продължава да показва такива резултати. \"Щастлив съм, че съм тук. Важно беше желанието на г-н Русев да ме направи част от тима. А и не само неговото. Треньорът и въобще екипът също ме искаха в отбора си. Те се стараят да изградят нещо, за което аз самият се надявам да успея да допринеса. Целта им е да привлекат още добри европейски футболисти. Това е възможност и за мен отново да играя в повече мачове и да докажа, че все още съм добър футболист. Имах добро предчувствие още от самото начало. Имах оферти от Турция, но в крайна сметка избрах да подпиша с , защото мисля, че футболът в България се приближава много повече до моя начин на \", сподели Обертан пред \"Спортал\". При \"червените дяволи\", под ръководството на Сър Алекс Фъргюсън, французинът заедно с Димитър . Габриел призна, че не е опитвал да се свърже с родния нападател, преди да подпише с . \"Веднага, след като подписах договора, съвсем случайно срещнах Димитър на улицата. Зарадвах се да го видя. Той ме попита дали ми допада България и аз му отговорих положително.\" Обертан, който вече записа 4 официални мача с екипа на \"сините\", се изказа ласкаво за новия наставник на отбора - Делио Роси. Халфът разкри, че италианският специалист работи с футболистите основно върху тактиката. \"Той е много добър треньор. Разчита на голям набор от тактики, така че работим усилено върху тактическата . Не е най-интересната част от работата ми, но когато постигаш резултати, каквито демонстрирахме в последните два мача, си готов всекидневно да се включваш в тактически тренировки. Така че, докато се представяме толкова добре - ще бъда щастлив от това, което правя.\", добави футболистът на столичния тим. Той не даде категоричен отговор на въпроса дали има сили да се бори за титлата, но уверено заяви, че е оптимист за представянето на \"сините\" до края на сезона. \"Все още е рано да се каже, трябва да видим дали ще можем да привлечем още добри футболисти. Но да, със сигурност има потенциал. Все още се опознаваме взаимно, защото в тима има доста нови играчи. След само четири изиграни мача, все още ми е рано да давам прогнози. И все пак имам добро предчувстие. Ако продължаваме да показваме такива резултати, мисля, че ще се справим добре.\"", "date": "2017.08.22", "title": "Новата звезда на Левски с гореща изповед"}
{"url": "http://pik.bg/%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D1%8A%D1%82-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%BD%D0%B0-%D0%B8%D1%80%D0%B0%D0%BA%D1%81%D0%BA%D0%B8-%D0%BA%D1%8E%D1%80%D0%B4%D0%B8%D1%81%D1%82%D0%B0%D0%BD-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BE%D1%82%D0%BB%D0%BE%D0%B6%D0%B5%D0%BD-news684981.html", "text": "Президентът на Иракски Кюрдистан Масуд Барзани заяви, че референдумът за независимост, който е насрочен за 25 септември, няма да бъде отложен „дори за минута“, съобщава Ирак нюз, цитирани от Фокус. „Ще издържим всичко, но няма да отложим референдума дори за една минута“, каза Барзани пред християнски, язидски, туркменски и арменски представители Барзани. „Някои твърдят, че референдумът не служи на интересите на Ирак и Региона, ние им казваме, че отлагането му не служи на кюрдските интереси“, заяви той.", "date": "2017.08.22", "title": "Референдумът за независимост на Иракски Кюрдистан няма да бъде отложен"}
{"url": "http://pik.bg/%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D1%81-11-%D0%BF%D1%80%D0%B8%D1%81%D1%8A%D0%B4%D0%B8-%D0%BC%D1%8F%D1%82%D0%B0-%D0%B1%D1%80%D0%B0%D0%B4%D0%B2%D0%B0-%D0%BF%D0%BE-%D0%BF%D0%BE%D0%BB%D0%B8%D1%86%D0%B0%D0%B8-news684941.html", "text": "Рецидивист с 11 присъди застава пред съда за дванайсети път, след като хвърли брадва по полицаи. Компания на 43-годишния Асен М. в съдебната зала ще правят Александър М., на 39 г., Лиляна М., на 45 г., Янка А., на 22 г., и Николинка Ф., на 49 г., защото също участвали в разправата с полицията. Районна прокуратура – Пловдив, ги обвини в хулиганство, съпроводено със съпротива срещу орган на властта. На 11 април т. г. в дежурната на полицията бил получен сигнал за сбиване. Трима полицейски служители били изпратени на посочения адрес, като пред къщата чакали двама души, които обяснили, че в дома им влязъл Асен, който ги нападнал безпричинно и започнал да ги удря. Полицаите отишли в дома на нападателя и му поискали документ за самоличност. В отговор Асен започнал да ги обижда, извикал им: „Изчезвайте…“ След което хвърлил срещу тях брадва. В това време пред къщата се събрали хора, Асен направил опит да избяга, но бил задържан. Тогава Александър и Лиляна започнали да бутат полицаите, за да помогнат на Асен да избяга. Янка и Николинка също опитали да възпрепятстват ареста и накрая и петимата били задържани. Асен е в ареста и към момента.", "date": "2017.08.22", "title": "Рецидивист с 11 присъди мята брадва по полицаи"}
{"url": "http://pik.bg/%D0%BD%D0%BE%D0%B2-%D1%80%D0%B5%D0%B4-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D1%87%D0%B0%D0%BA%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BD%D0%B0-%D0%BC%D0%B0%D1%81%D0%B0%D1%82%D0%B0-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news685013.html", "text": "Държавният секретар на САЩ Рекс Тилърсън призна, че Северна Корея е показала определено „ниво на въздържане“ след новите санкции на ООН срещу нея, предава AФП, цитирани от Фокус. Той изрази надеждата си, че това е знак за готовността на Пхенян да влезе в преговори с Вашингтон в близкото бъдеще. „Доволен съм да видя, че режимът в Пхенян със сигурност демонстрира едно ниво на въздържане, каквото не сме виждали в миналото“, заяви държавният секретар. „Трябва да видим още от тяхна страна, но признавам, че са направили стъпки към момента. Важно е да отбележа това“, каза той.", "date": "2017.08.22", "title": "НОВ РЕД! Държавният секретар на САЩ чака Северна Корея на масата за преговори"}
{"url": "http://pik.bg/%D0%BD%D0%BE%D0%B2%D0%B0-%D0%BA%D0%B0%D1%80%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%B0-%D0%BF%D1%83%D1%82%D0%B8%D0%BD-%D0%B8-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D1%81%D0%B8%D1%80%D0%B8%D1%8F-%D0%B2-%D1%81%D0%BE%D1%87%D0%B8-news685011.html", "text": "Израелският премиер Бенямин Нетаняху проведе консултации със съветниците си по сигурността един ден преди срещата си с Владимир Путин в Сочи, съобщава таймс оф израел, цитирани от Фокус. „Ще обсъдя с него ускорените опити на Иран да установи военно присъствие в Сирия“, заяви Нетаняху в изявление. „Това, разбира се, е атестация за агресията на Иран, която не е намаляла след ядреното споразумение. Това е проблем не само за Израел, но и за целия Близък изток и света“, каза израелският премиер. В израелската делегация ще присъства и началникът на МОСАД Йорам Коен, както и новоназначеният началник на Националния съвет за сигурност Мейр Бен-Шабат.", "date": "2017.08.22", "title": "НОВА КАРТА НА СВЕТА! Путин и Нетаняху обсъждат Сирия в Сочи"}
{"url": "http://pik.bg/%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B7%D0%BE%D0%B2%D0%B5-%D0%B8%D0%BD%D1%82%D0%B5%D1%80%D0%BF%D0%BE%D0%BB-%D0%B4%D0%B0-%D0%B8%D0%B7%D0%B4%D0%B8%D1%80%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B8%D0%B7%D0%B1%D1%8F%D0%B3%D0%B0%D0%BB-%D0%BE%D1%82-%D1%81%D1%82%D1%80%D0%B0%D0%BD%D0%B0%D1%82%D0%B0-news685016.html", "text": "Венецуелският президент Николас Мадуро заяви, че иска заповед за международно издирване и арест на бивш прокурор, който избяга от страната, предава AФП, цитирани от Фокус . „Венецуела ще поиска от Интерпол да се издаде червен бюлетин срещу тези хора, които са замесени в сериозни престъпления“, заяви Мадуро по време на пресконференция, визирайки бившия главен прокурор Луиса Ортега и съпруга й.", "date": "2017.08.22", "title": "Венецуела зове Интерпол да издири прокурор, избягал от страната"}
{"url": "http://pik.bg/%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%BB%D0%BE%D0%BF%D0%B5%D1%81-%D0%BD%D0%BE%D0%BA%D0%B0%D1%83%D1%82%D0%B8%D1%80%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D1%81%D0%B8-news684982.html", "text": "Латино дивата Дженифър Лопес ошамари публично приятеля си - бейзболната звезда Алекс Родригес. 48-годишната красавица не налага любимия си с юмруци пред очевидци от яд по баналния сценарий \"Бий ме, обичам те\", а за спорта. Звездната двойка бе забелязана в оборотна фитнес зала във Флорида, където си спретнала приятелски спаринг с боксови ръкавици. Това стана ясно от видеоклип, който 42-годишният бейзболист публикува в профила си в \"Инстаграм\". Той често споделя с последователите си своите тренировки в залата, която посещава няколко пъти седмично. Родригес води там и дъщерите си, но за първи път с кърпа в ръка и в тясно клинче се присъедини и изпълнителката на \"Ain't Your Mama\". Междувременно нещата между тях се задълбочават, а близки издават, че са готови да преминат към следващата стъпка, а именно брак. \"Той е щедър със семейството си, с приятелите си, с мен. Той е грижовен и сладък, способен на много и отговорен и изобщо всички прекрасни неща, които може да е един мъж\", похвали изгората си пред сп. \"Extra\" певицата, цитирана от \"Монитор\". Джей Ло и спортистът разкриха връзката си в началото на годината, след като попаднаха под прицела на папараците в интимна близост в бекстейджа на нейно шоу в Лас Вегас.", "date": "2017.08.22", "title": "Дженифър Лопес нокаутира гаджето си"}
{"url": "http://pik.bg/%D0%B4%D0%B6%D0%B0%D0%BA%D0%BF%D0%BE%D1%82-%D1%81%D0%B8%D0%BD%D0%B8-%D0%BF%D0%B0%D0%BA%D0%B5%D1%82%D0%B8-%D0%BF%D1%8A%D1%82%D1%83%D0%B2%D0%B0%D1%82-%D0%BF%D0%BE-%D0%BF%D1%8A%D1%82%D1%8F-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA---%D0%BF%D0%BB%D0%BE%D0%B2%D0%B4%D0%B8%D0%B2-%D1%85%D0%BE%D1%80%D0%B0-%D0%B3%D0%B8-%D1%81%D1%8A%D0%B1%D0%B8%D1%80%D0%B0%D1%82-%D0%B8-%D0%BF%D0%B5%D1%87%D0%B5%D0%BB%D1%8F%D1%82-%D0%BF%D0%BE-200-%D0%BB-news684986.html", "text": "Странни сини пакети се появиха на пътя Пазарджик - Пловдив, сигнализира трафикнюз, като се позовава на очевидци. Кашоните, приличащи по-скоро на куфари, най-вероятно са изсипани от моторно превозно средство, движещо се по същия маршрут, чийто шофьор не е забелязал липсата им. Така сините кутии се превърнаха неволно в участници на движението или по-скоро в пречещи участници на движението. Преминаващите по трасето автомобили очевидно се затрудняваха да ги заобикалят, но най-странното е, че мина доста време преди някой да се сети да спре и да вземе нещата в свои ръце, твърди нашият читател. В крайна сметка шофьорът на един автомобил спрял и се заел да разчиства шосето от сините натрапници. До произшествие, слава богу, не се стигнало. Единственото произшествие в случая е, че синята стока няма да стигне до получателя си. Който и да е той. Зорък мъж обаче разкри, че въпросните пакети да термоизолация. Един пакет струва между 150 и 200 лева, така че честито на печелившите, които са разчистили пътя.", "date": "2017.08.22", "title": "ДЖАКПОТ! Сини пакети пътуват по пътя Пазарджик - Пловдив! Хора ги събират и печелят по 200 лева!"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%81%D0%BE%D1%84%D0%B8%D1%8F-%D0%BD%D0%B0%D0%B4-20-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BA%D1%8A%D1%89%D0%B8-%D1%81%D0%B0-%D0%B1%D1%83%D1%82%D0%BD%D0%B0%D1%82%D0%B8-%D0%B2-%E2%80%9E%D0%B7%D0%B0%D1%85%D0%B0%D1%80%D0%BD%D0%B0-%D1%84%D0%B0%D0%B1%D1%80%D0%B8%D0%BA%D0%B0%E2%80%9C-news684948.html", "text": "За днес приключи събарянето на незаконните постройки в кв. „Захарна фабрика“. Над 20 са съборените сгради. Това съобщи за Фокус кметът на район „Илинден“ Иван Божилов във връзка с премахването на незаконни постройки в кв. „Захарна фабрика“. Божилов уточни, че при събарянето не е имало никакви проблеми. „Хората, които ни потърсиха, са настанени в домове, а тези, които не го направиха, са при роднини или при приятели. Когато имаме възможност, пак ще продължим със събарянето на незаконните постройки. В рамките на този мандат сме си заложили да бъде премахнато всичко. Да се надяваме, че това ще се случи до края на годината. Сега продължаваме с разчистването на бутнатите сгради. Разговаряме спокойно с хората, като дори самите те ни съдействат“, коментира Божилов. Той отправи специални благодарности към органите на реда за перфектната работа и организация, която са направили, за да не се стигне до конфликти и районната му администрация да може да си свърши работата. „Повече от 2 години работим, за да стигнем днес дотук“, каза още Иван Божилов.", "date": "2017.08.22", "title": "ЕКШЪН В СОФИЯ! Над 20 незаконни къщи са бутнати в „Захарна фабрика“"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D0%B0%D0%B1%D1%81%D1%83%D1%80%D0%B4-%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B7%D0%B2%D0%BE%D0%BB%D0%B8%D0%BC-%D0%B4%D0%B0-%D0%B8%D0%BC%D0%B0-%D0%BA%D1%8E%D1%80%D0%B4%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D1%81%D0%B8%D1%80%D0%B8%D1%8F-news684987.html", "text": "Турция \"никога няма да позволи\" кюрдските милиции, които тя разглежда като \"терористи\", да създадат кюрдска държава в Северна Сирия, заяви турският президент Реджеп Тайип Ердоган, цитиран от АФП. Ние не позволяваме и никога няма да позволим създаване на така наречена държава от ПДС /Партията на демократичния съюз/, СЗН /Силите за защита на народа/ в Северна Сирия, посочи Ердоган в Анкара в изказване пред кметове на общини. Турция разглежда Партията на демократичния съюз и военното ѝ крило Сили за защита на народа като разклонение в Сирия на Кюрдската работническа партия /ПКК/, обявена за терористична организация от Анкара, САЩ и ЕС. Партията на демократичния съюз провъзгласи през март 2016 г. полуавтономна администрация в Северна Сирия. САЩ са съюзник на Силите за защита на народа в борбата срещу групировката \"Ислямска държава\" и им предоставят оръжия. Това предизвиква недоволството на Турция, която се опасява от създаване на зона под контрола на кюрдите до своята граница. Анкара заплаши многократно през последните седмици с военна намеса специално в кюрдския \"кантон\" Африн в Северозападна Сирия. Турция предприе вече сухопътна офанзива в Северна Сирия през август 2016 г. с цел да отблъсне ИД от своята граница и да попречи на сливането на различните зони, контролирани от Силите за защита на народа. Каква е тяхната цел? Да създадат терористичен коридор в Северна Сирия, който достига до Средиземно море, посочи Ердоган, като увери, че Турция ще води борба с тези \"терористични организации\" \"навсякъде, където ги срещне\". Ердоган отправи тези послания днес след визита в Анкара миналата седмица на началника на генералния щаб на иранската армия генерал Мохамад Багери, която бе посветено на борбата срещу кюрдските бунтовници. На въпрос след визитата за възможна турско-иранска операция срещу кюрдските бунтовници в Северен Ирак, Ердоган заяви, че такава възможност е \"винаги в дневния ред\". Същевременно Турция категорично се противопоставя на референдума за независимост на Иракски Кюрдистан, насрочен за 25 септември, въпреки добрите отношения, които поддържа с иракския кюрдски лидер Масуд Барзани.", "date": "2017.08.22", "title": "Ердоган изригна: Абсурд е! Няма да позволим да има кюрдска държава в Северна Сирия"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D0%B3%D0%B0%D0%BD%D0%B8-%D0%BE%D0%B1%D1%8F%D0%B2%D0%B8-%D1%81%D0%B5%D0%BA%D1%81-%D1%82%D0%B0%D1%80%D0%B8%D1%84%D0%B0%D1%82%D0%B0-%D0%B2-%D1%81%D0%B2%D0%B5%D1%82%D1%81%D0%BA%D0%B8%D1%82%D0%B5-%D1%81%D1%80%D0%B5%D0%B4%D0%B8-news684914.html", "text": "Предложение за секс с богати мъже е получавала моделката Джулиана Гани. \"Както повечето известни българки\", допълни силиконката от Пловдив. Според нея колкото е по-популярна е една дама в светски среди, толкова по-висока е сумата, но цената тръгва от 1000 лева за час-два мачкане на чаршафите. Самата тя никога не е откликвала на подобна молба, а пък и в момента е пред сватба. От няколко месеца Гани е влюбена във фитнес инструктора Станимир Каиков. Както ПИК съобщи, двамата се сгодиха в Тайланд.", "date": "2017.08.22", "title": "СКАНДАЛ! Джулиана Гани обяви секс тарифата в светските среди! "}
{"url": "http://pik.bg/%D1%82%D0%B8%D0%BB%D1%8A%D1%80%D1%81%D1%8A%D0%BD-%D0%B8%D1%81%D0%BA%D0%B0-%D0%BE%D1%82-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%B4%D0%B0-%D0%B4%D0%BE%D0%B2%D0%B5%D0%B4%D0%B5-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-%D0%BD%D0%B0-%D0%BC%D0%B0%D1%81%D0%B0%D1%82%D0%B0-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news685020.html", "text": "Bloomberg. Държавният секретар на САЩ Рекс Тилърсън заяви, че Пакистан има важна роля във войната в Афганистан и трябва да доведе талибаните на масата за преговори, а освен това да „приеме различен подход“ към конфликта, в който САЩ влезе преди повече от 16 години, предаде В свое интервю пред журналисти, един ден след като Доналд Тръмп се обърна към нацията, чрез реч, излъчена по телевизията, той каза, че ще възприеме „дипломация базирана на обстоятелствата“ към конфликта в Афганистан и ролята на Пакистан в него. Той отбеляза, че зависи от народа на Афганистан, да определи как иска да бъде управляван, стига страната да не става убежище за терористи. Относно талибаните, Тилърсън заяви, че те трябва да осъзнаят, че военна победа е невъзможна. Следващата тема бе Северна Корея и Външният министър отбеляза, че режима на Ким Чен-ун не е изстрелял нови ракети, нито е провел ядрени изпитания, след като санкциите срещу страната бяха приети от ООН. Той настоя Пхенян да се въздържа от подобни действия. Фокус", "date": "2017.08.22", "title": "Тилърсън иска от Пакистан да доведе талибаните на масата за преговори"}
{"url": "http://pik.bg/%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D1%87%D0%BE%D1%80%D0%B0%D0%BF%D0%BE%D0%B3%D0%B0%D1%89%D0%BD%D0%B8%D0%BA-%D0%BA%D0%BE%D0%B9%D1%82%D0%BE-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D1%81%D0%B5-%D0%BA%D1%8A%D1%81%D0%B0-%D1%81%D0%BD%D0%B8%D0%BC%D0%BA%D0%B8-news684969.html", "text": "Какво повече може да иска една жена от един безупречен и здрав.. чорапогащник? Ама толкова здрав, че никога да не се къса! Е, дамите вече могат с облекчение да си отдъхнат, защото такъв вече съществува. Това велико изобретение на човешкия гений не само че не се къса, но е и разтегаемо до небесата. Super Elastic Magical Stockings - име, което говори само за себе си - супер еластични магически чорапогащници, се продава в сайта picqued.me. Цената на два чифта от уникалния чорапогащник е 30 долара - в черен и в телесен цвят, пишат от \"Уоман.бг\".", "date": "2017.08.22", "title": "Създадоха чорапогащник, който никога не се къса (СНИМКИ)"}
{"url": "http://pik.bg/%D0%BC%D1%8A%D1%80%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D1%81%D0%BB%D0%B5%D0%B4-%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB%D0%B0-%D1%81%D1%80%D0%B5%D1%89%D1%83-%D1%81%D0%B5%D0%BB%D1%82%D0%B8%D0%BA-%D0%BE%D1%89%D0%B5-%D0%B5%D0%B4%D0%B8%D0%BD-%D0%B3%D0%BE%D0%BB-%D0%B8-%D0%BC%D0%BE%D0%B6%D0%B5%D1%85%D0%BC%D0%B5-%D0%B4%D0%B0-%D0%BC%D0%B8%D1%81%D0%BB%D0%B8%D0%BC-%D0%B7%D0%B0-%D1%87%D1%83%D0%B4%D0%BE-news685018.html", "text": "Старши треньорът на Астана Станимир Стоилов похвали отбора след победата над Селтик с 4:3 в реванша от плейофите на Шампионската лига. Казахстанският тим беше загубил първия мач с 0:5, но днес поведе с 4:1, а бившият наставник на Левски призна, че при още един гол във вратата на \"детелините\", интригата е щяла да се завърне. \"Феновете би трябвало да са доволни от футбола, който показа нашият отбор. Ако при 4:1 бяхме вкарали още един гол, а имахме такава възможност, шансовете ни щяха да се върнат. Радвам се, че все пак победихме. В първия мач допуснахме прекалено много грешки и това на практика ни отне мечтата да влезем в групите на Шампионската лига. Участието в Лига Европа обаче също е добро постижение\", коментира Стоилов. \"Това беше максимумът на възможностите ни. Селтик игра добре, но не очакваше, че през второто полувреме ще сме толкова агресивни. Преди почивката нападателите ни не пресираха достатъчно активно. С промяната на схемата след почивката добавихме агресия и това даде резултат. Индивидуалната класа на играчите на Селтик обаче си каза думата. Имаше удари, които бяха неспасяеми\", продължи Стоилов. \"Нямам предпочитания за жребия в Лига Европа. В групите няма слаби отбори. Надявам се футболистите да осъзнаят, че от нас ще се чакат още победи\", добави българският специалист, цитиран от Спортал.", "date": "2017.08.22", "title": "Мъри Стоилов след спектакъла срещу Селтик: Още един гол и можехме да мислим за чудо "}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BF%D0%BE%D0%B3%D0%BD%D0%B0-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%B2-%D1%85%D0%B0%D1%80%D0%BC%D0%B0%D0%BD%D0%BB%D0%B8-%D0%B7%D0%B0-%D1%81%D0%BC%D0%B5%D1%82%D0%BA%D0%B0-%E2%80%9E%D1%81%D0%B5%D0%B4%D0%B5%D0%BD%D0%B5-%D0%B1%D0%B5%D0%B7-%D0%BA%D0%BE%D0%BD%D1%81%D1%83%D0%BC%D0%B0%D1%86%D0%B8%D1%8F---5-%D0%BB%D0%B5%D0%B2%D0%B0%E2%80%9C-news684972.html", "text": "По инициатива на министъра на туризма Николина Ангелкова започва проверка за категоризацията на заведение в град Харманли, за което клиент твърди, че е получил сметка за престой без консумация. Това съобщиха от пресцентъра на министерството. Според сигнала, подаден до Министерство на туризма, на 15 август 2017 година посетителят е платил 5.00 лв. за „нищо – 1 час“, както е отбелязано на касовата бележка, приложена към сигнала. От сметката се вижда, че от кафе-сладкарница „Оскар“ са поискали сумата в 22.25 часа. Министерство на туризма незабавно е сезирало Комисията за защита на потребителите и Национална агенция по приходите за последваща инспекция на заведението. Министерство на туризма призовава гражданите да бъдат бдителни към подобни ситуации и при нужда да сигнализират на телефон +359 2 90 46 833 или на и e-mail: control@tourism.government.bg.", "date": "2017.08.22", "title": "Министър Ангелкова погна заведение в Харманли за сметка „седене без консумация - 5 лева“"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-15-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%83%D0%B1%D0%B8%D0%B5%D1%86-%D0%B8%D0%B2%D0%B0%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D1%82%D0%BE%D0%B9-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%80%D0%B5%D0%B6%D0%B5-%D1%81-%D0%BD%D0%BE%D0%B6-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0--news685007.html", "text": "15-годишният Иван, обвинен в убийството на 11-годишната Никол от Бургас, не е имал нож и дори не можел да реже с нож или да използва вилица и лъжица, каза майка му Донка Петрова, съобщава Би Ти Ви. Съдът реши днес да го остави в ареста. Зловещото убийство в Бургас е извършено умишлено, твърди прокуратурата. На влизане в съдебната зала Иван не показа никакво съжаление за случилото се. Делото се гледа при закрити врата, а никой от близките му не присъства. По информация на родители на негови съученици, Иван е бил на индивидуално обучение. Бил е дете със специални образователни потребности и е ползвал ресурсен учител. Според близките му той никога не е проявявал агресия. Иван носел у себе си ножа, с който е пробол Никол в асансьора, където е станало убийството. Психиатрични експертизи тепърва ще установяват какви са проблемите му. Не успял да обясни и защо е носел нож в себе си. Майката на Иван каза, че синът й се оплакал, че някой му е откраднал профила и поискал от сестра си да му направи нова парола. Ако съдът го признае за виновен, ще му бъде наложено наказание от 3 до 10 г. затвор. Родителите на Иван още утре ще внесат документи и ще обжалват мярката му„задържане под стража”.", "date": "2017.08.22", "title": "ИЗВЪНРЕДНО! Майката на 15-годишния убиец Иван изригна: Той не може да реже с нож, не може да ползва лъжица и вилица"}
{"url": "http://pik.bg/%D0%BC%D0%BD%D0%BE%D0%B3%D0%BE-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%81%D1%82%D1%80%D0%B0%D0%BD%D0%BD%D0%B8-%D0%B8%D0%BC%D0%B5%D0%B9%D0%BB%D0%B8-%D1%81-%D1%84%D0%B0%D0%B9%D0%BB-%E2%80%9E%D1%81%D0%BC%D0%B5%D1%82%D0%BA%D0%B0%E2%80%9C-%D0%B7%D0%B0%D0%BB%D0%B8%D0%B2%D0%B0%D1%82-%D0%BF%D0%BE%D1%89%D0%B8%D1%82%D0%B5-%D0%BD%D0%B5-%D0%B3%D0%B8-%D0%BE%D1%82%D0%B2%D0%B0%D1%80%D1%8F%D0%B9%D1%82%D0%B5-news685008.html", "text": "Странни мейли за неплатени сметки отново заляха електронните пощи и породиха съмнения за разпространение на вирус. Съобщенията се изпращат от имейл адрес k-yoshida@koushin-k.com, който се представя с името Румен Узунов. Мейлът съдържа zip файл, озаглавен \"сметка\", а съобщението гласи \"За повече подробности, моля, отворете прикачения файл\". Специалисти съветват интернет потребителите в никакъв случай да не отварят въпросния файл, тъй като може да съдържа вирус, който компрометира компютърната система и \"краде\" лични данни и пароли.", "date": "2017.08.22", "title": "МНОГО ВНИМАВАЙТЕ! Странни имейли с файл „сметка“ заливат пощите, не ги отваряйте"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D0%B8-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B2%D0%B5%D0%B3%D0%B0%D0%BD%D0%B8%D1%82%D0%B5-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news685010.html", "text": "42 партии ще участват в парламентарните избори в Германия през септември, което се оценява като рекорд, както и като показател за висока политическа ангажираност на обществото. Това заяви представител на германските изборни власти, цитиран от ДПА. От партиите, които ще излъчат кандидати, 16 се явяват за пръв път на национални избори, каза Дитер Заррайтер, който отговаря за организирането на изборите. По думите му броят на участващите политически формации ще е най-големият от обединението на Германия през 1990 г. \"Това развитие противоречи на ширещата се теза, че сред гражданите има разочарование от политиката\", каза Заррайтер. Той коментира, че \"за него политическият климат показва, че тенденцията на увеличаване на избирателната активност е възможно да продължи и през 2017 г.\" На последните парламентарни избори през 2013 г. избирателната активност се е повишила и е достигнала 71,5% при 70,8% през 2009 г. На изборите през септември ще се явят общо 4828 кандидати - с 400 повече в сравнение с 2013 г. - представляващи партии от твърдолинейния ляв спектър и радикалната десница до такива, които призовават за действия в подкрепа на вегетарианците и веганите, животните, хип-хопа и повече духовност в политиката. Единственият случай след обединението с повече кандидати е бил през 1998 г., когато те са били над 5000. От имащите право на глас следващия месец общо 61,5 милиона души около 3 млн. го получават за пръв път. При Зелените има най-много кандидати жени, 46,9%, а най-малко са при съюзниците на канцлера Ангела Меркел от партия Християнсоциален съюз, 22,2%. Най-младият кандидат е Флорис Беер от антисистемната партия \"Партията\", който ще навърши 18 години дни преди изборите, а най-възрастният - 89-годишната Барбара Рютинг, писателка и актриса, кандидат на В-партията - партията на промяната, вегетарианците и веганите.", "date": "2017.08.22", "title": "ТОТАЛЕН ХИТ! И партията на веганите ще участва на изборите в Германия"}
{"url": "http://pik.bg/%D0%BA%D0%BE%D0%B9-%D0%B4%D1%8A%D1%80%D0%B6%D0%B8-%D1%80%D0%B5%D0%BA%D0%BE%D1%80%D0%B4%D1%8A%D1%82-%D0%B7%D0%B0-%D0%BD%D0%B0%D0%B9-%D0%B4%D1%8A%D0%BB%D0%B3%D0%B8%D1%8F-%D0%B1%D1%80%D0%B0%D0%BA-%D0%B2-%D1%85%D0%BE%D0%BB%D0%B8%D0%B2%D1%83%D0%B4---%D0%BF%D0%BB%D1%8E%D1%81-%D0%BE%D1%89%D0%B5-9-%D0%B7%D0%B2%D0%B5%D0%B7%D0%B4%D0%BD%D0%B8-%D0%BE%D1%82%D0%BB%D0%B8%D1%87%D0%BD%D0%B8%D1%86%D0%B8-%D0%B2-%D1%81%D0%B5%D0%BC%D0%B5%D0%B9%D0%BD%D0%BE%D1%82%D0%BE-news684888.html", "text": "Кейн видял за пръв път Шакира Бакш в телевизионна реклама за кафе. Светкавично бил запленен от нейната красота и се заел с това да намери и покори тази сияйна и прелестна девойка. Така и станало, а връзката им продължава вече 43 години. Техният дългогодишен брак е срещал всички възможни препятствия, които се изпречват на обвързаните двойки. \"Когато си бил женен за един човек цели трийсет години и сте пробвали всичко, имаш абсолютното право да кажеш \"Всичко да върви по дяволите!\" и да се измъкнеш. Но също така можеш да кажеш \"Всички да вървят по дяволите, извинявай\", споделя актьорът. Когато Джейми Лий Къртис вижда снимката на младия хубавец Кристофър Гест в едно клюкарско списания, тя незабавно казва на приятелката си: \"Ще се омъжа за този човек!\". Скоро след това е срещат за пръв път, влюбват се един в друг и се женят. И ако това не се нарича любов от пръв поглед… Хубавецът Кевин прекарва дълго време в ухажване на недостъпната Кира. Тя първоначално хич не била въодушевена от възможността да бъде с него. Актьорът обаче не се отказал и накрая Седжуик склонила да излязат на среща. Какво следва? Две деца и двайсет и осем години дълъг, успешен и щастлив брак. Хю Лори и Джо Грийн винаги са се стремели да прекарват колкото си може повече време заедно, дори когато бракът им е преминавал през много тежки моменти на неразбирателство. \"Джо и аз се допълваме перфектно. И сякаш чувствам, че през дългите години брак ние всъщност ставаме все по-близки\", емоционално споделя Лори. Те се срещат през далечната 1987 г., но по онова време Лиса не смята, че нещата между тях могат да станат сериозни. Няколко години след авантюрата, отново се срещат на снимачната площадка на \"Приятели\". Започват да излизат заедно и след време се женят. Двойката има един син. Тази двойка също се опитва да прекара цялото си налично свободно време заедно и затова твърде рядко могат да бъдат забелязани на публични събития и премиери. \"Искаме за предпазим нашия крехък съюз от хищническите очи на журналистите и папараците. Може би тези усилия са причина да имаме толкова прекрасна и дълга връзка\", признава Фреди. През 1998 г. Джеймс Белуши най-накрая намери щастието си като се ожени за Дженифър Слоан. Те са горди родители на две деца. \"Жена ми е невероятна! Тя ме научи на най-важното нещо в живота - как да обичам!\", откровен е актьорът. Те се запознават на един купон и съвсем скоро разбират, че са създадени един за друг. Оттогава са изминали цели седемнайсет години и двамата актьори са участвали в безброй филмови и телевизионни продукции, като на всичкото отгоре имат и две деца. \"Аз като много наивен романтик винаги съм чакал за принцесата в живота ми, търсейки я възседнал бял кон!\", казва шегобиецът Стилър. Доста време измина преди тези двамата да се намерят един друг, а така и щастието си. Срещата със Сюзън се оказва чудото в живота на Робърт. Той черпи сила от нейната любов, за да превъзмогне зависимостта си от алкохола и наркотиците. \"Две седмици без жена ми? Това е мнооого дълго!\", заявява актьорът, цитиран от \"Cinefish.bg\".", "date": "2017.08.22", "title": "Кой държи рекордът за най-дългия брак в Холивуд - плюс още 9 звездни отличници в семейното ложе (СНИМКИ)"}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%BE%D1%82-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B3%D0%BE%D1%82%D0%B2%D0%B5%D0%BB%D0%B8-%D0%BF%D0%BE-%D0%B3%D0%BE%D0%BB%D1%8F%D0%BC-%D0%B0%D1%82%D0%B5%D0%BD%D1%82%D0%B0%D1%82-news684973.html", "text": "AFP. Членът на терористичната клетка, която извърши нападението в Барселона Мохамед Хули Чемлал призна, че той и другите заподозрени са планирали по-голям атентат, заявиха от испанския съд, цитирани от Мохамед Чемлал, за който се смята, че е участвал в нападенията в Барселона и Камбрилс, призна пред полицията и разпитващия го съдия, че групата му е имала намерение да извърши по-голям и мащабен атентат. Това заяви за медиите източник от испанските власти, който пожела анонимност.", "date": "2017.08.22", "title": "Терористите от Барселона готвели по-голям атентат"}
{"url": "http://pik.bg/%D0%B1%D0%B5%D1%80%D0%B1%D0%BE-%D1%82%D1%80%D0%BE%D1%88%D0%B8-%D1%80%D0%B5%D0%BA%D0%BE%D1%80%D0%B4%D0%B8-%D0%B2-%D0%B8%D0%BD%D0%B4%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D1%89%D0%B5-%D1%81%D1%82%D0%B0%D0%BD%D0%B5-%D1%82%D1%80%D0%B5%D1%82%D0%B8%D1%8F%D1%82-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%BE%D0%BF%D0%BB%D0%B0%D1%82%D0%B5%D0%BD-%D0%B8%D0%B3%D1%80%D0%B0%D1%87-%D0%B2-%D0%BC%D0%B5%D1%81%D1%82%D0%BD%D0%B8%D1%8F-%D1%84-news684931.html", "text": "Трансферът на Димитър Бербатов в Керала Бластърс все още не е потвърден официално от нито една от страните, но вече се появи интригуваща информация около финансовите параметри на контракта. Според \"Sportkeeda\" бившият голмайстор на Манчестър Юнайтед ще стане третият най-високоплатен играч в историята на индийския футбол и вторият по заплата от действащите футболисти. Твърди се, че Барбатов ще получи около 75 милиона рупии за целия сезон, който ще продължи близо 5 месеца. Според сегашния курс това са 994 500 евро. Българинът ще отстъпва по възнаграждение единствено на бившия си съотборник в Тотнъм Роби Кийн, който подписа с шампиона Атлетико де Колката. Ирландецът може потенциално да получи до 92 млн. рупии или 1 219 920 евро. Най-високата заплата, давана някога в индийския футбол, пък е взимал Алесандро дел Пиеро, който през 2014 година игра за Делхи Дайнамос. Италианецът е получил около 1 336 608 евро (по сегашния курс) за един сезон в Индийската Суперлига. Сезонът започва на 17 ноември, като през тази година в елита ще участват два отбора повече. Именно поради тази причина кампанията ще бъде малко по-дълга от обичайното - пет месеца, вместо стандартните до момента четири месеца.", "date": "2017.08.22", "title": "Бербо троши рекорди в Индия! Българинът ще стане третият най-високоплатен играч в местния футбол"}
{"url": "http://pik.bg/%D0%BA%D1%80%D1%8A%D1%81%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8%D1%8F-%D1%82%D0%BE%D1%80%D0%BC%D0%BE%D0%B7-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D1%87%D0%B5%D1%85%D1%8A%D1%82-%D0%BA%D0%BE%D1%87%D0%B0%D0%BB%D0%BA%D0%B0-%D0%BD%D0%B8-%D0%B0%D1%82%D0%B0%D0%BA%D1%83%D0%B2%D0%B0-%D1%81-%E2%80%9E%D1%82%D0%BE%D0%BF-%D1%84%D0%BE%D1%80%D0%B5%D0%BA%D1%81%E2%80%9C-news685019.html", "text": "“ „ „ Телефонният тормоз от менте валутните посредници се засилва през последните седмици, съобщават от Икономическа полиция. Валят предложения за бързо и сигурно забогатяване посредством търговия с валути Безспорно най-голям интерес буди завръщането в България на Бащата на телефонния тормоз – чехът Павел Кочалка, чрез създадената от него „ТОП ФОРЕКС“ ( . Фирмата се представлява в България от т. нар. маркетингово звено, което само набира клиенти чрез телефонен марткетинг – Странно е завръщането на този човек в бизнеса, при положение, че е известен на властите в няколко страни със завличането на огромни суми от клиенти посредсвом предложения за инвестиции във валути. Още повече, че има двоен грях. Преди години е създал фирма, чиято мисия била да помага на „ужилените“ да си върнат парите от фалирали инвестиционни посредници. Фирмата е била регистрирана на името на майка му, поради невъзможност да е под негово ръководство. В повечето случаи тази издънка е ограбила допълнително ощетените вложители и клиенти, поради което е била прекратена. Всъщност Кочалка не стои директно зад фирмата. Шеф на новата група за телефонен тормоз е Томас Чапек, а оперативно лице и пряк шеф на Кочалка е Юрай или Юрий Хрбати. Обща снимка на тримата намерихме във Фейсбук. Зарибяването е много изпипано”, коментират от икономическа полиция. Първо рекламират в интернет посредством сайта си, след това се обаждат на хората и им казват: “Вече ни познавате, нали? “Дайте 100 или 50 долара – нещо дребно, за да видите как става, а и да се уверите, че се печели”. От това свое първо вложение пишман инвеститорите печелят здраво за дни. Често доходността от него е 300-400%, т.е. вложилият 100 долара след броени дни вече има 400, че и повече по сметката си. А страстта към бързите печалби е последното, което ще напусне човеците преди Второто пришествие. След това управляващите чуждите пари благодетели се обаждат на „клиента“ си повторно и казват: “Виж се колко си добър във форекса, това е твоето призвание, а не да си инженер, водопроводчик или продавач. Играй с по-голяма сума и търгувай с повече валути, за да спечелиш повече. Истинското ти поприще е валутениграч!” С влагането на големи пари пишман инвеститорът е приключил с борсовата си игра завинаги. Защото е дошла фазата на… обезкостяването. Интересното е, че хората дори и не питат откъде идват тези нереални свръхпечалби в началото. Те играят през платформи и остават с впечатление, че благодарение на своите “дълбоки” познания и нюх са ги изкарали сами. Всъщност вложените пари не са излизали никъде по форекс борсите. В някои от случаите проверяваните дружества са сключили договор за промотиране и реклама с лицензиран инвестиционен посредник в чужбина (предимно Република Кипър). Целта е служителите на дружеството в България да привличат клиенти за контрагента си зад граница. След установяване на контакт с евентуалните клиенти служители на проверяваните дружества организират директни срещи. Луксозно обзаведени офиси и ентусиазирани добре облечени служители прилъгват по-недалновидни и доверчиви хора да инвестират. На въпроса: „Имате ли издаден лиценз” отговорът винаги е утвърдителен (Да, Кипърски).. Практикува се и прикритие зад фасадата на рекламна агенция. „Липсата на писмен документ, удостоверяващ отношенията с клиенти, както и фактът, че нерегламентираната дейност – предлагането на валути, се осъществява по телефон, вдъхват самоувереност и чувство за недосегаемост на управителите и служителите на дружествата, извършващи дейност, за която законодателството изисква релевантен лиценз.“ Преди да проведете дори и предварителен разговор с „посредник“, погледнете има ли го в списъка на инвестиционните посредници и на управляващите дружества, получили лиценз от КФН – той е общодостъпен на интернет страницата на надзора“, предупреждават от регулатора. Когато големите пари дойдат обаче, мошениците агитират измамените камилчета за „улеснение“ да прехвърлят парите на техен доверен брокер, който директно ще шета на FOREX пазарите, за да ги обогати максимално. В следващия миг парите могат да изтекат изцяло или частично в чужди джобове. А редовното обяснение е невинното: „Пазарът неочаквано се срина.“ И агитират клетите инвеститори да вложат допълнително пари, за да избият „клина“. Впоследствие за няколко минути до няколко дни новите суми също се губят.", "date": "2017.08.22", "title": "Кръстникът на телефонния тормоз се завръща: Чехът Кочалка ни атакува с „ТОП ФОРЕКС“"}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%E2%80%9E%D0%BC%D0%B0%D1%81%D0%BA%D0%B8%D1%80%D0%B0%D1%85%D0%B0%E2%80%9C-%D0%B5%D0%B4%D0%BD%D0%B0-%D0%BE%D1%82-3d-%D1%84%D0%B8%D0%B3%D1%83%D1%80%D0%B8%D1%82%D0%B5-%D0%B4%D0%BE-%D1%88%D0%B8%D1%88%D0%BA%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%BA%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news684927.html", "text": "По-малко от месец преди старта на новата учебна година, една от 3D фигурите за безопасно пресичане на Шишковата градинка, стана обект на вандалска проява. Пластмасовата фигура на момиче е „разкрасена“ с черен спрей около очите, съобщава морето.нет. Куклата, която беше монтирана до една от пешеходните пътеки, водещи към училище „Климент Охридски“, е част от Кампанията ''Пресичай Безопасно с Боби и Кели”. 3D фигурите в реален детски размер, бяха монтирани на 10 ключови пешеходни зебри във Варна през септември на миналата година, ден преди биенето на първия училищен звънец. Идеята за поставянето им е да помагат за навременно ограничаване на скоростта около пешеходните пътеки и даване на предимство на пешеходците. Според организаторите на кампанията, подкрепена и от Община Варна, практиката, действаща в много европейски държави, показва по-отговорно и внимателно поведение от страна на шофьорите, наближавайки зебра, обезопасена по този напълно иновативен и непознат за страната ни начин. Припомняме, че само седмици след монтирането на първите 3D фигури във Варна, част от тях бяха изпочупени и потрошени.", "date": "2017.08.22", "title": "Вандали „маскираха“ една от 3D фигурите до Шишковата градинка във Варна"}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B1%D0%B8%D1%80%D0%BC%D0%B0%D1%82%D0%B0---%D1%84%D0%B5%D1%88%D1%8A%D0%BD-%D0%BC%D0%B5%D0%BD%D1%82%D0%BE%D1%80-%D0%BD%D0%B0-%D0%B0%D0%BB%D0%B8%D1%81%D0%B8%D1%8F-%D0%B2-%D0%BD%D0%BE%D0%B2%D0%B8%D1%8F-%D0%B9-%D0%BA%D0%BB%D0%B8%D0%BF-%D0%B2%D0%B8%D0%B4%D0%B5%D0%BE-news684988.html", "text": "В края на юли Алисия промотира новия си проект \"Мачкай\", който вече се радва на вниманието на меломаните. Звездата на \"Ара Мюзик\" се довери на Жоро Марков за режисурата на видеоклипа, а лентата бе заснета в частна вила в Лозенец. За всички любопитни да видят какво се случи на снимачната площадка на \"Мачкай\", \"Фен ТВ\" представи мейкинг в рубриката \"Зад кулисите\". На краткото видео се забелязва и бившата свекърва на Алисия - Лидия Станоева-Скалата. Майката на Малката Бирма остана приятелка с певицата и след раздялата й с наследника й. В мейкинг-видеото се забелязва, че Скалата е като моден ментор на любимата си певица и бивша снаха - грижи се дали дрехите й стоят добре.", "date": "2017.08.22", "title": "Майката на Бирмата - фешън ментор на Алисия в новия й клип (ВИДЕО)"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%BD%D0%B0%D0%BB%D0%B8%D1%82%D0%B0%D1%82-%D0%BD%D0%B0%D0%B9-%D0%B2%D0%B5%D1%87%D0%B5-%D0%BD%D0%B0-%D1%81%D1%82%D1%80%D0%BE%D0%B9%D0%BD%D0%B8-%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B8-news684978.html", "text": "Британците си падат по стройни блондинки, докато дамите предпочитат мускулести брюнети. Това показват резултатите след допитване сред 4000 потребители на новото приложение за запознанства Тайп, съобщава „Дейли Мейл“, цитирани от \"Новини Лондон\". Резултатите от анкетата показват, че 50 процента от представителите на силния пол харесват по-слаби дами, докато една пета от тях предпочитат русия цвят на косата. Жените също не бягат от отдавна наложилото се клише желаният партньор да е висок, атлетичен и тъмнокос хубавец. Най-малко поклонници сред представителите и на двата пола имат червенокосите. Едва 11 процента от мъжете отдават предпочитанията си на жени с рижави коси. Дамите са още по-неблагосклонни - само четири процента от тях се виждат в обятията на мъж, чиято коса е цвят на морков. Приложението Тайп дава възможност на потребителите да посочват определен тип партньор, с когото биха желали да се запознаят, както и да филтрират хората, които не им допадат.", "date": "2017.08.22", "title": "Британците налитат най-вече на стройни блондинки "}
{"url": "http://pik.bg/%D0%B7%D0%B0%D0%BF%D0%BB%D0%B0%D1%85%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B1%D1%80%D0%B0%D0%BD%D0%B8-%D1%8F%D0%B4%D1%80%D0%B5%D0%BD%D0%B8%D1%8F-%D1%81%D0%B8-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB-%D0%BD%D1%8F%D0%BC%D0%B0-%D0%B4%D0%B0-%D0%B3%D0%BE-%D0%B2%D0%BA%D0%BB%D1%8E%D1%87%D0%B2%D0%B0-%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news684975.html", "text": "Северна Корея и САЩ излязоха с взаимни обвинения за военна заплаха и застрашаване на мира, съобщава Ройтерс, цитирани от Фокус. Посланикът на Пхенян в ООН обяви, че Северна Корея никога няма да постави ядрения си арсенал на масата за преговори. Американският пратеник в ООН заяви, че един от ключовите приоритети на президента Доналд Тръмп е да се защитят САЩ и съюзниците им от „растящата заплаха“ на Северна Корея. Той добави, че Вашингтон е готов да използва „пълния набор от възможности на разположение“. Американският посланик за разоръжаване Робърт Ууд заяви на конференцията на ООН, че „пътят към диалога е все още опция“ за Пхенян. Севернокорейският дипломат Ю Чон Чол каза, че мерките на страната му за засилване на ядрената мощ и интерконтиненталните й ракети, са „оправдани и легитимни“. „Докато враждебната американска политика и ядрена заплаха остават непроменени, КНДР няма да постави защитния си ядрен капацитет на масата за преговори“, каза представителят на режима в Пхенян.", "date": "2017.08.22", "title": "ЗАПЛАХА! Северна Корея брани ядрения си потенциал, няма да го включва в преговори"}
{"url": "http://pik.bg/%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D1%80%D0%B5%D0%BD%D0%B4%D0%BE-%D1%81%D0%B5-%D0%B7%D0%B0%D0%BD%D0%B5%D0%BC%D0%B0%D1%80%D0%B8-%D0%BC%D0%BE%D0%BD%D0%B8%D0%BA%D0%B0-%D0%B4%D0%BE%D0%B1%D1%80%D0%B8%D0%BD%D0%BE%D0%B2%D0%B0-%D1%80%D1%83%D1%85%D0%BD%D0%B0-%D1%81%D0%BB%D0%B5%D0%B4-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%BC%D1%83-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%B4%D1%80%D0%BE%D0%B3%D0%B0-%D1%81-news684985.html", "text": "Бившата жена на Евелин Банев-Брендо - Моника Добринова, е престанала да полага грижи за външния си вид. Блондинката е качила поне 10 килограма над обичайното си тегло, като вече има и двойна гуша. Съседите й в столичния квартал \"Бояна\" потвърдиха, че в последно време тя е спряла да посещава фитнеса, в който ходеше доскоро. \"Преди я виждахме, когато тръгнеше да спортува. Познаваше се по спортния екип и сака й за тренировки, но от доста време не сме я засичали с анцуг“, разказват те. Другата причина за запуснатия вид на бившата красавица са постоянните проблеми около нея. Макар официално да се води разведена с бившия си мъж Евелин, двамата неофициално имат прекалено много общи пари и имоти, за да успеят да се разделят завинаги и тя да започне нов живот, пише седмичник. Преди два месеца Банев окончателно беше осъден на 10 години и половина затвор в Румъния за трафик на наркотици. Тази новина никак не зарадвала Моника и тя се затворила в дома си.", "date": "2017.08.22", "title": "Жената на Брендо се занемари! Моника Добринова рухна след присъдата му за трафик на дрога (СНИМКИ)"}
{"url": "http://pik.bg/%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%81%D0%BF%D1%80%D1%8F%D0%B3%D0%B0%D1%82-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%B7%D0%B0-15-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news685023.html", "text": "Шампионът на България Лудогорец проявява сериозен интерес към нападателя на френския Сент Етиен Роберт Берич, съобщава местното издание “Le Progres”. 26-годишният словенски национал не влиза в плановете на новия испански треньор на “зелено-белите” Оскар Гарсия и няма нито една игрова минута от началото на сезона. Проблем може се окаже единствено цената на Берич, за когото клубът от Лига 1 плати през лятото на 2015-а 7,5 милиона евро на австрийския Рапид (Виена). За два сезона с екипа на десеткратния шампион на Франция словенецът има 45 мача и 14 гола на сметката си. Интерес към Роберт проявяват клубове от Англия, Испания, Германия и Австрия, където е добре познат от престоите си в Щурм (Грац) и Рапид (Виена), предава Спортал. Първенецът в родната Първа лига продължава да търси класно попълнение в предни редици след продажбата на Джонатан Кафу в Бордо за рекордните 7 милиона евро.", "date": "2017.08.22", "title": "Във Франция спрягат нападател за 15 милиона за Лудогорец"}
{"url": "http://pik.bg/%D0%B1%D0%B5%D0%B1%D0%B5-%D0%B3%D0%B8%D0%B3%D0%B0%D0%BD%D1%82-%D1%81%D0%B5-%D1%80%D0%BE%D0%B4%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%82%D0%B5%D0%B6%D0%B8-52-%D0%BA%D0%B3-news684994.html", "text": "Бебе гигант се роди във Варна. Малкият Орлин е проплакал месец по-рано. Въпреки това той тежи завидните 5 килограма и 200 грама, предава България он еър. Орлин е най-голямото бебе, което се е родило в морската столица през тази година. Той се е появил на бял свят месец по-рано. За 36-годишната майка и бащата на новороденото това е дългочакана рожба. Родилката потърсила медицинска помощ преди дни. Тогава лекарите преценили, че трябва да изродят бебето със секцио. В крайна сметка всичко завършва благополучно. А малкият Орлин вече демонстрира завидни гласови заложби. Той и неговата майка са в добро състояние и очакват скоро да се приберат у дома.", "date": "2017.08.22", "title": "Бебе-гигант се роди във Варна! Тежи 5,2 кг"}
{"url": "http://pik.bg/%D1%81%D0%B5%D0%BA%D1%81-%D0%B3%D1%80%D0%B5%D1%88%D0%BA%D0%B8-%D0%BA%D0%BE%D0%B8%D1%82%D0%BE-%D0%B2%D1%81%D1%8F%D0%BA%D0%B0-%D0%B6%D0%B5%D0%BD%D0%B0-%D0%BF%D1%80%D0%B0%D0%B2%D0%B8-news684959.html", "text": "Колкото и опитна да е една жена, има грешки в секса, които всеки прави. Но няма защо да се тревожите, дами, всеки прави тези грешки поне веднъж. Хубавото е, че се учим от тях. Ако досега не сте осъзнали къде грешите, вижте кои са най-често срещаните грешни ходове в леглото и не ги повтаряйте! Липсата на инициатива в секса пречи, защото притъпява желанията и на отсрещната страна. Ако мъжът непрекъснато се чувства нежелан, ако само той пръв прави крачка към интимност, ако винаги чакате той да ви предразположи, сексуалният ви живот ще страда. Голяма грешка е да се вкопчвате в крайния резултат от секса – оргазмът. Ако понякога става така, че не успявате да свършите или не свършвате заедно, не го превръщайте в такъв проблем. Има начини за решаване на ситуацията чрез различни секс техники. Ако обаче правите от мухата слон, може желанието на партньора ви да се изпари. Няма мъж, който да не обича понякога да му се правят комплименти. В крайна сметка всичко, което мъжете правят е за да ни впечатлят. Ако не ги хвалим от време на време, ще изгубим обожанието им. Чест женски комплекс е притеснението как изглеждаме голи в леглото. В момент на възбуда мъжете рядко забелязват разни недостатъци, които ние познаваме в тялото си. Последното, което ги интересува е дали имате стрии по бедрата или малко целулит по дупето. Изживяването е от значение. Не го помрачавайте със съмнения. Това личи и в представянето ви. Не се срамувайте от сексуалните си желания. Хората не четат мисли. Понякога е по-добре да споделите какво точно искате, вместо да се надявате той да се сети сам. Така ще направите секса още по-вълнуващ. Може да ви се струва секси и супер възбуждащо, защото го показват в много филми с горещи секс сцени, но мъжете не го харесват. Забиването на нокти в кожата им, най-вече по гърба, може доста рязко да накара възбудата им да стихне. Имайте го предвид. Най-хубавата част от секса, а вие я пропускате?! Защо не експериментирате? Та това е най-забавното, най-разпалващото и най-интересното от цялата връзка. Опитайте и няма да съжалявате. Хей, момичета! Преглътнете факта, че мъжете имат нужда от сън след секс. Това е нормална физиологична реакция и трябва да им простите. След резкият спад на допамина и тестостерона мозъкът има нужда от почивка и веднага изключва определени функции, за да се съхрани. Следващият път, ако партньорът ви заспи скоро след секс, не му се сърдете.", "date": "2017.08.22", "title": "Секс грешки, които всяка жена прави"}
{"url": "http://pik.bg/%D1%81%D0%B5%D0%BA%D1%81-%D0%B2%D1%80%D1%8A%D1%82%D0%BA%D0%B8-%D1%80%D0%B0%D1%87%D0%BA%D0%BE%D0%B2-%D0%BA%D1%80%D1%8A%D1%88%D0%BD%D0%B0%D0%BB-%D0%BD%D0%B0-%D0%BC%D0%B0%D1%80%D0%B8%D1%8F-%D1%81-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%87%D0%B0%D0%BA-%D0%BF%D0%BE%D1%81%D0%BB%D0%B5-%D0%B8%D0%B3%D0%BD%D0%B0%D1%82%D0%BE%D0%B2%D0%B0-%D0%BC%D1%83-%D1%81%D0%BB%D0%BE%D0%B6%D0%B8%D0%BB%D0%B0-%D1%80%D0%BE%D0%B3%D0%B0-%D1%81-%D0%B5%D0%BD%D1%87%D0%BE-%D0%BA-news684863.html", "text": "Странен слух обикаля светските среди в последно време. Според него Преслава е причината за раздялата на актьора Димитър Рачков и Мария Игнатова. Палавата певица завъртяла главата на Рачков още преди години, когато двамата имали кратък любовен романс. Тогава Игнатова простила и продължили да съжителстват като семейство. Наскоро обаче пайнерката отново се завъртяла край Митко и успяла да го оплете в мрежите си. Всичко това стигнало до ушите на Игнатова, която пък скочила в обятията на Енчо Керязов. Със сигурност на бившата вече двойка е доста трудно да приеме реалността, след като живяха 8 години като семейство. Разбрали се обаче да не коментират отношенията си и никой да не казва лоша дума за другия. Затова и Рачков твърде лаконично обяви раздялата им с няколко изречения, пише седмичник. \"Във връзка с многобройните запитвания и нестихващ интерес от страна на някои медии, както и за да спестя допълнително време, енергия и творчески ентусиазъм, който води до различни сюжетни и драматургични обрати на т.нар. \"журналисти\" и папараци от жълтите медии, съобщавам официално, че аз и Мария Игнатова вече не сме заедно. Това е първият ми и последен коментар в тази връзка и с него смятам темата за приключена!\", обяви раздялата Рачков.", "date": "2017.08.22", "title": "СЕКС ВРЪТКИ! Рачков кръшнал на Мария с Преслава! Чак после Игнатова му сложила рога с Енчо Керязов"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B0%D0%BF%D0%B8-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D0%BB%D1%8E%D0%BB%D0%B8%D0%BD%E2%80%9C-news684996.html", "text": "Временно е ограничено движението в изпреварващата лента на АМ \"Люлин\" при км 2 в посока Перник поради ПТП. Това съобщиха от пресцентъра на Агенция \"Пътна инфраструктура\". Движението се осъществява в активната и аварийна лента и се регулира от \"Пътна полиция\".", "date": "2017.08.22", "title": "ВНИМАНИЕ! Катастрофа затапи магистрала „Люлин“"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D0%B3%D0%BB%D0%B5%D0%B4%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-%D0%B2-%D1%81%D1%80%D1%8F%D0%B4%D0%B0-news684999.html", "text": "1. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ИЗОБРАЖЕНИЕТО НА ГЕРБА НА РЕПУБЛИКА БЪЛГАРИЯ ДА БЪДЕ ВКЛЮЧЕНО В МАРКАТА НА „ДЪРЖАВЕН ВЕСТНИК” 2. ПРОЕКТ НА РЕШЕНИЕ ЗА ПРЕДЛОЖЕНИЕ ДО ПРЕЗИДЕНТА НА РЕПУБИЛКА БЪЛГАРИЯ ЗА ИЗДАВАНЕ НА УКАЗ ЗА НАЗНАЧАВАНЕ НА ПРЕДСЕДАТЕЛ НА ДЪРЖАВНА АГЕНЦИЯ «ТЕХНИЧЕСКИ ОПЕРАЦИИ» 3. ПРОЕКТ НА РЕШЕНИЕ ЗА ОДОБРЯВАНЕ НА ГОДИШЕН ДОКЛАД ЗА СЪСТОЯНИЕТО НА НАЦИОНАЛНАТА СИГУРНОСТ ПРЕЗ 2016 Г. 4. ПРОЕКТ НА РЕШЕНИЕ ЗА ОДОБРЯВАНЕ НА ДОКЛАДА НА МЕЖДУВЕДОМСТВЕНАТА КОМИСИЯ ЗА ЕКСПОРТЕН КОНТРОЛ И НЕРАЗПРОСТРАНЕНИЕ НА ОРЪЖИЯТА ЗА МАСОВО УНИЩОЖЕНИЕ КЪМ МИНИСТЪРА НА ИКОНОМИКАТА ЗА ИЗПЪЛНЕНИЕТО НА ЗАКОНА ЗА ЕКСПОРТНИЯ КОНТРОЛ НА ПРОДУКТИ, СВЪРЗАНИ С ОТБРАНАТА, И НА ИЗДЕЛИЯ И ТЕХНОЛОГИИ С ДВОЙНА УПОТРЕБА ЗА 2016 Г. 5. ПРОЕКТ НА РЕШЕНИЕ ЗА УЧРЕДЯВАНЕ НА БЕЗСРОЧЕН СЕРВИТУТ ВЪРХУ ПОЗЕМЛЕН ИМОТ В ГОРСКИ ТЕРИТОРИИ – ПУБЛИЧНА ДЪРЖАВНА СОБСТВЕНОСТ, НАМИРАЩИ СЕ В ЗЕМЛИЩЕТО НА С. КАЛИПЕТРОВО, ОБЩИНА СИЛИСТРА 6. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ЗА ПРОДАЖБА НА НЕДВИЖИМ ИМОТ – СОБСТВЕНОСТ НА «ХОЛДИНГ БЪЛГАРСКИ ДЪРЖАВНИ ЖЕЛЕЗНИЦИ» ЕАД, ГР. СОФИЯ 7. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕДОСТАВЯНЕ ЗА УПРАВЛЕНИЕ НА ИМОТ – ПУБЛИЧНА ДЪРЖАВНА СОБСТВЕНОСТ, НА ОБЩИНА ПЛОВДИВ, ОБЛАСТ ПЛОВДИВ 8. ПРОЕКТ НА РЕШЕНИЕ ЗА ОБЯВЯВАНЕ НА ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО МУ ПРЕХВЪРЛЯНЕ В СОБСТВЕНОСТ НА ОБЩИНА ЛЮБИМЕЦ, ОБЛАСТ ХАСКОВО 9. ПРОЕКТ НА РЕШЕНИЕ ЗА ОБЯВЯВАНЕ НА ЧАСТ ОТ ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА РАЗГРАД, ОБЛАСТ РАЗГРАД 10. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА РАЗГРАД, ОБЛАСТ РАЗГРАД 11. ДОКЛАД ЗА ОДОБРЯВАНЕ СЪСТАВА НА ДЕЛЕГАЦИЯТА НА РЕПУБЛИКА БЪЛГАРИЯ ЗА УЧАСТИЕ В РЕДОВНИТЕ ГОДИШНИ СРЕЩИ НА СЪВЕТИТЕ НА УПРАВИТЕЛИТЕ НА ГРУПАТА НА СВЕТОВНАТА БАНКА И НА МЕЖДУНАРОДНИЯ ВАЛУТЕН ФОНД, КОИТО ЩЕ СЕ ПРОВЕДАТ ОТ 13 ДО 15 ОКТОМВРИ ВЪВ ВАШИНГТОН 12. ПРОЕКТ НА РЕШЕНИЕ ЗА РАЗРЕШАВАНЕ ПРИМЕНАВАНЕТО ПРЕЗ И ПРЕБИВАВАНЕТО НА ТЕРИТОРИЯТА НА РЕПУБЛИКА БЪЛГАРИЯ С НЕВОЕНЕН ХАРАКТЕР НА ВЪЗДУХОПЛАВАТЕЛНИ СРЕДСТВА И ЛИЧЕН СЪСТАВ ОТ ВОЕННОВЪЗДУШНИТЕ СИЛИ НА ДЪРЖАВАТА ИЗРАЕЛ ВЪВ ВРЪЗКА С ПРОВЕЖДАНЕ НА СЪВМЕСТНА БЪЛГАРО-ИЗРАЕЛСКА ЛЕТАТЕЛНА ТРЕНИРОВКА „COLLECTOR`S ITEM 17” 13. ПРОЕКТ НА РЕШЕНИЕ ЗА ПРИСЪЕДИНЯВАНЕ НА РЕПУБЛИКА БЪЛГАРИЯ КЪМ СПОРАЗУМЕНИЕТО ЗА СЪЗДАВАНЕ НА МЕЖДУНАРОДНАТА ФОНДАЦИЯ ЕВРОПЕЙСКИ СЪЮЗ – ЛАТИНСКА АМЕРИКА И КАРИБИТЕ 14. ДОКЛАД ЗА ОДОБРЯВАНЕ ПОЗИЦИЯТА НА РЕПУБЛИКА БЪЛГАРИЯ ЗА УЧАСТИЕ В ЗАСЕДАНИЕТО НА КОРЕПЕР ІІ, ФОРМАТ „КОНФЕРЕНЦИЯ НА ПРЕДСТАВИТЕЛИТЕ НА ПРАВИТЕЛСТВАТА НА ДЪРЖАВИТЕ ЧЛЕНКИ”, КОЕТО ЩЕ СЕ ПРОВЕДЕ НА 6 СЕПТЕМВРИ 2017 Г. В БРЮКСЕЛ 15. ДОКЛАД ЗА ОДОБРЯВАНЕ НА РЕЗУЛТАТИТЕ И ВЗЕТИТЕ РЕШЕНИЯ НА ЗАСЕДАНИЕТО НА СЪВЕТА НА ЕВРОПЕЙСКИЯ СЪЮЗ ПО ЗЕМЕДЕЛИЕ И РИБАРСТВО, ПРОВЕДЕНО НА 17 И 18 ЮЛИ 2017 Г. В БРЮКСЕЛ 16. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В НЕФОРМАЛНОТО ЗАСЕДАНИЕ НА СЪВЕТА НА МИНИСТРИТЕ ПО КОНКУРЕНТОСПОСОБНОСТ И ТЕЛЕКОМУНИКАЦИИ НА ЕВРОПЕЙСКИЯ СЪЮЗ, ПРОВЕДЕНО НА 18 ЮЛИ 2017 Г. В ТАЛИН 17. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В НЕФОРМАЛНОТО ЗАСЕДАНИЕ НА СЪВЕТА НА ЕВРОПЕЙСКИЯ СЪЮЗ ПО ЗАЕТОСТ, СОЦИАЛНА ПОЛИТИКА, ЗДРАВЕОПАЗВАНЕ И ПОТРЕБИТЕЛСКИ ВЪПРОСИ, ФОРМАТ „ЗДРАВЕОПАЗВАНЕ”, ПРОВЕДЕНО НА 20 И 21 ЮЛИ 2017 Г. В ТАЛИН 18. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕДОСТАВЯНЕ ЗА УПРАВЛЕНИЕ НА ЧАСТ ОТ ИМОТ – ПУБЛИЧНА ДЪРЖАВНА СОБСТВЕНОСТ, НА ОБЩИНА ВАРНА, ОБЛАСТ ВАРНА 19. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ХРАНИТЕ 20. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА АДМИНИСТРАЦИЯТА 21. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА НАРЕДБАТА ЗА ПРИЛАГАНЕ НА ЧЛ. 7, АЛ. 3 ОТ ЗАКОНА ЗА ВЪЗСТАНОВЯВАНЕ НА СОБСТВЕНОСТТА ВЪРХУ ОДЪРЖАВЕНИ НЕДВИЖИМИ ИМОТИ, ПРИЕТА С ПОСТАНОВЛЕНИЕ №95 НА МИНИСТЕРСКИЯ СЪВЕТ ОТ 2007 Г. 22. ПРОЕКТ НА РЕШЕНИЕ ЗА ИЗМЕНЕНИЕ НА РЕШЕНИЕ №115 НА МИНИСТЕРСКИЯ СЪВЕТ ОТ 2015 Г. ЗА ОПРЕДЕЛЯНЕ НА ПРЕДСТАВИТЕЛИ НА ДЪРЖАВАТА В НАДЗОРНИЯ СЪВЕТ НА НАЦИОНАЛНАТА ЗДРАВНООСИГУРИТЕЛНА КАСА 23. ПРОЕКТ НА РЕШЕНИЕ ЗА ИЗМЕНЕНИЕ И ДОПЪЛНЕНИЕ НА РЕШЕНИЕ №27 НА МИНИСТЕРСКИЯ СЪВЕТ ОТ 2017 Г. ЗА ОПРЕДЕЛЯНЕ НА РЕДА И НАЧИНА ЗА РАЗХОДВАНЕ ПРЕЗ 2017 Г. НА ЧАСТ ОТ ПРЕХОДНИЯ ОСТАТЪК ПО ВАЛУТНА СМЕТКА НА ПРИХОДИТЕ ОТ ПРОДАЖБА НА КВОТИ НА ЕМИСИИ НА ПАРНИКОВИ ГАЗОВЕ ОТ ИНСТАЛАЦИИ ЧРЕЗ ТЪРГ, ПОСТЪПИЛ В БЮДЖЕТА НА МИНИСТЕРСТВОТО НА ОКОЛНАТА СРЕДА И ВОДИТЕ ДО 31 ДЕКЕМВРИ 2012 Г. 24. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ/ТРАНСФЕРИ ЗА 2017 Г. ЗА ИЗПЛАЩАНЕ НА МИНИМАЛНИ ДИФЕРЕНЦИРАНИ РАЗМЕРИ НА ПАРИЧНИТЕ СРЕДСТВА ЗА ФИЗИЧЕСКО ВЪЗПИТАНИЕ И СПОРТ 25. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА УСТРОЙСТВЕНИЯ ПРАВИЛНИК НА МИНИСТЕРСТВОТО НА ОТБРАНАТА, ПРИЕТ С ПОСТАНОВЛЕНИЕ №5 НА МИНИСТЕРСКИЯ СЪВЕТ ОТ 2014 Г.", "date": "2017.08.22", "title": "Ето какво ще гледа Министерският съвет в сряда"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%BC%D1%8A%D0%B6%D0%B0-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BB-%D0%B6%D0%B5%D0%BD%D0%B0-%D1%81%D0%B8-%D0%B2-%D1%81%D0%BE%D1%84%D0%B8%D1%8F-news684997.html", "text": "Софийският градски съд остави в ареста мъжа, който застреля съпругата си пред столично заведение. Мотивите - съществува опасност той да извърши ново престъпление, предава БНТ. Обвиняемият Венцислав Василев поиска по-лека мярка \"домашен арест\", защото е болен от рак. Преди четири дни жената беше убита пред очите на най-добрата ѝ приятелка и много свидетели. В хода на разследването стана ясно, че жената е подала 2 жалби до прокуратурата и 2 до полицията, но без резултат. Само преди 2 месеца по подобен брутален начин беше убита 29-годишната студентка Виола. Тогава стана ясно, че срещу задържания Стефан Стефанов също е имало десетки сигнали в полицията, но без резултат. Случаят провокира проверка на четирима прокурори заради безхаберие. В съдебната зала стана ясно, че обвиняемият Венцислав Василев не е подготвял предварително показното убийство. Случайно видял жена си в заведението. Поискал да разговарят за двете им деца, които по думите му жена му не разрешавала да вижда. Съпругата му обаче отказала да говорят и му казала, че той вече няма деца. Тогава мъжът извадил пистолет и я прострелял пет пъти. По думите му бил на половин метър от жена си и с действията си не бил застрашил живота на останалите клиенти на заведението, сред които е имало и деца. Пред съда обвиняемият заяви, че не се разкайва за стрелбата. Съжалявал единствено за разбитото семейство. Василев разказа, че от години издържал жена си и според него тя имала проблем с алкохола. Имали брак от 13 години, въпреки семейните проблеми отказвал да даде развод на съпругата си. Според показания на свидетели Венцислав от години тормозел психически жена си и ѝ посягал. Въпреки че от 2 години не били заедно, той я дебнел постоянно и ѝ вдигал скандали, разказват приятели на убитата. Заканвал се, че ще я убие. Заради постоянния тормоз преди 6 месеца на Венцислав било забранено от съда да приближава на 100 м жена си, но това не го спирало. Обвиняемият отрече тези твърдения и поиска домашен арест, тъй като се лекува от рак. Ако бъде признат за виновен наказанието, което може да получи Венцислав Василев е от 15 г. до доживотен затвор без замяна.", "date": "2017.08.22", "title": "Съдът остави в ареста мъжа, застрелял жена си в София"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%BE%D1%81%D1%82%D0%B0%D0%B2%D0%B8-%D0%B1%D0%B5%D0%B7-%D0%B4%D0%BE%D0%BC-%D0%B4%D0%B5%D1%81%D0%B5%D1%82%D0%BA%D0%B8-%D0%BE%D1%82-%D1%80%D0%BE%D0%BC%D1%81%D0%BA%D0%B0%D1%82%D0%B0-%D0%BC%D0%B0%D1%85%D0%B0%D0%BB%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%81%D0%BD%D0%B8%D0%BC%D0%BA%D0%B8-news684995.html", "text": "Пожар избухна днес следобед в ромската махала на Враца, съобщава кореспондентът на bTV в региона. Жертви и тежко пострадали няма, но хората са изключително изплашени от огненото бедствие. Два имота са напълно унищожени, като в тях са живеели 4 многолюдни семейства. Предполага се, че пожарът е причинен от късо съединение. Инсталациите на къщите в квартала са много стари. Ще се търси начин за настаняване на хората, които остават без покрив над главата за зимата. На мястото са изпратени линейки и 3 пожарни автомобила. Местните хора твърдят, че огнеборците са се забавили. Полиция също е в махалата.", "date": "2017.08.22", "title": "Голям пожар остави без дом десетки от ромската махала във Враца! (СНИМКИ)"}
{"url": "http://pik.bg/%D0%BF%D1%81%D0%B8%D1%85%D0%B8%D0%B0%D1%82%D1%80%D0%B8%D1%87%D0%BD%D0%B0%D1%82%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%B8%D0%B7%D0%B0-%D0%BD%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%BE%D1%82-%D0%BC%D0%B0%D1%80%D1%81%D0%B8%D0%BB%D0%B8%D1%8F-%D0%BF%D0%BE%D0%BA%D0%B0%D0%B7%D0%B0%D0%BB%D0%B0-%D1%87%D0%B5-%D0%BD%D0%B5-%D0%B5-%D0%BE%D0%BF%D0%B0%D1%81%D0%B5%D0%BD-news684953.html", "text": "Психиатрична експертиза от ноември 2015 г. на нападателя от Марсилия е установила, че \"състоянието му не е опасно\". Вчера той нападна с микробус пешеходци, като се вряза последователно в две спирки. Една жена загина, а друга беше тежко ранена. След психиатричен преглед специалисти потвърдиха, че мъжът страда от психическо разстройство, предаде Франс прес. 35-годишният нападател не е оказал съпротива при задържането си. В ареста мъжът е признал, че е откраднал микробуса, но не е дал обяснение за извършените с него деяния, съобщи прокурорът на Марсилия Ксавие Тарабьо. В микробуса освен писмо от психиатрично заведение са намерени книга за философия и книга с общо представяне на исляма. \"Все пак не може да се каже, че този човек е давал признаци, че е склонен да извърши терористични действия\", каза прокурорът, който вчера отхвърли версията нападението да е с терористична подбуда. В края на 2015 г. мъжът е бил осъден на три години затвор, от които две условно, за кражба и опит за кражба при утежняващи вината обстоятелства. Излязъл е от затвора на 17 май, а след това е лежал в психиатрична клиника. При психиатричния преглед на задържания е установен \"психозен процес\" и е дадено мнение, че състоянието му позволява да остане в ареста.", "date": "2017.08.22", "title": "Психиатричната експертиза на нападателя от Марсилия показала, че не е опасен "}
{"url": "http://pik.bg/%D0%B4%D1%83%D0%B5%D0%B9%D0%BD-%D0%B4%D0%B6%D0%BE%D0%BD%D1%81%D1%8A%D0%BD-%D0%B2%D0%B5%D1%87%D0%B5-%D0%BD%D0%B5-%D0%B5-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%BE%D0%BF%D0%BB%D0%B0%D1%82%D0%B5%D0%BD%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D0%B2-%D1%81%D0%B0%D1%89-news684939.html", "text": "Американецът Марк Уолбърг зае първо място в класацията на най-високоплатените актьори за годината, публикувана от сп. \"Форбс\", предаде ТАСС. За една година холивудският екранен идол е спечелил 68 милиона долара преди плащането на данъци. В първата петица, заедно с Уолбърг, влизат Дуейн Джонсън-Скалата, Вин Дизел, Адам Сандлър и Джаки Чан. По-рано Форбс публикува и класацията на най-високоплатените актриси за годината. Тя бе оглавена от Ема Стоун, участвала в мюзикъла \"La La Land\". В сметките ѝ са постъпили 26 милиона долара преди плащането на данъци.", "date": "2017.08.22", "title": "Дуейн Джонсън вече не е най-високоплатеният актьор в САЩ"}
{"url": "http://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%B7%D0%B0-%D0%B1%D0%BD%D1%82-%D0%B5%D0%BC%D0%B8%D0%BB-%D0%BA%D0%BE%D1%88%D0%BB%D1%83%D0%BA%D0%BE%D0%B2-%D1%81-%D0%BF%D0%BE%D0%B3%D0%BB%D0%B5%D0%B4-%D0%BA%D1%8A%D0%BC-%D0%BC%D1%83%D0%BB%D1%82%D0%B8%D0%BC%D0%B5%D0%B4%D0%B8%D1%8F%D1%82%D0%B0-%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BF%D0%BB%D0%B0%D1%82%D1%84%D0%BE%D1%80%D0%BC%D0%B8-%D0%B4%D0%B0%D0%B4%D0%B5-%D0%BF%D1%80%D0%B8%D0%BC-news684928.html", "text": "Кандидатът за генерален директор на БНТ Емил Кошлуков бе третият по ред, който бе изслушан от СЕМ днес. Той се обяви за по-голяма мултиплатформеност на телевизията, в това число използването на различни социални мрежи и платформи, както и за борба с комерсиализацията, която отговаря на моментните интереси на зрителите. Той заяви, че Националната телевизия е длъжна да отговаря на изискванията на цялото общество. На БНТ е вменено от закона да осигурява услуга за цялото общество и трябва да компенсира в по-голяма степен от частните медии. БНТ не е просто склад за публика и предавания, които другите не искат. Рейтингите не са критерий за качеството на БНТ, но са показател за дейността й, посочи Кошлуков. Удържам на натиск и пазя демокрацията. Доказал съм го неведнъж в кариерата си. Ако бъда избран за генерален директор на БНТ, ще гарантирам пълна редакционна и продуцентска независимост. Това заяви на няколко пъти по време на представянето си пред СЕМ кандидатът за директор на националната телевизия Емил Кошлуков. Емил Кошлуков заяви пред членовете на СЕМ, че през последните 12 години е работил в голяма част от големите телевизии в България, което му дава достатъчно голям опит, за да се справи с поста на генерален директор на БНТ. Кошлуков коментира и дискусионната тема, че е работил в партийната ТВ \"Алфа\". По думите му там е отговарял само за програмирането, не е произвеждал продукция. Не е и не е бил член на партия \"Атака\", чиято собственост е телевизията, и дори често бил критикувал тяхното публично говорене. Той посочи, че в кариерата си на водещ е бил достатъчно обективен, за да няма сега съмнение относното независимостта му като генерален директор. За пример даде трите години, в които е водил \"Факторът Кошлуков\". Тогава много по-често му гостувал опозиционният лидер Сергей Станишев, отколкото премиерът Борисов. \"Редакционната независимост е жизнено важна. Свидетел съм как една добре позиционирана телевизия се срина, когато започна да обслужва партийни интереси\", коментира още той, визирайки периода си в ТВ7. \"Аз самият съм страдал от липса на свобода на словото\", каза той предвид присъдата си по време на режима. И обеща пълна независимост на БНТ. Той подчерта, че аудиторията трябва да подбира съдържанието и то на устройства, които тя пожелае - затова според него бъдещето на БНТ е обвързано с множество устройства и платформи. По отношение на предизвикателствата, които стоят пред БНТ в момента, той посочи комерсиализацията на множество програми, социалните мрежи, които сами подбират съдържанието си, както и това, че всеки един човек може да генерира съдържание. Всеки гледа различни неща на различни носители, на които можеш да си поръчаш и пици, даде пример Кошлуков. Той подчерта, че БНТ трябва да отговаря на изискванията и очакванията на цялото общество, а не на моментните търсения на аудиторията. Затова според него БНТ трябва да се обновява непрекъснато. БНТ няма как да излъчва 4 часа пияна плеймейтка, коментира Кошлуков позицията на националната телевизия в контекста на частните медии. Друг момент от концепцията на Кошлуков е, че трябва да има правила за кариерно израстване, за да знаят служителите на телевизията до какво ниво в йерархията може да достигне. Специален фокус в концепцията му беше отделен на хората с увреждания и предоставяне на телевизионно съдържание, за да може то да достига максимално добре до тях, чрез субтитри за глухонеми, жестономичен превод и т.н. Подчерта и важността да се прави авторско съдържание, предназначено за деца, а не да се излъчват готови продукции в ефира на телевизията. По отношение на дирекция „Мултимедия“ според Емил Кошлуков е необходимо да има редактори по съдържанието, а нюзрумът да бъде кросмедиен. Според него е необходим и отдел за анализи, а що се отнася до обществения съвет, той трябва да работи в посока към стратегии за развитие на БНТ. Според Кошлуков е необходимо също така да се изгради лоялност у зрителите към бранда „БНТ“. Според него аудиторията трябва да определи какви съдържания да се разпространяват в различните интернет платформи, защото във всяка една държава аудиторията използва различни платформи. По отношение на програмите и каналите Кошлуков заяви, че не би направил радикални промени, преди да се запознае с екипите и начина, по който се реализират. За разлика от повечето останали кандидати, той не изрази намерение да промени концепцията на канала БНТ2, като подчерта, че има нужда от подобен регионален канал и даде няколко добри примера от програмата на канала като „Надиграй ме“. Кошлуков спомена, че е необходима публична дискусия по отношение на финансирането. Утре в ефира на БНТ2 ще се излъчи гласуването за нов генерален директор на Българската национална телевизия. Кандидатът за генерален директор на БНТ Емил Кошлуков бе третият по ред, който бе изслушан от СЕМ днес. Той се обяви за по-голяма мултиплатформеност на телевизията, в това число използването на различни социални мрежи и платформи, както и за борба с комерсиализацията, която отговаря на моментните интереси на зрителите. Той заяви, че Националната телевизия е длъжна да отговаря на изискванията на цялото общество. На БНТ е вменено от закона да осигурява услуга за цялото общество и трябва да компенсира в по-голяма степен от частните медии. БНТ не е просто склад за публика и предавания, които другите не искат. Рейтингите не са критерий за качеството на БНТ, но са показател за дейността й, посочи Кошлуков. Удържам на натиск и пазя демокрацията. Доказал съм го неведнъж в кариерата си. Ако бъда избран за генерален директор на БНТ, ще гарантирам пълна редакционна и продуцентска независимост. Това заяви на няколко пъти по време на представянето си пред СЕМ кандидатът за директор на националната телевизия Емил Кошлуков. Емил Кошлуков заяви пред членовете на СЕМ, че през последните 12 години е работил в голяма част от големите телевизии в България, което му дава достатъчно голям опит, за да се справи с поста на генерален директор на БНТ. Кошлуков коментира и дискусионната тема, че е работил в партийната ТВ \"Алфа\". По думите му там е отговарял само за програмирането, не е произвеждал продукция. Не е и не е бил член на партия \"Атака\", чиято собственост е телевизията, и дори често бил критикувал тяхното публично говорене. Той посочи, че в кариерата си на водещ е бил достатъчно обективен, за да няма сега съмнение относното независимостта му като генерален директор. За пример даде трите години, в които е водил \"Факторът Кошлуков\". Тогава много по-често му гостувал опозиционният лидер Сергей Станишев, отколкото премиерът Борисов. \"Редакционната независимост е жизнено важна. Свидетел съм как една добре позиционирана телевизия се срина, когато започна да обслужва партийни интереси\", коментира още той, визирайки периода си в ТВ7. \"Аз самият съм страдал от липса на свобода на словото\", каза той предвид присъдата си по време на режима. И обеща пълна независимост на БНТ. Той подчерта, че аудиторията трябва да подбира съдържанието и то на устройства, които тя пожелае - затова според него бъдещето на БНТ е обвързано с множество устройства и платформи. По отношение на предизвикателствата, които стоят пред БНТ в момента, той посочи комерсиализацията на множество програми, социалните мрежи, които сами подбират съдържанието си, както и това, че всеки един човек може да генерира съдържание. Всеки гледа различни неща на различни носители, на които можеш да си поръчаш и пици, даде пример Кошлуков. Той подчерта, че БНТ трябва да отговаря на изискванията и очакванията на цялото общество, а не на моментните търсения на аудиторията. Затова според него БНТ трябва да се обновява непрекъснато. БНТ няма как да излъчва 4 часа пияна плеймейтка, коментира Кошлуков позицията на националната телевизия в контекста на частните медии. Друг момент от концепцията на Кошлуков е, че трябва да има правила за кариерно израстване, за да знаят служителите на телевизията до какво ниво в йерархията може да достигне. Специален фокус в концепцията му беше отделен на хората с увреждания и предоставяне на телевизионно съдържание, за да може то да достига максимално добре до тях, чрез субтитри за глухонеми, жестономичен превод и т.н. Подчерта и важността да се прави авторско съдържание, предназначено за деца, а не да се излъчват готови продукции в ефира на телевизията. По отношение на дирекция „Мултимедия“ според Емил Кошлуков е необходимо да има редактори по съдържанието, а нюзрумът да бъде кросмедиен. Според него е необходим и отдел за анализи, а що се отнася до обществения съвет, той трябва да работи в посока към стратегии за развитие на БНТ. Според Кошлуков е необходимо също така да се изгради лоялност у зрителите към бранда „БНТ“. Според него аудиторията трябва да определи какви съдържания да се разпространяват в различните интернет платформи, защото във всяка една държава аудиторията използва различни платформи. По отношение на програмите и каналите Кошлуков заяви, че не би направил радикални промени, преди да се запознае с екипите и начина, по който се реализират. За разлика от повечето останали кандидати, той не изрази намерение да промени концепцията на канала БНТ2, като подчерта, че има нужда от подобен регионален канал и даде няколко добри примера от програмата на канала като „Надиграй ме“. Кошлуков спомена, че е необходима публична дискусия по отношение на финансирането. Утре в ефира на БНТ2 ще се излъчи гласуването за нов генерален директор на Българската национална телевизия.", "date": "2017.08.22", "title": "Кандидатът за БНТ Емил Кошлуков с поглед към мултимедията и социалните платформи! Даде пример с пици, пияни плеймейтки и дракони при представянето на концепцията "}
{"url": "http://pik.bg/%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%BE%D0%BB%D0%BA%D0%BE-%D0%B5-%D0%BF%D0%BE%D0%BB%D0%B5%D0%B7%D0%BD%D0%B0-%D0%BB%D1%8E%D1%81%D0%BF%D0%B0%D1%82%D0%B0-%D0%BD%D0%B0-%D1%8F%D0%B4%D0%BA%D0%B0%D1%82%D0%B0-%D0%BD%D0%B0-%D0%B0%D0%B2%D0%BE%D0%BA%D0%B0%D0%B4%D0%BE%D1%82%D0%BE-news684893.html", "text": "Люспата на ядката на авокадото Люспата на ядката на авокадото \"Може да се окаже, че люспите на ядката, смятана досега за отпадъчен продукт, е истинско съкровище заради медицинските съединения в нея, които могат да служат за лечение на рак, сърдечносъдови и други болести“, каза Дебашиш Бандиопадиай от екипа на университета на Тексас. „Резултатите ни показват също, че люспите са потенциален източник на химикали за пластмаса и други промишлени продукти\". Учените са стрили люспите от 300 ядки на авокадо и са получили от тях олио и восък. Лабораторните експерименти са показали, че олиото съдържа 116 съединения, а восъкът - 16. Повечето от тях не са характерни за самата семка. Сред ключовите съединения са хептакозан, който пречи на развитието на туморите, додеканолова киселина, която увеличава \"добрия\" холестерол, доконазол, който се използва в антивирусните лекарства.", "date": "2017.08.22", "title": "Няма да повярвате колко е полезна люспата на ядката на авокадото"}
{"url": "http://pik.bg/%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-fibank-%D0%BD%D0%B0%D0%BF%D1%83%D1%81%D0%BA%D0%B0-%D0%BF%D0%BE%D1%81%D1%82%D0%B0-%D1%81%D0%B8-news685000.html", "text": "След 16 години работа в Първа инвестиционна банка г-н Васил Христов напуска позицията Изпълнителен директор и член на Управителния съвет, считано от 22 август 2017 година. Ръководството на Fibank е благодарно за приноса му към развитието на банката и му пожелава успех в бъдещите начинания. „Гордея се с успехите, които постигнахме заедно в Първа инвестиционна банка и съм благодарен за натрупания опит през всичките тези години!“ сподели г-н Христов. Г-н Васил Христов започва работа в \"Първа инвестиционна банка\" АД през 2001 г. като началник отдел \"Ипотечни кредити\". През 2010 г. г-н Христов бе избран за Изпълнителен директор и член на Управителния съвет на \"Първа инвестиционна банка\" АД. Първа инвестиционна банка е третата по големина на активите банка в България след УниКредит Булбанк и Банка ДСК. Към 30 юни 2017 г. неконсолидираната печалба на Първа инвестиционна банка преди обезценка и данъци е в размер на 82.5 млн. лв., а нетната печалба е 40.6 млн. лв. В началото на месец юли 2017 г. международната рейтингова агенция Moody's присъди на Първа инвестиционна банка дългосрочен рейтинг за депозити B1, а международната рейтингова агенция Fitch Ratings повиши дългосрочния рейтинг на Първа инвестиционна банка от ‘B-’ на ‘B’, а рейтинга й за жизнеспособност от ‘b-’ на ‘b’. Перспективата по дългосрочния рейтинг на Fibank се запазва стабилна.", "date": "2017.08.22", "title": "Изпълнителният директор на Fibank напуска поста си "}
{"url": "http://pik.bg/%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%81%D1%82%D0%BE%D1%8F%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D1%81%D0%B5-%D0%BC%D1%8A%D1%87%D0%B8-%D0%B4%D0%B0-%D0%B3%D0%BE-%D1%80%D0%B0%D0%B7%D0%B2%D0%B5%D0%B4%D0%B5-%D0%BA%D1%83%D0%BA%D0%BB%D0%BE%D0%B2%D0%BE%D0%B4%D0%BA%D0%B0%D1%82%D0%B0-%D0%B2-%D0%BD%D0%B0%D1%82%D1%84%D0%B8%D0%B7-%D1%81%D0%B0%D0%BC%D0%B0-%D1%81%D0%B8-%D0%BD%D0%B0%D0%B1%D1%83%D1%82%D0%B0%D0%BB%D0%B0-news684902.html", "text": "22-годишната метреса на Стоян Алексиев - Ивана Бобойчева, е разчупила \"хоризонта\" на актьора, като го е изучила в тънкостите на уличното кревартно джудо. Според колеги на 66-годишния проф. Генадиев от \"Откраднат живот\" именно палавата студентка от НАТФИЗ със специалност \"Кукли\" е помогнала на престарелия си любовник да се отпусне и да демонстрира свободно щенията си, дори на тротоара пред погледа на десетки минувачи. Алексиев стана за резил преди две седмици, след като бе изловен от фотографите на \"Ретро\" да изследва с ръка подкръстието на Ивана насред столична улица. Папарашкото фото, уловило скандалния момент, очаквано се завъртя като основна лятна тема в актьорската гилдия. Колегите на побелелия донжуан обаче разказват, че всъщност палавата Ивана е дала начален тон в уличния петинг. Бъдещата актриса открай време налита за ласки на публични места и е твърде вероятно сама да е набутала ръката на Стоян в бикините си. \"Това момиченце се оказа голямо перде. Сигурно иска да омае колкото може Стоян и дори да го разведе, за да й трасира пътя до голямата сцена. Тя е страшно амбициозна\", убедени са колегите на Алексиев, които са шокирани от поведението на малката, която не оставяла на мира побелелия любовчия и не спирала да му налита по фрапиращо неприличен начин. От резила с уличното обарване най-доволна била Ивана, която се радвала, че най-после актьорът бил принуден да я легитимира като свое интимно изкушение. Колегите на разпасаните любовници са сигурни, че Бобойчева ще се възползва от ситуацията и чувствата на Алексиев и най-вероятно ще поиска да живеят заедно\", иронично подмятат театрали.", "date": "2017.08.22", "title": "Любовницата на Стоян Алексиев се мъчи да го разведе! Кукловодката в НАТФИЗ сама си набутала ръката му в гащите"}
{"url": "http://pik.bg/%D0%B0%D1%80%D1%81%D0%B5%D0%BD%D0%B0%D0%BB-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%BD%D0%B0%D1%88-%D0%BD%D0%B0%D1%86%D0%B8%D0%BE%D0%BD%D0%B0%D0%BB-news684990.html", "text": "Българският национал Иван Иванов вече не е част от състава на руския Арсенал Тула, съобщиха от клуба. Бившият играч на ЦСКА и Локомотив (Пловдив) е свободен да си търси нов отбор. 29-годишният Иванов премина в тима от Висшата лига на Русия като свободен агент в началото на тази година, но записа едва пет мача с екипа на Арсенал. В кариерата си Иванов е играл още за отборите на Алания, Партизан Белград, Базел и Панатинайкос. През 2013 г. той стана футболист №1 на България, но при престоя си в Базел претърпя тежка травма и кариерата му тръгна надолу. Така Иванов стана вторият играч, който е избиран за най-добър футболист на България, останал без отбор през това лято. Нов тим си търси и вратарят Николай Михайлов, който има предложение от Левски, съобщи Спортал.", "date": "2017.08.22", "title": "Арсенал освободи наш национал"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%BD%D0%B5-%D0%BF%D1%83%D1%81%D0%BA%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%BA%D0%B0%D1%82%D0%B0-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D0%BD%D0%B0-%D0%B7%D0%B0-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-news684961.html", "text": "Мира, която беше арестувана в края на юли, е обвинена в пропаганда на терористични организации и я грозят 5 г. затвор. Според турските власти тя подкрепя кюрдските \"Отряди за народна защита\". Все още няма насрочена дата за делото, съобщиха пред националното радио от Министерството на външните работи. Получено е съобщение, с което Първи наказателен съд в Айдън я задължава два пъти в седмицата – в понеделник и петък, да полага подпис в полицейския участък, намиращ се в района на местоживеене. В съответствие със съдебната процедура, Яшар е упълномощила адвоката си за запознаване с внесения от прокуратурата обвинителен акт. Мира бе задържана в турския курорт Дидим заедно с приятеля си - британецът Джоузеф Роубинсън. Двамата се познават от Фейсбук група, която помага на доброволци, сражаващи се срещу „Ислямска държава“ в Сирия. Той обаче беше оставен в ареста. При акцията бе арестувана и майката на Мира, която по-късно бе освободена, без да ѝ бъде повдигнато обвинение. Българските дипломатически представителства в Турция следят развитието на процеса и са готови да окажат необходимата помощ, съобщи МВнР. Мира, която беше арестувана в края на юли, е обвинена в пропаганда на терористични организации и я грозят 5 г. затвор. Според турските власти тя подкрепя кюрдските \"Отряди за народна защита\". Все още няма насрочена дата за делото, съобщиха пред националното радио от Министерството на външните работи. Получено е съобщение, с което Първи наказателен съд в Айдън я задължава два пъти в седмицата – в понеделник и петък, да полага подпис в полицейския участък, намиращ се в района на местоживеене. В съответствие със съдебната процедура, Яшар е упълномощила адвоката си за запознаване с внесения от прокуратурата обвинителен акт. Мира бе задържана в турския курорт Дидим заедно с приятеля си - британецът Джоузеф Роубинсън. Двамата се познават от Фейсбук група, която помага на доброволци, сражаващи се срещу „Ислямска държава“ в Сирия. Той обаче беше оставен в ареста. При акцията бе арестувана и майката на Мира, която по-късно бе освободена, без да ѝ бъде повдигнато обвинение. Българските дипломатически представителства в Турция следят развитието на процеса и са готови да окажат необходимата помощ, съобщи МВнР.", "date": "2017.08.22", "title": "Турските власти не пускат българката, подозирана за тероризъм"}
{"url": "http://pik.bg/%D0%BD%D0%BE%D0%B2-%D1%88%D0%B5%D1%84-%D0%BF%D0%BE%D0%B5-%D1%8E%D0%B7%D0%B4%D0%B8%D1%82%D0%B5-%D0%B2-%D0%BB%D0%BE%D0%BA%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-news684991.html", "text": "Кузман Маринков е новият изпълнителен директор на Локомотив (Пд). Новината съобщи собственикът на клуба Христо Крушарски. \"Назначих го по приятелска линия. Ако трябва да съм по-точен, Кузман Маринков има опит в управлението на Локомотив, обича отбора и със своите организаторски качества може да бъде много полезен\", заяви Христо Крушарски. Кузман Маринков бе вицепрезидент на Локо преди 10 години, когато начело на клуба беше покойния бизнесмен Александър Тасев. По това време черно-белите бяха един от най-стабилните и добри отбори в страната. Благодарение на контактите на Кузман Маринков с чуждестранни мениджъри и отбори в Локо заиграха бразилците Алекс дос Сантос, Даксон да Силва и Евертон Джилио-Том. По-късно Алекс дос Сантос бе продаден на италианския елитен тим Фиорентина, а Даскон да Силва и Емертон Джилио -Том направиха успешни кариери в България. След като напусна Локомотив Кузман Маринков беше кмет на Белово. Назначението му на поста изпълнителен директор е от понеделник, 21 август.", "date": "2017.08.22", "title": "Нов шеф пое юздите в Локо (Пловдив)"}
{"url": "http://pik.bg/%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%B2%D1%8A%D1%80%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B5%D0%BA%D1%81%D1%88%D0%B5%D1%84-%D0%BD%D0%B0-%D1%84%D0%BE%D0%BD%D0%B4%D0%B0-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D0%B4%D0%B5%D1%86%D0%B0-news685001.html", "text": "Специализираният наказателен съд е прекратил и върнал за доразследване делото срещу бившия шеф на Фонда за лечение на деца Павел Александров. Съдия Николай Димитров е прекратил делото заради противоречия в обвинителния акт, обявиха от Специализирания съд. Специализираната прокуратура внесе обвинителния акт срещу Александров и трима служители на фонда в началото на месеца, като обвиненията са за организирана престъпна група, която неправомерно е харчила пари на фонда, прехвърляла задължения към здравната каса и е вършила длъжностни престъпления. Обвиненията срещу Александров са общо 6, а подсъдими с него са още Катерина Котева - главен експерт във фонда, която той неправомерно е определял за своя заместничка, Татяна Радева - старши експерт \"Икономист, организатор на труда\" и Станислава Горанова - главен експерт \"Специалист обработка на данни\" и контрольор на дейността на фонда. Радева и Горанова са обвинени за участие в престъпното сдружение, като с подписите си са оформяли документи, с които неправомерно са изплащани суми от бюджета на институцията, твърдят от прокуратурата. Според обвинението Павел Александров лично е мотивирал тримата си колеги да участват в престъпното сдружение като подписват и узаконяват неправомерното изразходване на пари от бюджета на фонда. Това, според прокуратурата, е ставало, като лекари от различни болници били командировани без право и с пари на фонда за участие в международни семинари или като придружители на болни деца. Александров е сключвал и договори на фонда с фирма за съдействие при лечението на деца в чужбина, главно в турската болница \"Аджъбадем\". Договорите били сключвани без провеждане на обществени поръчки и така за две години през 2014 и 2015 година са били изплатени над 450 000 лева. Плащанията продължили и след указание на Министерството на здравеопазването да бъдат спрени, тъй като не са съобразени със Закона за обществените поръчки. Александров взимал и еднолични решения за изпращане на деца за лечение в чужди болници по неясни критерии и без да е посочена спешна необходимост. С пари на фонда е било финансирано и двегодишно обучение по английски и немски език на служители, въпреки че в длъжностната им характеристика е записано изискването за владеене на съответния чужд език. Според обвиненията плащания на фонда са били прехвърляни към бюджета на НЗОК. Александров и Котева попълвали сами формуляри, с които задължавали Националната здравноосигурителна каса да плаща на болници в чужбина за лечението на деца, изпратени там от фонда. Разследването започна през пролетта на миналата година, когато бяха задържани осем души, начело с Александров. Тогава от държавното обвинение съобщиха, че до него се е стигнало след доклад на Инспектората на Министерството на здравеопазването, в който имало набелязани десетки нарушения и злоупотреби, някои, свързани с транспортиране и настаняване на болни деца в клиники във Франция и Турция.", "date": "2017.08.22", "title": "Спецсъдът върна делото срещу ексшеф на Фонда за лечение на деца"}
{"url": "http://pik.bg/%D0%B0%D1%80%D0%BD%D0%BE%D0%BB%D0%B4-%D1%88%D0%B2%D0%B0%D1%80%D1%86%D0%B5%D0%BD%D0%B5%D0%B3%D0%B5%D1%80-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%BF%D0%BE%D0%B4%D1%81%D0%BB%D0%BE%D0%BD-%D1%81%D0%BF%D0%B0-%D0%BF%D1%80%D0%B5%D0%B4-%D1%81%D1%82%D0%B0%D1%82%D1%83%D1%8F%D1%82%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news684989.html", "text": "Снимка на световноизвестния културист, актьор и бивш губернатор на Калифорния Арнолд Шварценегер буквално взриви социалните мрежи. Кадърът показва как звездата спи на улицата, точно пред бронзовата си статуя. Фотосът е споделен от самия него преди известно време с надпис \"Как се промени времето\". Шварценегер разказва, че по времето, когато е бил губернатор, статуята била открита пред сградата на хотел. Тогава от ръководството на хотела му обещали, че там винаги ще има стая, резервирана на негово име, и по всяко време ще има подслон за него. Наскоро обаче той отишъл в хотела, но ръководството отказало да му даде стая, защото всички били заети. Разочарован от неизпълненото обещание, Арнолд Шварценегер решил да опъне спален чувал пред статуята си. Истината е, че световноизвестната знаменитост може да си позволи стая във всеки хотел, но чрез постъпката си той иска да призове хората да спазват обещанията си. \"Когато бях в силна позиция, всички, включително и ръководството на този хотел, ме възхваляваха, но когато вече не съм губернатор, те удобно забравиха обещанието си\", посочва Арнолд.", "date": "2017.08.22", "title": "Арнолд Шварценегер остана без подслон, спа пред статуята си (СНИМКА)"}
{"url": "http://pik.bg/2000-%D0%BC%D0%B0%D0%BB%D0%BA%D0%B8-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D0%B3%D0%BB%D0%B5%D0%B4%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F---%D1%88%D0%B2%D0%B5%D1%86%D0%B8%D1%8F-news684992.html", "text": "Близо 2000 деца от футболни школи от цялата страна ще получат билети за световната квалификация между България и Швеция, която ще се проведе на 31.08.2017 от 21:45 часа. По инициатива на президента на Българския футболен съюз Борислав Михайлов млади футболисти от София, Варна, Пловдив и Велико Търново и техните треньори ще имат възможността да присъстват безплатно на двубоя на Националния стадион \"Васил Левски\". Българският футболен съюз напомня, че за привържениците на националния отбор и техните деца за световната квалификация срещу Швеция ще бъде изграден специален семеен сектор.", "date": "2017.08.22", "title": "2000 малки футболисти гледат безплатно България - Швеция"}
{"url": "http://pik.bg/%D0%B8%D0%BC%D0%B0%D0%BC-%D1%80%D0%B0%D0%B4%D0%B8%D0%BA%D0%B0%D0%BB%D0%B8%D0%B7%D0%B8%D1%80%D0%B0%D0%BB-%D0%B3%D1%80%D1%83%D0%BF%D0%B0%D1%82%D0%B0-%D0%B8%D0%B7%D0%B2%D1%8A%D1%80%D1%88%D0%B8%D0%BB%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news685002.html", "text": "Двама от четиримата обвиняеми за нападението в Барселона, при което загинаха 15 души, заявиха, че местен имам е подбудителят на терористичния заговор, предава Ройтерс, цитиран от Фокус. Бившият имам на Рипол Абделбаки Ес Сати е радикализирал групата и я е подбудил към действие, заяви източник запознат със съдебния процес. По-рано властите установиха, че имамът е загинал при взрив в дома си.", "date": "2017.08.22", "title": "Имам радикализирал групата, извършила атентата в Барселона"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B0%D1%82%D0%BE-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news684880.html", "text": "Генералният секретар на НАТО Йенс Столтенберг приветства днес новата стратегия на САЩ за Афганистан и Южна Азия, обявена от американския президент Доналд Тръмп, предаде БТА, цитирайки ДПА и Ройтерс. \"Приветствам новия, основан на конкретните условия подход на президента Тръмп към Афганистан и региона\", заяви Столтенберг. \"Съюзниците от НАТО и партньорите вече са поели ангажимент за увеличаване на нашето присъствие в Афганистан\", каза той. \"НАТО остава напълно ангажирана с Афганистан и аз с нетърпение очаквам да обсъдим пътя напред с министъра (на отбраната на САЩ Джеймс) Матис и нашите съюзници и международни партньори\", заяви Столтенберг. Той призова афганистанците да работят за политическо уреждане и прикани страните в региона да направят всичко възможно, за да затворят убежищата за екстремистките групи. \"Нашата цел продължава да е да гарантираме, че Афганистан никога повече няма да стане безопасно убежище за терористи, които да нападат собствените ни страни\", каза Столтенберг. Британският министър на отбраната Майкъл Фалън приветства ангажимента на Тръмп да засили военната кампания срещу талибаните в Афганистан. През юни Великобритания заедно с други европейски съюзници обеща още войски в подкрепа на афганистанската армия. Фалън каза, че е разговарял вчера с Матис по телефона и двамата са се съгласили, че въпреки предизвикателствата трябва да се придържат към курса в Афганистан, за да помогнат за укрепване на крехката му демокрация и намаляване на терористичната заплаха за Запада. Афганистанският президент Ашраф Гани каза, че е благодарен на Тръмп за ангажимента му да остави американските войски във войната срещу талибаните. Китай защити своя съюзник Пакистан, след като Тръмп каза, че САЩ повече не могат да мълчат за \"безопасните убежища\" за бойци на пакистанска територия, и предупреди Исламабад, че може да загуби много, ако продължава да приютява терористи. Говорителка на китайското външно министерство заяви, че Пакистан е на фронтовата линия в борбата с тероризма, като е правил \"големи жертви\" и е давал \"важен принос\" в тази насока.", "date": "2017.08.22", "title": "Шефът на НАТО приветства Тръмп за новата стратегия в Афганистан"}
{"url": "http://pik.bg/%D0%BA%D0%B0%D0%BB%D0%B8-%D0%BA%D0%B0%D1%87%D0%B8-3-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%81%D0%B8-%D1%81%D0%B8%D0%BD-%D0%BD%D0%B0-%D1%81%D1%8A%D1%80%D1%84-%D1%81%D0%BD%D0%B8%D0%BC%D0%BA%D0%B0-news684916.html", "text": "Това лято Кали има ново хоби, което я прави истински щастлива и й носи невероятни морски емоции. В началото на сезона певицата откри очарованието на сърфа и кайта. Вече няколко месеца тя не пропуска всеки удобен момент да яхне вълната и да се рее волна като птичка, носена от вятъра. Кали успя да запали по новата си тръпка и своите синове. Тя побърза да сподели в социалната мрежа морски кадър с най-малкия си син Александър, с който са заедно на сърфа. Морско е и клубното участие на Кали тази седмица, която ще радва с най-големите си хитове своите почитатели в Поморие в петък.", "date": "2017.08.22", "title": "Кали качи 3-годишния си син на сърф (СНИМКА)"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%81%D0%B1%D0%BE%D0%B3%D0%BE%D0%BC-%D1%81%D0%B8%D0%BB%D0%BD%D0%B8%D1%82%D0%B5-%D0%BC%D1%8A%D0%B6%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%BE%D1%81%D1%8A%D0%BB%D0%B7%D0%B5%D0%BD%D0%B8-%D1%85%D0%B8%D0%BB%D1%8F%D0%B4%D0%B8-%D0%B8%D0%B7%D0%BF%D1%80%D0%B0%D1%82%D0%B8%D1%85%D0%B0-%D0%B3%D0%BE%D0%BB%D0%B5%D0%BC%D0%B8%D1%8F-%D1%88%D0%B0%D0%BC%D0%BF%D0%B8%D0%BE%D0%BD-%D0%B2%D0%B5%D0%BB%D0%B8%D1%87-news684965.html", "text": "Елитът на българските щанги, силните мъже на България, се събраха просълзени, за да изпратят Величко Чолаков. Смолян се прости днес с щангиста шампион, който почина внезапно на 35-годишна възраст след кардиологични проблеми. Поклонението пред Величко Чолаков бе в Спортната зала в града, предаде \"Дарик\". За поклонението пристигнаха заместник-министърът на младежта и спорта Ваня Колева, ръководството на Българската федерация по вдигане на тежести, Йорданка Благоева, треньори, спортисти, приятели на щангиста, кметът Николай Мелемов, народни представители. В Смолян днес е обявен ден на траур в памет на Величко Чолаков. Исполинът с голямо добро сърце, шампионът, който гледаше с великодушна усмивка над дребните неща. Така го запомни Смолян. Спомените на приятели, съмишленици, съотборници и треньори повториха единодушно една и съща фраза: \"изключително добър човек\". Ще го запомним като железния човек с голямото сърце,  невероятен българин, изключителен спортист, заяви заместник- министър Ваня Колева. Изпращаме големия Величко, човек с голямо сърце, който не е казал лоша дума, той обичаше всички, заяви в словото си кметът на Смолян Николай Мелемов. \"Смолян загуби един  голям мъж, отдаден на спорта и семейството си. У него нямаше злоба,  нямаше лошо,  беше най-добрият човек, когото познавам\". Така го описа Кристияна Колева, треньор по щанги. \"Най-добрият ми приятел, семеен приятел, човек с голямо сърце, голям човек, велик човек! Тежко е, тежко е за Смолян, тежко е за България, тежко е за света. Във вдигането на тежести знаят Величко Чолаков. Спортистите-това са лицето на една нация, на една държава, без тях никой не знае къде сме. В света ако питате кой е Величко Чолаков може би много хора ще ви отговорят кой е и ще ви кажат, че е българин\", коментира пък Златан Ванев, бивш национален състезател по вдигане на тежести и треньор на Величко. \"Цял свят скърби за едно добро момче, което се раздаваше за приятелите, на никой нищо лошо не е направил. Тежко е, защото ми беше като дете, все едно нещо се откъсна от сърцето ми, не знам как ще я карам по-нататък\", през сълзи коментира Костадин Грозданов, личен треньор на Величко Чолаков. Бившият национален треньор Пламен Аспарухов ще запомни Чолаков, като голям човек. \"С успехите му ще го запомня, с гражданската му позиция, с това, че беше уникален баща и съпруг. Остави много спомени, дано бъде пример на младото поколение\", коментира Аспарухов. \"С най-добро чувство ще го запомня, защото той беше човек за показ и с много обич и много любов ще го споменавам където и да е, че той беше много добър и много усмихнат, и ние нека да бъдем такива“, коментира пък народната певица Валя Балканска..", "date": "2017.08.22", "title": "ПОСЛЕДНО СБОГОМ! Силните мъже на България просълзени! Хиляди изпратиха големия шампион Величко Чолаков (СНИМКИ)"}
{"url": "http://pik.bg/%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8%D1%8F%D1%82-%D1%81%D1%8A%D0%B4-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D1%80%D1%83%D0%BC%D1%8A%D0%BD%D0%BA%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B0-%D0%B7%D0%B0-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-news684917.html", "text": "Апелативния съд във Варна Състав на Варненския апелативен съд потвърди като правилно, обосновано и законосъобразно определение на Окръжен съд – Варна от миналата седмица, с което първоначално под стража е била задържана румънската гражданка Елена Апостол, обвиняема по досъдебно производство на МВР - Варна за пране на пари. Това съобщиха от . Апостол е била задържана във Варна на 10 август, непосредствено, след като направила опит да изтегли 3 500 евро от сметка, разкрита от нея под чужда самоличност. Разследващите установили в автомобила, с който румънката се е придвижвала в морската столица 6 документи за самоличност, издадени от няколко държави с нейна снимка и с вписани различни лични данни. Всички тези документи били фалшиви. С тях през м.юли тази година Апостол разкрила сметки в български банки. От чужбина по сметките постъпвали парични суми, които обвиняемата периодично теглила. Служители на банката установили, че лицето, което тегли пари има сходство с титуляра на друга сметка, разкрита в клон на същата банка. Едва тогава се пристъпило към действия по задържането на чужденката. По отношение на част от парите, преведени в България, от чужди банки пристигнали съобщения с искане за връщане на парите, които били от престъпна дейност. Досъдебното производство е започнало на 10 август, когато Елена Апостол е била привлечена като обвиняема за тежко престъпление. Днес Варненският апелативен съд сподели аргументите на първата съдебна инстанция, с които е била определена първоначалната мярка за неотклонение „задържане под стража“ Съвкупната преценка на материалите, събрани още в първите дни на разследването води и този съд до обоснованото предположение, че Апостол е извършител на престъплението, за което е привлечена като обвиняем. Престъпната дейност е продължила дълго време и е била извършена в съучастие с други лица, които престоят да бъдат установени. Реална е и опасността чужденката да се укрие от наказателно преследване или да извърши престъпление. Разследващите разполагали с данни, че Апостол се е придвижвала из Варна със свои сънародници, а при разкриването на сметките е посочила различни адреси. Определението на Апелативен съд – Варна, с което се потвърждава мярката за неотклонение „задържане под стража“, определена спрямо румънската гражданка Елена Апостол, привлечена като обвиняема за пране на пари е окончателно.", "date": "2017.08.22", "title": "Варненският съд остави в ареста румънка, обвинена за пране на пари"}
{"url": "http://pik.bg/%D1%82%D1%80%D0%B5%D1%81%D0%BA%D0%B0%D0%B2%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%B7%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D1%81-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D0%B7%D0%B0%D0%B1%D0%B0%D0%B2%D0%BB%D1%8F%D0%B2%D0%B0%D1%82-%D0%BF%D1%8A%D1%80%D0%B2%D0%B8%D1%82%D0%B5-%D0%B4%D0%B0%D0%BC%D0%B8-%D0%B2%D1%8A%D0%B2-%D0%B2%D0%B0%D1%80-news685004.html", "text": "Трескава подготовка кипи във Варна преди посещението на френския президент Еманюел Макрон и съпругата му, съобщава Нова тв. Държавният глава пристига за официалната визита у нас на 24 август. Денят ще премине в срещи с българския му колега Румен Радев, а разговорът с премиера Бойко Борисов е на 25 август. След стъпването си в морската столица Макрон ще бъде настанен в правителствената резиденция „Евксиноград”, в прочутото „Слънчево бунгало”, където по принцип отсядат държавният глава и министър-председателят на България. Едно от най-атрактивните места, които ще посети френският президент, е във Военноморското училище във Варна - симулатор на корабен мостик в Центъра за интегрирано управление. Маршрутът на делегациите се пази в тайна, а мерките за сигурност ще бъдат засилени. Ясно е обаче какво ще правят първите дами, докато мъжете им разговарят – обиколка на Ботаническата градина в Балчик.", "date": "2017.08.22", "title": "Трескава подготовка за посещението на Макрон! С какво ще се забавляват първите дами във Варна?"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B8%D0%B3%D1%83%D1%80%D0%BD%D0%B0-%D1%87%D0%B5-%D0%B1%D1%81%D0%BF-%D0%BD%D1%8F%D0%BC%D0%B0-%D0%B4%D0%B0-%D1%82%D1%8A%D1%80%D1%81%D0%B8-%D0%BA%D0%BE%D0%BD%D1%81%D0%B5%D0%BD%D1%81%D1%83%D1%81-%D1%81-%D0%B3%D0%B5%D1%80%D0%B1-%D0%B7%D0%B0-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%BE%D1%82%D0%BE-%D0%B7%D0%B0%D0%BA%D0%BE%D0%BD%D0%BE%D0%B4-news685003.html", "text": "БСП няма да търси консенсус с ГЕРБ за антикорупционното законодателство. Това каза пред Фокус лидерът на партията Корнелия Нинова. Като причина за това Нинова изтъкна, че философията в заноконопроектите на двете партии се различава. „Не може този, който раздава обществените поръчки и обществените средства да се контролира през органа, който трябва да се бори срещу корупцията. Това е първото ни сериозно разминаване. Второто е за разделението на властите. То произлиза от първото. Нашето предложение има съществена разлика в това, че бихме искали и президента като институция – днес е Румен Радев, утре ще е някой друг, да има отношение към това. Президентът да назначава председателят, парламента с 2/3 да назначава заместниците и членовете на този орган, Изпълнителната власт чрез другите органи, които са към нея – Комисия за конфликт на интереси, за разследване на имущество и други органи, да подава информация“, обясни Корнелия Нинова. Председателят на БСП допълни, че партията й ще търси широка обществена подкрепа за проектозакона, а не толкова партийна. Тя подчерта, че проектът е отворен към предложения, с които може да бъде подобрен.", "date": "2017.08.22", "title": "Корнелия Нинова сигурна, че БСП няма да търси консенсус с ГЕРБ за антикорупционното законодателство"}
{"url": "http://pik.bg/%D0%BA%D1%80%D0%B0%D1%81%D0%B0%D0%B2%D0%B5%D1%86%D1%8A%D1%82-%D1%84%D0%B5%D0%BB%D0%B8%D1%81%D0%B8%D0%B0%D0%BD%D0%BE-%D1%81-%D0%BA%D1%83%D0%BB%D1%82%D0%BE%D0%B2%D0%B0-%D1%84%D1%80%D0%B0%D0%B7%D0%B0-%D0%B7%D0%B0-%D0%B3%D1%80%D0%B8%D0%B3%D0%BE%D1%80-news684886.html", "text": "На Мастърса в Синсинати, след пикантен въпрос от журналист, Гришо Димитров провъзгласи Фелисиано Лопес за най-красивия тенисист. Сега испанецът отвръща подобаващо, чрез публикация в известна социална мрежа. \"Поздравления за Григор Димитров - вторият най-готин мъж в тениса\", гласят думите на Лопес. Димитров спечели трофея в надпреварата. А сега за Григор и Фелисиано предстои още по-важен турнир. На 28 август започва Откритото първенство на САЩ.", "date": "2017.08.22", "title": "\"Красавецът\" Фелисиано с култова фраза за Григор"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B7%D0%B4%D1%80%D0%B0%D0%B2%D0%BA%D0%BE-%D0%BC%D0%B0%D0%BC%D0%B8%D1%87-%D0%BD%D0%B0%D0%B9-%D0%BC%D0%BE%D1%89%D0%BD%D0%B8%D1%8F%D1%82-%D0%BC%D0%B0%D0%B3%D0%BD%D0%B0%D1%82-%D0%B2-%D1%85%D1%8A%D1%80%D0%B2%D0%B0%D1%82%D1%81%D0%BA%D0%B8%D1%8F-%D1%84%D1%83%D1%82%D0%B1%D0%BE%D0%BB-news684947.html", "text": "ърватският футболен магнат Здравко Мамич, който е подсъдим по дело за корупция, е бил прострелян днес от неидентифициран нападател, съобщи местната телевизия ХРТ. Мамич е ранен в крака, а нападението е станало в Томиславград в съседна Босна и Херцеговина. От местната болница заявяват, че няма опасност за живота му, като отказват да дадат повече детайли. Той е бивш изпълнителен директор на \"Динамо\" Загреб, е смятан за най-мощния човек в хърватския футбол. Здравко, заедно с брат си Зоран и двама други са обвинени в източване на 19 млн. долара от трансфери на играчи и укриване данъци.", "date": "2017.08.22", "title": "ИЗВЪНРЕДНО! Простреляха Здравко Мамич, най-мощният магнат в хърватския футбол"}
{"url": "http://pik.bg/%D0%B1%D0%B5%D0%B7-%D0%BC%D0%B0%D0%B9%D1%82%D0%B0%D0%BF-%D0%BA%D0%B0%D0%BA-%D0%BD%D1%8F%D0%BA%D0%BE%D0%BB%D0%BA%D0%BE-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%BF%D0%BE%D0%B2%D0%B5%D1%87%D0%B5-%D0%B2-%D1%85%D0%B0%D0%BD%D1%88%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D0%B0-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%BD%D0%B8-news684891.html", "text": "Германски учени от университета в Тюбинген установиха, че жените с обемисти тазове и крушовидна форма на тялото са подложени на по-малък риск от инфаркт, инсулт и диабет, пише в. „Дейли мейл“. Няколкото повечко килца в областта на бедрата и на ханша се оказват благотворни, защото е по-безопасно именно тук да се складират мазнини. Много по-коварни за здравето са натрупаните мазнини в областта на корема. Те се наслагват там много бързо – само два часа след хранене. Когато дамите трупат килца откъм своята Б-страна, в ханша и бедрата, това е сравнително „по-здравословното“ надебеляване. Мазнините се натрупват за дълъг период, без да се насочват право към сърцето и към черния дроб. Според автора на проучването д-р Норберт Щефан когато мазнините поемат към тези важни органи, се наблюдава високо кръвно налягане, висока кръвна захар и рискове от заболявания на по-късен етап.„Когато една жена е с нормално тегло, по-здравословно за нея е да има тяло във форма на круша, отколкото на ябълка“, коментира д-р Норберт Щефан.", "date": "2017.08.22", "title": "БЕЗ МАЙТАП! Как няколко килограма повече в ханша може да са благотворни?"}
{"url": "http://pik.bg/%D0%B3%D0%BE%D1%80%D0%B5%D1%89-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%B3%D1%80%D0%B8%D1%88%D0%BE-%D1%81%D0%BD%D0%B8%D0%BC%D0%BA%D0%B8-18-news684956.html", "text": "Голи фотоси, излезли в чужбина, предизвикаха сериозни дискусии. Разрази се горещ скандал с приятелката на Григор Димитров - Никол Шерцингер. Сайтът Hot Celebs Home пусна няколко изображения на певицата. Сред стандартните снимки обаче има и фотоси заслужаващи червена точка 18+. Не е ясно дали Никол ще коментира горещите изображения и ще заеме ли позиция относно автентичността им.", "date": "2017.08.22", "title": "Горещ скандал с гаджето на Гришо (СНИМКИ 18+)"}
{"url": "http://pik.bg/%D1%81%D0%BF%D0%BE%D1%80%D1%82%D0%B5%D0%BD-%D1%82%D1%80%D0%B8%D0%BB%D1%8A%D1%80---%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D1%87%D0%B5%D1%80%D0%B2%D0%B5%D0%BD-%D0%BA%D0%B0%D1%80%D1%82%D0%BE%D0%BD-%D0%BA%D1%8A%D0%BC-%D0%BC%D0%B0%D1%88%D0%B8%D0%BD%D0%B0%D1%82%D0%B0-%D0%BE%D1%82-%D1%86%D1%81%D0%BA%D0%B0-news684903.html", "text": "Бранителят на ЦСКА Николай Бодуров - известен като Машината, не бе повикан в националния тим на България за световните квалификации с Швеция (31 август) и Холандия (3 септември). Защитникът не получи покана и за предишния двубой на трикольорите срещу Беларус, който загубихме с 1:2. От \"Тема спорт\" пък твърдят, че Петър Хубчев нарочно пренебрегвал бившия играч на Фулъм заради негово негативно изказване. Наскоро защитникът коментира по следния начин присъствието на селекционера на двубоите на ЦСКА: \"Ходил е (на мачове на отбора), ама явно е гледал нещо друго\".", "date": "2017.08.22", "title": "Спортен трилър - треньорът на \"лъвовете\" с червен картон към \"Машината\" от ЦСКА!?"}
{"url": "http://pik.bg/%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BF%D0%BE%D0%B6%D0%B0%D1%80-%D0%B2-%D1%80%D1%83%D1%81%D0%B8%D1%8F-%D0%B2%D0%B7%D0%B5-%D0%B6%D0%B5%D1%80%D1%82%D0%B2%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-%D0%B5-%D0%B8%D0%BD%D0%B2%D0%B0%D0%BB%D0%B8%D0%B4-%D0%B2%D0%B8%D0%B4%D0%B5%D0%BE-news684951.html", "text": "Пламналият вчера пожар в южния руски град Ростов на Дон взе жертва, предаде РИА Новости. Говорител на местните власти заяви, че огнената стихия отне живота на мъж, който е бил инвалид. Заради инцидента в болничните заведения бяха приети девет души. Общо хората, които поискаха медицинска помощ, са 58. Днес пожарникарите обявиха, че потушиха огнената стихия. Управата на Ростов на Дон позволи на евакуираните хора да отидат по домовете си и да си вземат имуществото. Все още разследването не е обявило своята версия за инцидента. Хората обаче смятат, че става дума за палеж.", "date": "2017.08.22", "title": "Големият пожар в Русия взе жертва, загинал е инвалид (ВИДЕО)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B8%D0%BC%D0%BE%D0%B2-%D0%B7%D0%B0%D1%89%D0%B8%D1%82%D0%B5%D0%BD%D0%B8%D1%82%D0%B5-%D0%B3%D1%80%D0%B0%D0%BD%D0%B8%D1%86%D0%B8-%D0%BD%D0%B0-%D0%B7%D0%BE%D0%BD%D0%B0-%D0%BA%D0%B0%D0%BB%D0%B8%D0%B0%D0%BA%D1%80%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BE%D1%81%D1%82%D0%B0%D0%BD%D0%B0%D1%82-%D1%82%D0%B0%D0%BA%D0%B8%D0%B2%D0%B0-%D0%BA%D0%B0%D0%BA%D0%B2%D0%B8%D1%82%D0%BE-%D1%81%D0%B0-news684955.html", "text": "Границите, определени от Натура 2000 в защитена зона „Калиакра”, трябва да останат такива, каквито са. Това заяви министърът на околната среда и водите Нено Димов. Въпреки че настоява за баланс между интересите на собствениците на земи и опазването на природните територии, Димов посочи, че не може всички да са доволни. Продължават дебатите около казуса „Калиакра”. Нено Димов посочи още, че ще се търси златната среда между исканията на земеделските собственици и природните очертания. \"При всички положения границите на Натура 2000 са определени и трябва да останат такива, каквито са\", посочи министърът. По негови думи има участъци, в които границата на Натура 2000 върви по границата на кадастъра. \"Не е нормално една природна граница да съвпада с начертана от човека административна граница. Трябва да се направи проверка и да се види действително ли съвпадат и там, където има съвпадения и ограничения, да се намери най-адекватната компенсация за територии на хората, които са собственици, и не могат да извършват определени дейности\", добави Нено Димов. Миналата седмица прокуратурата поиска отмяна на заповедта на Нено Димов за установяване на зона \"Калиакра\", с която се определят защитените Понто-сарматските степи.", "date": "2017.08.22", "title": "Министър Димов: Защитените граници на зона \"Калиакра\" трябва да останат такива, каквито са"}
{"url": "http://pik.bg/%D0%BA%D0%B0%D0%BA-%D0%B3%D0%BE-%D0%BF%D1%80%D0%B0%D0%B2%D0%B8-%D0%B8%D1%80%D0%B8%D0%BD%D0%B0-%D1%88%D0%B5%D0%B9%D0%BA-%D0%B2%D0%B0%D0%B5-%D1%81%D1%83%D0%BF%D0%B5%D1%80-%D1%82%D1%8F%D0%BB%D0%BE-%D1%81-%D0%BF%D0%B8%D1%80%D0%BE%D0%B6%D0%BA%D0%B8-%D0%B8-%D1%80%D1%83%D1%81%D0%BA%D0%B0-%D1%81%D0%B0%D0%BB%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news684940.html", "text": "Преди няколко дни Ирина Шейк напусна Малибу и се завърна в Москва за кратка ваканция. Според някои руски медии супермоделката е пристигнала в града заедно с дъщеря си. Но Шейк намира време също да се види с приятелките си, сред които и актрисата й В своя \"Инстаграм\" Ирина сподели фото подробности от своята ваканция. Момичетата се разходили из Червения площад, отдали се и на спа процедури и обилни трапези с традиционната за страната храна като руска салата и пирожки. Последното обаче по никакъв начин не се отразява на фигурата на Шейк, която роди през март тази година. С актьора Брадли Купър кръстиха дъщеря си Лий.", "date": "2017.08.22", "title": "КАК ГО ПРАВИ? Ирина Шейк вае супер тяло с пирожки и руска салата (СНИМКИ)"}
{"url": "http://pik.bg/%D0%BF%D0%BE%D0%B7%D0%BB%D0%B0%D1%82%D1%8F%D0%B2%D0%B0%D1%82-%D0%B1%D0%B5%D1%80%D0%B1%D0%B0%D1%82%D0%BE%D0%B2-news684938.html", "text": "Преминаването на Димитър Бербатов в Керала Бластърс не е потвърдено официално, но се появиха информации, че играчът може да взима по около 200 000 евро на месец. Задава се шампионат на местната лига, който ще продължи 5 месеца, а за Бербо се спекулира, че ще прибере малко под 1 милион евро възнаграждение, твърдят в чужбина, при финализиране на контракта. Димитър е автор на хеттрик в дерби между Ман Юнайтед и Ливърпул, реализатор на 5 попадения в един мач от Висшата лига, голмайстор на английското първенство. 2 пъти шампион на ВЛ с Манчестър Юн. и влиянието му на терена продължава да е голямо. Ако подпише с Керала се очаква Митко освен роля на централен нападател и голаджия да бъде и ментор на по-младите таланти в тима.", "date": "2017.08.22", "title": "Позлатяват Бербатов?"}
{"url": "http://pik.bg/%D0%B4%D0%BE%D0%B1%D1%80%D0%B5-%D0%B4%D0%BE%D1%88%D0%BB%D0%B8-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B4%D0%B8%D0%BB%D1%8A%D1%80%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%B1%D0%B8%D0%BB%D0%B5%D1%82-%D0%B7%D0%B0-%D1%80%D0%B0%D1%8F-%D1%81%D1%80%D0%B5%D1%89%D1%83-10-%D0%BB%D0%B5%D0%B2%D0%B0-%D0%B0%D0%BB%D0%BA%D0%BE%D1%85%D0%BE%D0%BB%D0%B5%D0%BD-%D1%82%D1%83%D1%80-%D1%81%D1%82%D1%80%D1%83%D0%B2%D0%B0-news684829.html", "text": "Балони с райски газ са тотален хит сред младите туристи в Слънчев бряг. Десетки търговци на \"весели балони\" заемат места на основните алеи и предлагат настоятелни на тийнейджърите \"билет за рая\", като рекламират продукта за безопасен, пише \"Телеграф\". Едно балонче върви по 10 лева или 5 евро. Пълни се от специален флакон. Макар в курорта да гъмжи от ченгета, дилърите на упойващия газ с неясен произход не се притесняват. Стоката е тотално нелегална и със съмнително съдържание. Пласира се без касови бележки и упътване, но е доста популярна. Вдишалите от райския газ бързо замъгляват поглед, смеят се и говорят несвързано. Често губят ориентир къде са. Според запознати продавачите си набавят газа от анестезиолози, които го вземат от медицински кабинети в големи болници в Бургас и Варна. Разпределят го в малки бутилки под налягане, разреждат го допълнително с други съставки и така се получава пълнителят. Капсулите са китайски и се ползват при направата на различни продукти за впръскване под налягане. Наред с дилърите на упойката множество полуголи младежи дърпат туристи, оферирайки ги да се включат в алкохолните турове. Тези дилъри са облечени в спортни гащета и тениски с надпис All Night Free Bar. Идеята е да платиш веднъж и да се наливаш с алкохол по всички барове, включени в турнето из курорта. Като се събере група от 50-100 души, пред тях застава гид със знаме. На байраците в различни цветове има надписи Go Go и Free Tour. Мизата е около 100 лева. Пият евтин, често с неясен произход, алкохол, наливан от туби и го смучат буквално от маркучи. Из нощните потайности са и жриците на любовта. Полицията и видеокамерите са прогонили до голяма степен ромките, но на всеки ъгъл има вертепи, работещи под прикритието на нощни клубове и стриптийз барове. Отново улични дилъри - предимно тъмнокожи, канят настоятелно мъжете по алеите да посетят клуба. Самите заведения са облепени с полуголи мацки, зайчета на плейбой и реклами на продукти за секс. Нямат врати, а само завеси. Труженичките искат по 100 евро на сеанс. Оправят клиентите зад завеси в сепарета в самите барове, докато колежките им се вият на пилона. За влезлите само да позяпат също има яко дране. Водят го персонален танц и искат различни суми - от 50 - 100 евро нагоре. Всичко е по преценка на око и според външния вид на заблудения турист. Иначе чернокожите отвън рекламират вход свободен, а цените вътре на алкохола са си направо народни - 5-7 лева за 50 г твърд алкохол. Танцьорки, но без консумация, има почти във всеки бар. Заведенията край плажа и дискотеките се пръскат по шевовете. Никой не издава касов бон, освен ако не говориш български. Правилото важи за всички търговски обекти в курорта без изключение.", "date": "2017.08.22", "title": "ДОБРЕ ДОШЛИ В СЛЪНЧЕВ БРЯГ! Дилъри продават \"Билет за рая\" срещу 10 лева, алкохолен тур струва 100, жриците на любовта - двойно"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B8%D0%B2%D0%B0%D0%BD-%D0%BD%D0%B5-%D0%B8%D1%81%D0%BA%D0%B0%D0%BB-%D0%B4%D0%B0-%D1%83%D0%B1%D0%B8%D0%B5-%D0%BD%D0%B8%D0%BA%D0%BE%D0%BB-%D0%B0-%D1%81%D0%B0%D0%BC%D0%BE-%E2%80%9E%D0%B4%D0%B0-%D1%8F-%D1%81%D0%BF%D0%BB%D0%B0%D1%88%D0%B8-%D0%B4%D0%B0-%D1%8F-%D0%B1%D0%BE%D1%86%D0%BD%D0%B5%E2%80%9D-news684932.html", "text": "Нови разкрития за зверското престъпление направи току-що адвокатът на обвиняемия Иван Иванов. По думите на Камен Кънев двамата с Никол водели усилена кореспонденция във Фейсбук от около седмица. Фаталната вечер в асансьора в жк \"Меден рудник\" била втората среща на живо на учениците. Според Кънев няма данни някой от тях да е употребявал алкохол или наркотици през живота си. Той не може да каже точно какво е правел подзащитния му в бл. 108 в жк \"Меден рудник\", тъй като и самият Иван нямал еднозначен отговор за това. „Не може да каже какво точно са правели там. Или са отивали при някого, или по-скоро са търсели някакво място”, уточни Кънев. Според него версията за пушене на наргиле, която разви прокуратурата, е твърде пресилена. Адвокатът твърди, че Иван не е искал да убива Никол. Въпреки това 15-годишният бургазлия е носел в себе си кухненски нож, който е оръжието на престъплението. На въпрос защо тогава му е било необходимо хладното оръжие, Кънев отговори: „Със сигурност не е, за да я убива. Може би искал да я сплаши, да я боцне.”", "date": "2017.08.22", "title": "НОВИ РАЗКРИТИЯ! Иван не искал да убие Никол, а само „да я сплаши, да я боцне”"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%BF%D1%80%D0%B5%D0%B7-%D0%BA%D1%80%D0%B5%D1%81%D0%BD%D0%B5%D0%BD%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5-%D0%BD%D0%B0-3d-%D0%B2%D0%B8%D0%B4%D0%B5%D0%BE-news684926.html", "text": "МРРБ пусна триизмерна визуализация на трасето на Лот 3.2 на АМ \"Струма\": Крупник - Кресна с индикативна дължина (21 км). Общата дължина на автомагистрала „Струма“ - от Даскалово до границата с Гърция, е 150 км. Тя е част от коридор „Ориент/Източно Средиземноморие“, свързващ Видин с Кулата, и по нея преминава пътният трафик за Гърция. Направлението се използва като най-кратък маршрут между Западна, Централна Европа и Бяло море, а също и като връзка на Европа с Азия. Вчера Министерството на регионалното развитие и благоустройството издаде разрешение за строеж за първите 6 км на лот 3.1 от АМ „Струма“ между Благоевград и Крупник. Участъкът е с дължина от около 13 км, а стойността на договора за строителство е 186 млн. лв., осигурени от Оперативна програма „Транспорт и транспортна инфраструктура“ 2014-2020 г. Проектът включва строителството на 8. мостови съоръжения с обща дължина от около 850 м, 3 надлеза, 3 подлеза, 4 селскостопански подлеза и 3 пътни възел.", "date": "2017.08.22", "title": "Вижте магистралата през Кресненското дефиле на 3D (ВИДЕО)"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B1%D0%B8-%D1%82%D0%B8-%D0%B2%D0%B8-%D1%81%D1%82%D0%BE%D0%BF%D0%B8%D1%80%D0%B0-%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news684906.html", "text": "Би Ти Ви се отказва от музикалното риалити \"Гласът на България\", което по първоначални данни трябваше да стартира тази есен. Предаването донесе сериозен успех на първата частна медия у нас през пролетта на тази година и затова бе решено нови сезон, пети поред, да започне възможно най-бързо. Реклами за кастинги на певци с Графа се завъртяха скоростно, но бързо бяха свалени. В промоционално видео, показано един-единствен ден, досегашните водещи Павел и Венци обявиха, че стават част от журито. Към днешна дата реклами за петия сезон на \"Гласът\" по Би Ти Ви няма, което ясно показва, че музикалното предаване е спряно, поне засега. В интервю за \"Love style\" пък певицата Камелия, която бе част от четвъртото издание като член на журито призна, че няма покана за следващ сезон. Решението за спирането е най-малко странно, защото конкурентната Нова телевизия пуска на 10 септември друго музикално предаване \"Х Фактор\". В същия ден и част пък Би Ти Ви ще излъчи първия епизод на \"Фермата\". Това е единственото ново предаване от есента, което медията оповести към този момент. На първата частна медия ще й е трудно да се справи с интереса на зрителите към Нова, която стартират освен \"Х Фактор\" и \"ВИП Брадър\", и новите серии на \"Откраднат живот\", пише \"Хотнюз\".", "date": "2017.08.22", "title": "ИЗНЕНАДА! Би Ти Ви стопира \"Гласът на България\""}
{"url": "http://pik.bg/%D0%BD%D0%B8%D0%BA%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news684911.html", "text": "Вратарят на националния отбор по футбол Николай Михайлов заяви, цитиран от \"Спортал\", че е пред завръщане в родния си клуб Левски. Собственикът на 26-кратните шампиони Спас Русев прави опити да върне Ники Михайлов при \"сините\", а самият играч потвърждава, че подобен ход е напълно възможен. \"Да, говорил съм с господин Спас Русев, който ми се обади веднъж. Това, което сме коментирали, остава между нас. Отново започнах да чета по мой адрес страхотни спекулации и фантасмагории, че съм щял да взимам невероятни пари, ако се върна на \"Герена\". Въобще не сме говорили на тази тема. На този етап не искам да коментирам, докато няма нищо официално. Той знае моето виждане, нека да видим в следващите дни как ще се развият нещата\", сподели 29-годишният Михайлов, който напусна \"сините\" през лятото на 2007 година, когато бе купен от Ливърпул за 300 000 евро. Стражът в момента е свободен агент, след като се раздели с Мерсин. Именно поради тази причина е аут за световните квалификации с Швеция и Франция. \"Напълно нормално е да не получа повиквателна, след като нямам отбор, а също така не съм водил нормална подготовка. Говорил съм с Петър Хубчев и всичко е точно и ясно. Пожелавам успех на момчетата, като вярвам, че ще се представят достойно. Дано повторим играта и победата от мача с Холандия\", заяви бившият вратар на Ливърпул, Твенте, Верона и Мерсин.", "date": "2017.08.22", "title": "Ники Михайлов потвърди за \"сините\""}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D0%B3%D1%80%D0%B5%D0%B1%D0%B2%D0%B0%D1%82-%D1%83%D1%82%D1%80%D0%B5-%D1%83%D0%B1%D0%B8%D1%82%D0%B0%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-11-%D0%B3%D0%BE%D0%B4%D0%B8%D1%88%D0%BD%D0%B0-%D0%BD%D0%B8%D0%BA%D0%BE%D0%BB-%D1%81%D1%8A%D0%BA%D1%80%D1%83%D1%88%D0%B5%D0%BD%D0%B8%D1%82%D0%B5-%D0%B9-%D0%B1%D0%BB%D0%B8%D0%B7%D0%BA%D0%B8-%D0%BD%D0%B0%D0%BF-news684954.html", "text": "Близките на убитата в Бургас 11-годишна ученичка Никол Йончева са буквално съкрушени. Майка й Мими Ставрева е в шок. „Всичко в тази държава е такова“, казват опечалените близки пред БургасИНФО. Момичето ще бъде погребано утре, а шокът сред връстниците й е огромен. „Спокойно спи, ти хубаво дете. Нощта показва силната си мощ. Едно дръвче край тебе ще расте, за да пошепва тихо „Лека нощ“.“, са написали на некролога на момичето почернените й близки. Същевременно в профила на убитото момиче в социалните мрежи стотици хора изказват съболезнования. Публикувана е и профилната снимка на Иван Иванов, за когото нейни връстници твърдят, че е убиецът на Никол. В момента Бургаският окръжен съд гледа мярката за неотклонение на Иван. Прокуратурата поиска постоянен арест.", "date": "2017.08.22", "title": "СТРАШНА ТРАГЕДИЯ! Погребват утре убитата в Бургас 11-годишна Никол! Съкрушените й близки написаха на некролога: Спи спокойно, ти, хубаво дете"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D1%83%D0%BB%D0%B8%D1%87%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2-%D0%BB%D1%8A%D0%B6%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B9-%D0%B9-%D0%B5-%D0%BE%D1%82%D0%B3%D0%BE%D0%B2%D0%BE%D1%80-news684943.html", "text": "ГЕРБ обвини Корнелия Нинова, че е излъгала обществото, че лично главният прокурор й е отговорил на запитването има ли разследване срещу нея и забъркано ли е името й с проекта \"Цанков камък\". По-рано, на пресконференция, тя размаха писмо, като подчерта, че е от главния прокурор. Зам.-председателят на ГЕРБ Цветан Цветанов обаче изтъкна, че писмото е от наблюдаващия прокурор и Нинова е излъгала, че е от главния прокурор. В тази връзка преди минути Софийска градска прокуратура публикува пълния текст на писмото на наблюдаващия прокурор по делото в отговор на запитване на Корнелия Нинова до Главния прокурор от 15.08.2017 г.: А ето и писмото, което Нинова показа пред медиите:", "date": "2017.08.22", "title": "ИЗВЪНРЕДНО В ПИК TV! ГЕРБ уличи Корнелия Нинова в лъжа! Прокуратурата разкри кой й е отговорил за \"Цанков камък\" (ФАКСИМИЛЕТА)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D1%85%D0%B0-%D0%B6%D0%B5%D0%BD%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%B1%D0%B5-%D0%B1%D0%BB%D1%8A%D1%81%D0%BD%D0%B0%D1%82%D0%B0-%D0%BE%D1%82-%D0%B2%D0%BB%D0%B0%D0%BA-%D0%BA%D1%80%D0%B0%D0%B9-%E2%80%9E%D0%B8%D0%BB%D0%B8%D1%8F%D0%BD%D1%86%D0%B8%E2%80%9C-news684944.html", "text": "Установена е самоличността на блъснатата от влак жена в района на спирка „кв. Кумарица“ в близост до кв. „Илиянци“. Това съобщиха от пресцентъра на СДВР. Загиналата жена е на 54 години. От СДВР уточниха, че в процеса на разследването по досъдебното производство ще се установи дали става въпрос за самоубийство, или инцидент. Припомняме, че жена загина по-рано днес, след като бе блъсната от влак след спирка „кв. Кумарица. От БДЖ уточниха, че инцидентът е станал в 5.20 часа, като на мястото на произшествието не е имало регламентиран прелез. До 8.24 часа в участъка не е имало движение заради извършване на следствени действия. Вследствие на това 9 влака са пътували със закъснение. Повечето от тях са били пътнически. В МВР сигналът за инцидента е получен около 5.40 часа, като от там поясниха, че жената е била блъсната от бързия влак Мездра-София.", "date": "2017.08.22", "title": "ТРАГЕДИЯ! Разпознаха жената, която бе блъсната от влак край „Илиянци“"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D0%B2%D0%B0%D0%B6%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-news684945.html", "text": "Треньорът на Левски Делио Роси каза интересни думи за ситуацията при \"сините\". Роси даде интервю за репортера на телевизия \"България он еър\" - Десислава Джерманска. Става ясно, че Делио няма поставена задача за задължителна титла този сезон. \"Моята амбиция е да докарам отбора на високо ниво. . Каза ми просто да започна да работя. Колко време ще трябва? Дали една, две, три, десет години, бъдещето ще покаже. Обичам предизвикателствата, мястото няма значение, то не е проблем за мен. Искам да работя тук, защото това е нещо ново. Президентът на Левски ми направи перфектно предложение, на което не можах да откажа. Дори съпругата ми не би го отказала. Със сигурност не съм тук заради парите. За момента водя затворен начин на живот. Надявам се скоро да имам възможност да разгледам София. Хората ме приеха много добре и искам да им благодаря за това. Зная, че очакват много от мен. Не съм магьосник, нито екстрасенс и да променя нещата с магическа пръчка, но ще дам всичко от себе си, за да подобря нещата\", каза той.", "date": "2017.08.22", "title": "Треньорът на Левски с важно разкритие"}
{"url": "http://pik.bg/%D0%B0%D1%82%D1%80%D0%B0%D0%BA%D1%86%D0%B8%D1%8F-%D0%B4%D0%B5%D1%81%D0%B5%D1%82%D0%BA%D0%B8-%D0%BF%D0%BE%D0%BB%D0%B5%D1%82%D1%8F%D1%85%D0%B0-%D1%81-%D0%B1%D0%B0%D0%BB%D0%BE%D0%BD-%D0%BD%D0%B0%D0%B4-%D0%B2%D1%80%D0%B0%D1%86%D0%B0-news684872.html", "text": "Десетки се издигнаха с въздушен балон в центъра на Враца. Атракцията е част от трансграничен проект между България и Румъния и цели да повиши възможностите за туризъм в регионите по поречието на Дунав, предава Би Ти Ви. Балонът е привързан с въжета към земята и се издига на не повече от 15 метра височина, но изживяването е неповторимо, особено за най-малките, които отрано са се наредили на опашката. В рамките на проекта балоните обикалят различни градове безплатно задължително с медицинско присъствие, но засега проблеми няма. Основната цел след изтичането на проекта е районът да се сдобие с нов вид развлечение. Проблемът е, че час летене с балон излиза 300 лева на човек и за много от жителите на Северозапада ще остане мисия невъзможна.", "date": "2017.08.22", "title": "Атракция! Десетки полетяха с балон над Враца"}
{"url": "http://pik.bg/%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F---%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-%D0%B8-%D0%B4%D0%BE-%D0%BA%D0%BE%D0%B3%D0%B0-news684905.html", "text": "От 08:00 ч. 26 август до 24:00 ч. на 15 септември се забранява влизането на пътни превозни средства в двете посоки по ул. \"Солунска\" в източната половина между ул. \"Цар Самуил\" и ул. \"Княз Борис Първи\". До 2 септември ще има промени в движението на кръстовището на бул. \"Княз Ал. Дондуков\" и ул. \"Г.С.Раковски\" в София До 2 септември ще е затворена западната част на кръстовището бул. \"Княз Ал.Дондуков\" - ул. \"Г.С. Раковски\". Това съобщиха от общината. За същия период от време се променя маршрутът на тролейбусна линия 9 - от надлез \"Надежда\" по действащия временен маршрут до кръстовище бул.\"Сливница\" - ул.\"Г.С.Раковски\", надясно по бул.\"Сливница\", надясно по бул.\"Васил Левски\", по бул. \"Патриарх Евтимий\" и по действащия временен маршрут до надлез \"Надежда\". Закриват се спирките при ул. \"Тимок\", на ул.\"Дунав\", на пл .Сточна гара, при ул.\"Поп Богомил\", \"ул.Искър\", \"пл.Ал.Невски\", Сатиричния театър и Първа градска болница. Тролейбусите ще спират на всички съществуващи спирки в променения участък. Междувременно за четири дни от днес се забранява влизането на пътни превозни средства в двете посоки по ул. \"Солунска\" в западната половина между ул. \"Цар Самуил\" и ул. \"Княз Борис Първи\". Закриват се местата за почасово паркиране за времето и мястото посочени по горе. Промяната в организацията на движение се налага във връзка с реконструкция на уличен канал по ул. \"Солунска\" в участъка от ул. \"Цар Самуил\" до ул. \"Княз Борис Първи\".", "date": "2017.08.22", "title": "Въвеждат промени в движението в центъра на София - вижте къде и до кога"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B4%D0%B2%D0%B0-%D0%B1%D1%83%D1%81%D0%B0-%D1%81%D0%B5-%D1%83%D0%B4%D1%80%D0%B8%D1%85%D0%B0-%D1%87%D0%B5%D0%BB%D0%BD%D0%BE-%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B5-%D0%BD%D0%B0%D0%BD%D0%B8%D0%B7%D0%B0%D1%85%D0%B0-%D0%B2-%D1%82%D1%8F%D1%85-news684967.html", "text": "Верижна катастрофа между два микробуса и два леки автомобила е станала в района на село Господинци. При инцидента няма пострадали, нанесени са само материални щети. Това съобщи за Фокус дежурният служител в Областно пътно управление - Благоевград. Първоначално челно са се ударили двата микробуса, а вследствие на сблъсъка са катастрофирали и движещите се след тях превозни средства. Движението по път II-19 Гоце Делчев-Банско, в района на с. Господинци се извършва в една лента, като се регулира от полицейски служители.", "date": "2017.08.22", "title": "ТЕЖЪК ИНЦИДЕНТ! Два буса се удриха челно, две коли се нанизаха в тях"}
{"url": "http://pik.bg/%D1%81%D1%8A%D0%B4%D1%8F%D1%82-%D1%80%D0%B0%D0%BF%D1%8A%D1%80%D0%B0-%D0%B4%D1%80%D0%B5%D0%B9%D0%BA-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%B6%D0%B5%D1%80%D1%82%D0%B2%D0%B0%D1%82%D0%B0-%D1%82%D1%8A%D1%80%D1%81%D0%B8-25-%D0%BC%D0%B8%D0%BB%D0%B8%D0%BE%D0%BD%D0%B0-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5-news684966.html", "text": "Рапърите Дрейк и Фючър ще се изправят пред съдебната скамейка, след като преди броени седмици тяхна фенка заведе дело за изнасилване, случило се по време на техен концерт. Пострадалата жена е неназована в документите, според които във вечерта на шоуто, провело се в Бриджстоун Арена, Тенеси на 14 август миналата година, гард на залата я привикал зад кулисите за серия от селфи с изпълнителите. Жената последвала охраната, като по думите й именно зад кулисите той й посегнал. Името на мъжа е Лийви Джонсън, като това не бил първият му опит за изнасилване. Дрейк и Фючър, както екипа на залата и организаторите на концерта също са включени като страна по делото, съобщава сп. People. Тях жертвата ги обвинява в даването на свободен достъп на Джонсън до жените в публиката, имайки предвид нечистото му съдебно досие. Искът на дамата е за обезщетение в размер на не по-малко от 25 милиона долара, пише \"Lifeonline.bg\".", "date": "2017.08.22", "title": "Съдят рапъра Дрейк за изнасилване! Жертвата търси 25 милиона обезщетение"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%BD%D0%B8%D0%BA%D0%BE%D0%BB-%D0%B2-%D0%B0%D1%80%D0%B5%D1%81%D1%82%D0%B0-news684970.html", "text": "Бургаският ученик Иван Иванов, обвинен в убийството на 11-годишното момиче Никол, остава в ареста. Това реши Окръжният съд в морския град. Заседанието бе при закрити врати, тъй като жертвата и извършителят са непълнолетни. На влизане в залата ученикът не отговори на нито един от въпросите на журналистите за това какво се е случило и защо се е стигнало до убийство. Пред медии защитникът му Камен Кънев обясни, че има нещо объркано в личността на 15-годишния Иван Иванов и ще иска съдебно-психиатрична експертиза. В подкрепа на думите си Кънев добави, че развитието на Иван е като на 10-годишен. След убийството момчето е играело на \"криеница\" и \"гоненица\" с приятели. Не разбрал, че е убил момичето в асансьора. Научил това по-късно от медиите. Иван обяснил, че не е искал да я убие, а само да я \"бодне\", според адвоката. Давал е объркани отговори на много от въпросите за причините, поради които се е стигнало до този трагичен инцидент. По думите на защитника едно от обясненията е наргилето и къде да се пуши, но то не е единственото. С убитото момиче Иван е контактувал в социалните мрежи. По-рано днес от прокуратурата съобщиха, че в профила на жертвата има повече от 3000 контакта или т.н. \"приятелства\". С Иван момичето е имало две срещи на живо. Обвиненият за убийството е завършил осми клас в СУ \"Петко Росен\" в комплекс \"Меден рудник\". Има баща, майка и две сестри. Убитото момиче пък е единствено дете в семейството. Домът му и училището са в центъра на града. Тялото на момичето е открито в асансьор в жилищен блок в \"Меден рудник\", но никой от двамата не живее там, не е ясно какво са правили в тази сграда. Смъртта е настъпила след една прорезна рана с нож, дълбока около 3 сантиметра, във врата на детето. За престъплението, ако бъде признат за виновен, Иван може да бъде наказан със затвор от 3 до 10 години, съобщава БТА.", "date": "2017.08.22", "title": "ПРАВОСЪДИЕ! Съдът остави убиеца на Никол в ареста"}
{"url": "http://pik.bg/%D0%BD%D0%BE%D0%B2%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%83%D0%B1%D0%B8%D0%B5%D1%86%D1%8A%D1%82-%D0%B8%D0%B2%D0%B0%D0%BD-%D0%B1%D0%B8%D0%BB-%D1%81-%D1%83%D0%BC%D1%81%D1%82%D0%B2%D0%B5%D0%BD%D0%B0-%D0%B8%D0%B7%D0%BE%D1%81%D1%82%D0%B0%D0%BD%D0%B0%D0%BB%D0%BE%D1%81%D1%82-%D1%83%D1%87%D0%B8%D0%BB-%D0%B2-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%BE-%D1%83%D1%87%D0%B8%D0%BB%D0%B8%D1%89%D0%B5-news684964.html", "text": "15-годишният Иван Димитров Иванов от жк „Меден рудник” се оказа ученик със специални образователни потребности. Това понятие включва сензорни и физически увреждания, както и различна степен на умствена изостаналост. Именно тези обстоятелства ще се окажат решаващи той да отърве наказателната отговорност за бруталното убийство на 11-годишното момиченце в асансьора, пише Флагман. След като е прибрал личните й вещи и се оттеглил в дома си, Иван е започнал да следи кога ще се появи публикация във местния сайт Флагман за неговото деяние. Цяла нощ, докато криминалистите издирват самоличността на закланата с нож 11-годишна Никол и я откриват след подаден от майка й сигнал за изчезването й, Иван е шервал дописки на Флагман.бг във фейсбук профила си, където обаче той се представя като Иван Илиев. Иван е бил задържан от полицаите на разсъмване, след като обстойно са проучени личните съобщения във фейсбук на мъртвото момиче. При ареста убиецът е казал, че е ученик в СУ „Петко Росен” в жк „Меден рудник”. „Изумена съм, днес разпоредих проверка по списъци на всички ученици в 8-ми и в 9-ти клас – нямаме такъв човек. Учителите и разгледаха и снимките му, които сте публикували от съда, категорично заявяваме, че този човек е подвел органите на МВР, представяйки се за наш ученик”, каза директорът на СУ „Петко Росен” г-жа Мария Дюлгерова. Нашето проучване установи, че през учебната 2016/2017 г. Иван Димитров Иванов е завършил ОУ „Найден Геров”. Заместник-директорът на това училище г-жа Николова потвърди, че до 30-ти юни той е бил при тях и че е бил ученик със специални образователни потребности (СОП), без да навлиза в повече подробности в какво се изразяват проблемите му. „Къде се е записал след това, за да продължи средното си образование, не мога да кажа, както и не мога да коментирам, тъй като е непълнолетен”, каза Николова. На снимката: Иван с хип-хоп певицата Сантра от последния й концерт в Бургас", "date": "2017.08.22", "title": "НОВО РАЗКРИТИЕ! Убиецът Иван бил с умствена изостаналост, учил в специализирано училище"}
{"url": "http://pik.bg/%D0%B1%D0%B0%D1%80%D0%B5%D0%BA%D0%BE%D0%B2-%D1%8F%D1%85%D0%BD%D0%B0-%D0%B8-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%BF%D0%B0%D1%80%D1%82%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B0%D0%BD%D0%B8-%D1%86%D0%BE%D0%BB%D0%BE%D0%B2%D0%B0-%D1%81-%D0%B8%D0%BC%D0%BE%D1%82-%D0%B7%D0%B0-100-%D1%85%D0%B8%D0%BB-%D0%B5%D0%B2%D1%80%D0%BE-%D0%B4%D0%BE-%D0%B5%D0%B2%D1%80%D0%BE%D0%BF%D0%B0%D1%80%D0%BB-news684942.html", "text": "Николай Бареков, който даде на прокурор водещата на Нова телевизия Ани Цолова, изпълни заканата си и изнесе факти за екранния й партньор Виктор Николаев. Евродепутатът твърди, че и другият водещ на \"Здравей, България\" е забогатял внезапно, приблизително по същото време, в което Цолова се сдобива с къща и парцел за 400 хил. лв. До 2014 г. двамата телевизионери са обитавали столични панелки, но през лятото на същата година се сдобили с апетитни имоти - Цолова в \"Драгалевци\", а Николаев - на метри от сградата на Информационния център на Евпопейския парламент на бул. \" \"Викторе, откъде пари, брат, да смениш панелката в кв. \"Сухата река\" с тузарски апартамент на улица \"Раковска\"? Нямаш ипотека! Панелката си продал, след като си платил скъпия апартамент. И то все в знаковата 2014 г., когато всяка сутрин надувахте компромата на приятелите ви от \"Протестна мрежа\" срещу мен? Ти си купил апартамент поне за 100 000 хиляди евро, Цолова - цял палат. Платих ти си имотите по пазарни цени? Откъде пари и то кеш, ако е така? Да не би да спестихте данъци, като купувате на занижени цени? На Цолова само земята до Панорамния път в Драгалевци струва 300-400 хиляди евро. А и къщата и не изглежда да е 60 квадрата, колкото твоя апартамент. Все пак ти си в супер центъра, комшия на СДС и Европарламента\", изригна срещу журналиста на Нова Николай Бареков. Припомняме, че след няколко публикации на Бареков в социалната мрежа, Асоциацията на българските радио и телевизионни оператори (АБРО) изрази подкрепата си към тв журналистите. \"А знаеше ли госпожа Зурлева и АБРО, че докато ми разбивахте партията и репутацията вие с другарката Цолова тайничко сте ми станали комшии?, продължи Бареков. - Вашият счетоводител ИвА Прокопиев и твой градски от Разград знае ли, че си сменил панелката до Сточна гара с хубав тузарски апартамент до жълтите павета. Да следиш отблизо как маршируват \"умните и красивите\", на които сте кръстници формално. Това е наглост, алчност, лицемерие и двуличие. Може би нещо повече... корупция. Нека прокуратурата и НАП определят откъде извадихте парите и как ги получавате. Нали много искахте да бъда разнищен? Е, разнищиха ме, оказах се чист. С платени данъци и законни доходи. А вие? Сега е ваш ред! Приятна игра!\". Георги С. Раковски\" 124.", "date": "2017.08.22", "title": "БАРЕКОВ ЯХНА И ВИКТОР НИКОЛАЕВ! Партньорът на Ани Цолова с имот за 100 хил. евро до Европарламента"}
{"url": "http://pik.bg/%D0%BC%D0%B5%D0%BD%D0%B8%D0%B4%D0%B6%D1%8A%D1%80%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D0%BF%D1%80%D0%B5%D1%87%D0%B8-%D0%BD%D0%B0-%D1%81%D0%B8%D0%BD%D0%B8%D1%82%D0%B5-news684883.html", "text": "Мениджърска война между търсачи на комисиони в Бразилия на този етап проваля трансфера на бразилеца Бресан от Гремио в Левски, твърди \"Меридиан мач\". Според изданието именно този централен защитник е първият конкретен футболист, за чието привличане е настоял Делио Роси. Бресан е бил склонен да дойде в София, независимо от това, че треньорът на южноамериканския клуб му е заявил, че иска да разчита на него. Заради зациклянето, \"сините\" са се насочили към резервни варианти, като единият от тях е ислан-децът, който играе за Макаби Хайфа Холмар Ейолфсон.", "date": "2017.08.22", "title": "Мениджърска война пречи на \"сините\"!"}
{"url": "http://pik.bg/%D0%BB%D0%BE%D0%BC-%D0%B5-%D0%BF%D1%80%D0%B5%D0%B4-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B0%D0%B2%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D0%B3%D1%80%D0%B0%D0%B4%D0%B0-%D0%B8-%D0%BD%D1%8F%D0%BA%D0%BE%D0%BB%D0%BA%D0%BE-%D1%81%D0%B5%D0%BB%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-news684866.html", "text": "Лом е пред бедствено положение. Вече втори ден крайдунавският град и още няколко села в района са без вода. Жителите са на ръба на гражданско неподчинение заради режима и честите аварии по водопровода, който е правен преди повече от 40 години и е силно амортизиран. Чешмите на над 25 хиляди души от Лом и още три села пресъхват още в неделя вечерта заради счупен възвратен клапан по водопровода, който не се произвежда от 75 година и в момента се поправя. Оттогава хората се спасяват по този начин като се редят на опашки и пълнят всевъзможни съдове с вода от няколко чешми в града, но дори и това не е спасение за тях, защото авариите са постоянни, а надежда за спасение според тях няма. Надеждите са, че вода от чешмите в Лом и трите села Арчар, Сливата и Замфир ще потече най-рано в сряда вечерта.", "date": "2017.08.22", "title": "Лом е пред бедствено положение! Авария остави града и няколко села без вода"}
{"url": "http://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D0%BF%D0%BE%D1%87%D0%B5%D1%82%D0%B5-%D0%BA%D0%BE%D1%80%D0%B5%D0%B9%D1%86%D0%B8%D1%82%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D1%81%D0%BD%D0%B8%D0%BC%D0%BA%D0%B8-news684887.html", "text": "На тържествена церемония председателят на Народното събрание Димитър Главчев положи венец пред главната мемориална кула на Националното гробище в Сеул. Димитър Главчев и водената от него парламентарна делегация се поклониха пред паметта на загиналите корейски граждани в движението за национална независимост, в Корейската и във Виетнамската война. В комплекса са погребани останките на 165 000 души, а имената на 104 000 войници, загинали по време на Корейската война, чиито тела не са били открити, са изписани в главната мемориална кула. „Днес се прекланям пред безкористния героизъм на корейските граждани, дали живота си в движението за национална независимост, в Корейската и във Виетнамската война, погребани на Националното гробище в Сеул. Всеки народ трябва да помни и тачи своите безименни герои и да съхранява спомена за делата на предците си“, написа Димитър Главчев в Почетната книга. Българска парламентарна делегация, водена от председателя на Народното събрание, е на официално посещение в Република Корея от 21 до 23 август 2017 г. Визитата е по покана на председателя на Националното събрание на Република Корея Чунг Се-кюн. В състава на делегацията са председателят на Групата за приятелство България – Република Корея Михаил Христов, заместник-председателят на групата Десислава Атанасова и членовете на групата Николай Александров, Джевдет Чакъров и Кръстина Таскова.", "date": "2017.08.22", "title": "Димитър Главчев почете корейците, загинали в битката за независимост (СНИМКИ)"}
{"url": "http://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%88%D0%B0%D1%80%D0%BB%D0%B0%D1%82%D0%B0%D0%BD%D0%B8-%D0%B7%D0%B0%D0%B2%D0%BB%D1%8F%D0%BA%D0%BE%D1%85%D0%B0-%D0%B1%D0%B3-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%81-$-3-%D0%BC%D0%BB%D0%BD-%D0%BE%D0%B1%D0%B5%D1%89%D0%B0%D0%BB%D0%B8-%D0%BC%D1%83-%D0%B1%D1%80%D0%B8%D1%82%D0%BD%D0%B8-news684870.html", "text": "Бизнесменът Красимир Дачев е завел дело срещу промоутърите Ленарс Гудрум и Брандън Алън за неизпълненото обещание да доведат за благотворителен концерт в София звезди като Снууп Дог и Бритни Спиърс. Компанията \"Богата Америка\" поела ангажимента да осигури артистите като компенсация за издънката с привличането на имена от калибъра на Мик Джагър за гръмко анонсирания спектакъл на стадион \"Васил Левски\" миналия октомври. Събитието бе рекламирано помпозно като \"римейк на българския Live Aid 85 от \"Уембли\", а в 10-часовата му програма с безотговорна лекота бяха забъркани звезди като фронтмена на The Rolling Stones, групата Earth, Wind and Fire, Бруно Марс и Джъстин Тимбърлейк. Организатор на ивента, противоречащ на всякаква бизнес логика ( ), бе фондация \"Мир за теб, мир за мен\" в лицето на Живко Ботев. Дачев като неин представител е пренесъл казуса с измамата на Гудрум и Алън в съда в Илинойс. Пред BG Voice той представя документи, от които става ясно, че е превел 350 000 долора аванс за хонорарите на Бритни и Снууп Дог. За намерението си да привлече елита на шоубизнеса в София за най-големия благотворителен концерт в Източна Европа, той платил над милион долара миналото лято, но така и не получил отговор от \"Богата Америка\". Брандън Алън обаче обещал, че ще доведе други звезди, сред които Снууп Дог и Бритни Спиърс. Концертът беше отложен, но и това се оказало измама. \"Аз съм един прост представител на работническата класа, който повярва на тази хубава идея за тези деца, които са останали сираци и които ги използват като щитове, както навремето във Виетнам. Никакъв комерсиален елемент нямаше, но се оказа, че попаднах на измамници\", сподели Дачев. Той ще заведе и второ дело срещу представилия се за продуцент и музикален шеф в ООН Робин ди Маджио. Заедно с Брандън Алън го завлекли с по един милион всеки като му гарантирали, че звезди като Джей Ло, Риана и Бионсе са дали \"устно потвърждение\" за ангажимента си в София. Шест месеца след злощастно несъстоялият се концерт, от \"Мир за теб, мир за мен\" установили, че въпросните американци са ги прецакали с фирма за двойници и всъщност нямат реални контакти с нито един от маститите музикални лейбъли. В иска Дачев твърди, че освен преведения аванс за хонорари той е направил още разходи по наеми на сцени, капаро за стадион, хотел и транспорт за над 2.5 милиона долара, които също търси от обвиняемите. Сега Дачев се надява, че американската правосъдна система ще донесе възмездие за него и децата, за които е трябвало да бъде благотворителният концерт, пише \"Монитор\". Красимир Банчев Дачев е собственикът на свищовската компания за целулоза \"Свилоза\", управлява редица други бизнеси. Бивш съпруг е на проф. по вътрешна архитектура и дизайн Мая Наничкова - Озтюрк и на оперната певица Христина Ангелакова.", "date": "2017.08.22", "title": "ГРАНДИОЗНА ИЗМАМА! Американски шарлатани завлякоха БГ бизнесмен с $ 3 млн.! Обещали му Бритни и Снууп Дог в София, но..."}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-2000-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D1%89%D0%B5-%D0%BD%D0%B0%D0%B5%D0%BC%D0%B0%D1%82-%D0%B4%D0%B5%D1%82%D0%B5%D0%B3%D0%BB%D0%B5%D0%B4%D0%B0%D1%87%D0%BA%D0%B0-%D1%81-%D0%BF%D0%B0%D1%80%D0%B8-%D0%BE%D1%82-%D0%B5%D1%81-news684853.html", "text": "Между 1500 и 2000 български семейства ще имат възможността да наемат детегледачка. Програмата ще стартира с европейски пари. Тя е за деца до пет години. Това съобще пред Би ти ви зам.-социалният министър Зорница Русинова. „Всеки, който желае да е детегледач, може да се регистрира в Бюрото по труда. Има много медицински сестри и педагози без работа. Родителите ще избират детегледачките. Ние няма да се месим в избора“, уверява Русинова. За нас е важна социализацията на децата и всеки родител, който участва в тази програма, ежегодно ще трябва да доказва, че детето му няма възможност да е в детска градина или ясла, добави тя. Целта ни е да има повече работещи в България и да са по-високи доходите им, каза още  заместник-социалният министър.", "date": "2017.08.22", "title": "ДОБРА НОВИНА! 2000 семейства ще наемат детегледачка с пари от ЕС"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BC%D1%8A%D0%B6-%D0%BF%D0%BE%D1%87%D0%B8%D0%BD%D0%B0%D0%BB-%D0%BF%D1%80%D0%B8-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BE%D1%82-%D0%B0%D0%BF%D0%B5%D0%BD%D0%B4%D0%B8%D1%81%D0%B8%D1%82-news684889.html", "text": "24-годишен младеж, който е бил опериран от апендисит. Окръжната прокуратура в Хасково е започнала разследване след получен сигнал в Районното управление за починал мъж в лечебно заведение, където му е провеждано лечение. Делото се води срещу неизвестен извършител, който по непредпазливост е причинил смърт заради немарлива операция. Тепърва ще се установява ричината за смъртта на мъжа, дали тя е вследствие на заболяването, което е довело до пролежаване в медицинско заведение, дали е вследствие на оказаната му медицинска помощ, до колко е била адекватна тя. Починалият е Динчер Али бил опериран преди седмица, през следващите дни обаче състоянието му се влошило и бил преместен в интензивното отделение на клиниката, съобщи Haskovo.net. Момчето е починало от белодробни усложнения, които нямат общо с хирургическата интервенция, смята изпълнителният директор на МБАЛ Хасково, д-р Георги Гелов, който е оперирал младежа. Лекарят допълва, че за консултация на Динчер Али е извикан професор Чавдар Стефанов от университетската болница в Пловдив. Бащата на младежа е категоричен, че става дума за лекарска грешка. \"Това е убийство\", заявява почерненият родител. Роднините на Динчер се заричат, че ще търсят в справедливост в съда. Очаква се заключението на тройната съдебно-медицинска експертиза за причините за смъртта на младия мъж. Динчер Али бил опериран преди седмица, през следващите дни обаче състоянието му се влошило и бил преместен в интензивното отделение на клиниката, съобщи Haskovo.net. Момчето е починало от белодробни усложнения, които нямат общо с хирургическата интервенция, смята изпълнителният директор на МБАЛ Хасково, д-р Георги Гелов, който е оперирал младежа. Лекарят допълва, че за консултация на Динчер Али е извикан професор Чавдар Стефанов от университетската болница в Пловдив. Бащата на младежа е категоричен, че става дума за лекарска грешка. \"Това е убийство\", заявява почерненият родител. Роднините на Динчер се заричат, че ще търсят в справедливост в съда. Очаква се заключението на тройната съдебно-медицинска експертиза за причините за смъртта на младия мъж.", "date": "2017.08.22", "title": "Прокуратурата в Хасково разследва смъртта на мъж, починал при операция от апендисит"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D0%BE%D0%B1%D1%80%D0%B0%D1%82-%D0%BD%D0%B8%D0%BA%D0%B8-%D0%BC%D0%B8%D1%82%D0%BE%D0%B2---%D0%B6%D0%B0%D0%B4%D0%BD%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BB%D0%B5%D0%B2%D1%81%D0%BA%D0%B8-%D0%B2-%D0%BF%D1%8A%D1%80%D0%B2%D0%B0-%D0%BB%D0%B8%D0%B3%D0%B0-news684862.html", "text": "Бившият треньор на Левски Николай Митов - Жадното бързо се завърне в Първа лига. Специалистът поеме Септември. Митов води именно този отбор преди да се озове на \"Герена\", в последствие Николай бе заменен при \"сините\" от Делио Роси. Димитър Васев пък ще бъде освободен от поста си в Септември, пише \"Спортал\". Новакът в елита записа четири загуби в първите пет кръга на шампионата. Васев стана треньор на тима това лято. Септември е на 13-то място в класирането с 3 точки. Очаква се Митов да води още утрешната тренировка на отбора. Ники ще има възможност да се изправи срещу Левски в шампионата, след като до преди дни беше именно начало на \"сините\"!", "date": "2017.08.22", "title": "Огромен обрат! Ники Митов - Жадното срещу Левски в Първа лига!"}
{"url": "http://pik.bg/%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%BE%D0%B1%D0%B6%D0%B0%D0%BB%D0%B2%D0%B0-%D0%B7%D0%B0%D0%BF%D0%BE%D0%B2%D0%B5%D0%B4%D1%82%D0%B0-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%B9-news684896.html", "text": "Дъщерята на Цветан Василев обжалва заповедта за ареста си, предава Нова тв, като се позовава на Софийския градски съд. Там все още се чакат  материалите по разследването за пране на пари срещу Радосвета Василева. Когато пристигнат, ще бъде насрочено дело. Дъщерята на бившия банкер се издирва с Европейска заповед за арест. Според държавното обинение през 2013-а тя се е сдобила с апартамент. Парите за него били дарени от баща й и според прокуратурата имали престъпен произход. Сумата е близо 2 милиона и 700 хиляди лева.", "date": "2017.08.22", "title": "Дъщерята на Цветан Василев обжалва заповедта за ареста й"}
{"url": "http://pik.bg/%D1%80%D0%B0%D0%B7%D1%87%D0%B8%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D1%81%D0%BC%D0%B5%D1%82%D0%BA%D0%B8-%D0%BA%D1%80%D0%B8%D1%81%D0%BA%D0%BE-%D0%BF%D0%BE%D1%80%D1%8A%D1%87%D0%B0%D0%BB-%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B0%D1%81%D1%8F-%D0%BA%D0%B0%D0%BF%D1%87%D0%B8%D0%BA%D0%BE%D0%B2%D0%B0-%D0%BE%D1%82%D0%BC%D1%8A%D1%89%D0%B0%D0%B2%D0%B0%D0%BB-%D0%B9-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%B7-news684874.html", "text": "Криско поръчал за платена любов бившата си Ася Капчикова чрез свой приятел. По този начин искал да й отмъсти за разкритието, че спи с мъже, като я изкара проститутка. В социалната мрежа се завъртя скандален чат между плеймейтката и неизвестен мъж, който й предлага пари за секс. Отговорът на офертата е положителен, а въпросната сума разпространена в уебпространството. Феновете на Капчикова предположиха, че зад гнусната ситуация стои Криско. Те са категорични, че подлият план на габровеца е постигнал успех, тъй като официалният профил на плеймейтката буквално бе залят с въпроси за съответната поръчка и съгласието й, пише \"Телеграф\". \"Преди два месеца Фейсбук страницата ми бе открадната. Тогава реших, че е просто поредната проява на вандалско отношение и не отдадох значение на случилото се. Днес обаче съм наясно, че идеята на човека, стоящ зад кражбата, е много по-долна. Изглежда въпросното \"човече\" страда от дълбоки комплекси, които успява да облекчи, злепоставяйки някой друг. До мен достигна чат между Ася Капчикова и мъж, който желае да я поръча! Разбира се след предложената сума съгласието е налице. Зная, че лоша реклама няма, и зная, че може би ще има хора, които ще повярват на клеветата. Зная и че дори този факт е един чудесен пиар във времената, в които живеем, но аз няма да платя тази цена, независимо дали името ми ще бъде сред \"актуалните\" или не\", коментира плеймейтката.", "date": "2017.08.22", "title": "РАЗЧИСТВАНЕ НА СМЕТКИ! Криско поръчал компромата срещу Ася Капчикова! Отмъщавал й заради разкритията, че спи с мъже"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B8%D1%81%D0%BA%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D0%B0%D1%80%D0%B5%D1%81%D1%82-%D0%B7%D0%B0-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%BD%D0%B8%D0%BA%D0%BE%D0%BB-%D1%81%D0%BD%D0%B8%D0%BC%D0%BA%D0%B0-news684913.html", "text": "Съдебното заседание на 15-годишния Иван Иванов от жк \"Меден рудник\" ще е при закрити врата. Табелка с такъв текст завариха днес представителите на медиите върху вратата на залата, където  трябва след минути да започне гледането на мярката за неотклонение на обвинения за зверското убийство на 11-годишната Никол, предаде Флагман.бг. По-късно обаче от прокуратурата съобщиха, че държавното обвинение няма нищо против в залата да присъстват журналисти. Заседанието гледа съдия Светлин Иванов, който е известен с това, че обича сам да си насрочва заседания и тихомълком взима решения, далеч от погледите на медиите. Юристи коментираха, че въпреки възрастта на обвиняемия – няма законово основание мярката за неотклонение да се гледа при закрити врата. Това е решение единствено и само на съдията. Подобно становище поддържат и от Бургаската окръжна прокуратура. Окръжна прокуратура – Бургас внесе в съда искане за определяне на постоянна мярка „задържане под стража“ спрямо И. И. (на 15 г. от гр. Бургас), съобщиха от пресцентъра . Той е обвинен за това, че на 20 август около 17.30 часа в гр. Бургас, ж.к. „Меден рудник“, блок 108, в асансьорна кабина, умишлено умъртвил малолетно момиче, чрез нанасяне на прободно-прорезна рана с нож в областта на шията, като макар и непълнолетен, е разбирал свойството и значението на извършеното от него деяние и е могъл да ръководи постъпките си. Най-вероятно причината мярката да бъде закрита е, че обвиняемият Иван е непълнолетен. Въпреки това обаче става въпрос за тежко умишлено престъпление, извършено с особена жестокост, което потресе цяла България. Логично към делото има много голям обществен интерес, за което свидетелства и присъствието на десетки журналисти в кулоарите на Съдебната палата.", "date": "2017.08.22", "title": "ОТ ПОСЛЕДНИТЕ МИНУТИ! Прокуратурата поиска постоянен арест за убиеца на Никол (СНИМКА)"}
{"url": "http://pik.bg/%D0%B7%D0%B0%D0%BC%D0%B5%D1%80%D1%8F%D0%BD%D0%B5%D1%82%D0%BE-%D1%81-%D0%BA%D0%B0%D0%BC%D1%8A%D0%BD%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B4%D0%B0-%D1%81%D0%B5-%D1%81%D0%BC%D0%B5%D1%8F-%D0%BB%D0%B8-%D0%B4%D0%B0-%D0%BF%D0%BB%D0%B0%D1%87%D0%B0-news684963.html", "text": "„Да се смея ли, да плача ли? Бивш министър на МВР не знае, че съгласно Закона за защита на лични данни и становище на комисията за защита на лични данни  с рег. номер П-740/02.02.2016 г. имена и подписи  се заличават при публикуването им за свободен достъп в интернет, защото могат да бъдат определени като лични данни”. Това написа в профила си във Фейсбук лидерът на БСП Корнелия Нинова в отговор на твърдението на Цветан Цветанов за фалшификация. \"Това, че съм изпълнила закона и съм заличила подписа на писмото на прокуратурата до мен, г-н Цветанов определи като фалшификат. Смея се на тази некомпетентност, но плача за държавата ни, която се управлява от хора, за които спазването на закона е фалшификат!\", пише още Нинова. По-рано днес тя даде нарочен брифинг, на който обяви, че главният прокурор й е оттоворил дали името й е намесено в проверката за \"Цанков камък\". На последваща пресконференция от ГЕРБ Цветанов я уличи в лъжа, като заяви, че не главният прокурор, а наблюдаващият прокурор е отговорил на Нинова.", "date": "2017.08.22", "title": "ЗАМЕРЯНЕТО С \"КАМЪНИ\" ПРОДЪЛЖАВА! Корнелия Нинова отговори на Цветанов: Да се смея ли, да плача ли"}
{"url": "http://pik.bg/%D0%B1%D0%B0%D1%80%D0%BE%D0%B2%D0%B5%D1%86-%D0%BE%D1%82-%D0%BA%D0%BB%D0%B0%D1%81%D0%B0-%D0%BA%D1%80%D0%B0%D0%BB%D1%8F%D1%82-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BF%D1%80%D1%8A%D1%81%D0%BD%D0%B0-100-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BB%D1%8F%D1%82%D0%BD%D0%B0%D1%82%D0%B0-%D1%81%D0%B8-%D0%B2%D0%B0%D0%BA%D0%B0%D0%BD%D1%86%D0%B8%D1%8F-news684876.html", "text": "Кралят на Саудитска Арабия Салман е похарчил 100 млн. долара по време на годишната си лятна ваканция в Мароко. Кралят е бил посрещнат от мароканския премиер Саадедин Отмани на летището в Танжер през юли, преди да се отправи към летния си палат с площ от 74 акра. Крал Салман е пристигнал за годишната си отпуска с антураж от над 1 000 души, според вестник Haaretz. Министри на Саудитска Арабия, съветници и роднини на краля са били настанени в най-луксозните хотели в града.", "date": "2017.08.22", "title": "БАРОВЕЦ ОТ КЛАСА! Кралят на Саудитска Арабия пръсна 100 млн. долара за лятната си ваканция"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B2%D0%BE%D0%B9%D0%BD%D0%B0-%D1%81%D1%82%D0%BE%D0%B9%D1%87%D0%BE-%D1%81%D1%82%D0%BE%D0%B8%D0%BB%D0%BE%D0%B2-%D1%81-%D0%BD%D0%BE%D0%B2-%D0%B7%D0%B0%D0%BB%D0%BF-%D0%BF%D0%BE-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news684868.html", "text": "Главният мениджър на ЦСКА Стойчо Стоилов излезе с още един цветущ коментар за срещата Дунав - Лудогорец, спечелена от \"орлите\" с разгромното 5:0. Стоилов отново взе отношение по мача. \"Някой хора халюцинират. Аз споделям радостта и удоволствието на един опитен младоженец с двете му булки...\", гласи фраза на Стоилов на стената му във Фейсбук. Стойчо допълва и своето мнение за сайта \"Спортал\". Според Стоилов явно има обвързаност между спортната медия и \"зелените\".", "date": "2017.08.22", "title": "ФУТБОЛНА ВОЙНА! Стойчо Стоилов с нов залп по Лудогорец"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BB%D0%BE%D0%B2%D0%B5%D1%86-%D0%BE%D1%82%D0%BA%D1%80%D0%B8-%D1%82%D1%80%D1%83%D0%BF%D0%B0-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D1%81%D1%82%D0%B0%D1%80%D0%B5%D1%86-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-news684899.html", "text": "Пенсионер, изчезнал от дома си, бе открит от ловци издъхнал в полето край монтанското село Крива бара. 83-годишният Цветан Суролийски беше обявен за издирване на 11 август, след като излязъл от къщата си в село Медковец и не се върнал до вечерта. Местни жители заявиха, че са го видели да върти педалите на колелото си из селото, но след това сякаш потънал вдън земя. Близките на дядото, който страдал от деменция, потърсиха помощ от МВР и полицията започна издирване, съобщава \"Булнюз\". В събота привечер 37-годишният Страхил Н. от село Крива бара съобщил в Районното управление на полицията в Лом, че по време на ловен излет, източно от селото, до черен път, водещ към село Медковец, се е натъкнал на труп на мъж. Пристигналата на мястото оперативна група е установила, че тялото е на Цветан Тодоров Суролийски. По трупа не са открити видими следи от насилие. Останките на мъжа са транспортирани в монтанската болница за аутопсия. Работата по изясняване на случая продължава полицията в Лом.", "date": "2017.08.22", "title": "ТРАГЕДИЯ! Ловец откри трупа на изчезнал старец в Монтанско"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B2-%D0%BF%D0%B8%D0%BA-%D0%B4%D1%80%D1%83%D0%B3-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D0%BB-%D0%B4%D0%B0-%D1%83%D0%B1%D0%B8%D0%B5-%D0%BD%D0%B8%D0%BA%D0%BE%D0%BB-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%B8-%D1%81%D1%8A%D0%BC%D0%BD-news684904.html", "text": "Нови шокиращи разкрития изплуват около смъртта на 11-годишната Никол Йончева. Припомняме, че вчера тя беше наръгана смъртоносно от 15-годишно момче, с което се запознали във Фейсбук и излезли на среща. В профила на момичето стотици хора изказват съболезнования. Под един от постовете неин познат споделя снимка на чат, в който младеж дори заплашва с убийство 11-годишното момиче. \"Ей, мишко, кажи откъде си, бе, ще те намерия и ще те убия\", пише Ерик Мохамед, а малката Никол му пише, че е от Бургас. Най-вероятно въпросното момче няма общо със случилото се в Бургас вчера. Но други близки на Никол споделят опасенията си, че в момента на убийството е имало и трети човек. Подобна версия към момента обаче е изключена от разследващите. Междувременно приятели на убитото момиче се канят да отмъстят на нападателя. Във Фейсбук те пишат, че направят всичко възможно, за да може 15-годишният Иван Иванов \"да съжалява, че се е родил\".", "date": "2017.08.22", "title": "ШОКИРАЩИ РАЗКРИТИЯ В ПИК! Друг тийнейджър заплашвал да убие Никол! Приятели със страшни съмнения - Иван може да е имал съучастник (СНИМКИ)"}
{"url": "http://pik.bg/%D0%BF%D0%B5%D1%82-%D0%BF%D1%80%D0%BE%D1%81%D1%82%D0%B8-%D1%81%D0%B5%D0%BA%D1%81-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B2%D1%81%D1%8F%D0%BA%D0%B0-%D0%B6%D0%B5%D0%BD%D0%B0-news684835.html", "text": "Жените обичат секса точно толкова, колкото и мъжете, дори понякога повече. Но за мъжете е много по-лесно да получат това, което искат, докато при жените е доста по-трудничко това да се случи. Ето защо трябва да си създадем няколко навика и правила, които ще доставят гарантирано удоволствие не само на партньора ни, но и на нас. Има някои неща, от които се лишаваме по време на секс, защото може би не знаем как да си ги поискаме, но е време да вземе това, което ни се полага под завивките с няколко прости, но ефективни секс правила. - Нека са потруди за твоя оргазъм - спри да симулираш на мига, а го накарай да поработи здравата, за да се почувства добре, а след това му върни жеста. - Доставяй си удоволствие сама - това отдавна не е тема табу и трябва да бъде точно така. В крайна сметка кой ще се погрижи по-добре за теб от самата ти? - Попитай го дали се е изследвал - сексът е далеч по-приятен и спокоен, когато двамата партньори знаят, че са чисти. Тогава можете да се отдадете напълно на преживяването и да не се безпокоите са последствия. - Спри да се чудиш какво си мисли той за теб - ако един мъж иска да спи с теб, то със сигурност те намира за привлекателна и изобщо няма за какво да се тревожиш - бъде себе си и се отпусни. - Никога не прави нещо, което не искаш - сексът трябва да е приятно преживяване и да бъде еднакво желано от двамата партньори. В леглото прави само нещата, които ти носят удоволствие и ще се чувстваш щастлива.", "date": "2017.08.22", "title": "Пет прости секс закона за всяка жена"}
{"url": "http://pik.bg/%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%B8%D0%B7%D1%80%D0%B8%D1%82%D0%B0-%D0%B4%D0%B2%D0%B0%D0%BC%D0%B0-%D1%82%D0%B0%D0%BB%D0%B0%D0%BD%D1%82%D0%B8-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B0%D1%89%D0%B0-%D0%BA%D1%80%D1%8A%D1%81%D1%82%D0%B5%D0%B2-%D0%B8-%D0%BA%D0%B0%D0%B1%D0%BE%D0%B2-%D0%BF%D1%80%D0%B8-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B1%D0%BE%D0%B6%D0%B8%D0%BD%D0%BE%D0%B2-news684918.html", "text": "Ръководството на Левски прати двама от най-ярките си таланти под наем. Вратарят Николай Кръстев и крилото Атанас Кабов ще доиграят сезона във Втора лига в тима на Ботев (Враца). Двата клуба са се разбрали за наема на играчите и те ще се присъединят към Деян Иванов, който бе пратен при врачани преди около месец. Към момента Кръстев и Кабов не попадат в плановете на Делио Роси и сините са преценили, че за тях е по-добре да трупат игрова практика в тима на Сашо Ангелов, където им е гарантирано титулярно място, съобщи \"Нов спорт\". Стражът бе титуляр за Левски в края на миналия сезон. Кръстев направи фантастичен дебют в дербито с ЦСКА и дори си спечели повиквателна от Петър Хубчев за националния отбор. Впоследствие получи контузия в плейофа за Лига Европа срещу Верея и бе изместен от Божидар Митрев. На \"Герена\" се очаква привличането и на Николай Михайлов, поради което е по-добре за младока да трупа игрова практика във Враца. Столичани са много близо до раздяла със сърбина Боян Йоргачевич, а Александър Любенов ще бъде трети вратар. Кабов се появи като резерва в няколко мача през миналия сезон, но на този етап му е трудно да се пребори с конкуренцията на по-опитните футболисти в състава.", "date": "2017.08.22", "title": "Делио Роси изрита двама таланти! Левски праща Кръстев и Кабов при бащата на Божинов"}
{"url": "http://pik.bg/%D0%BC%D0%B8%D1%88%D0%BE-%D1%88%D0%B0%D0%BC%D0%B0%D1%80%D0%B0-%D0%B2%D0%BE%D0%B4%D0%B8-%D0%B3%D1%83%D0%BC%D0%B5%D0%BD%D0%B8-%D0%B3%D0%BB%D0%B0%D0%B2%D0%B8-%D0%B2-%D1%81%D0%BE%D1%84%D0%B8%D1%8F-%D0%B8-%D0%B2%D0%B0%D1%80%D0%BD%D0%B0-news684898.html", "text": "Прочутата хип-хоп група \"Гумени глави\" ще се събере за първи път от 20 години насам, за да проведе няколко концерта в страната. Оглавени от Мишо Шамара (Big Sha), който от 2014 г. живее в САЩ, пред меломаните ще излязат още Вальо Кита и DJ Dido D. Участията на рап триото засега са потвърдени само в София и Варна. В столицата ще се проведат два поредни концерта - на 13 и 14 септември в клуб \"Терминал 1\". Варненският \"X Disco Club\" пък ще даде терен на купона на 8 септември. Рап пионерите са подготвили над 90-минутни сетове, включващи култови хитове в оригинални и осъвременени версии от ранните албуми - \"Квартал 41\", \"Гуми втора употреба\", \"За повече пари\", \"За още повече пари\", като сред тях: \"Ще му разбия главата\", \"Извинявай скъпа\", \"Даниела\", \"Гуантанамера\", \"Може да си грозен\", \"Три бири\", \"Никой никъде\", \"Разклати ги добре\", \"Лятото е супер\", \"Ръцете си вдигнете\", \"Трета вежда\" и др. Билетите за шоутата се котират на цени от 25 лв., а ако изчакате до последния момент, за да се сдобиете с пропуск, ще трябва да преброите 35 лв.", "date": "2017.08.22", "title": "Мишо Шамара води \"Гумени глави\" в София и Варна"}
{"url": "http://pik.bg/%D0%BC%D0%B5%D1%80%D0%B0%D0%BA%D0%BB%D0%B8%D1%8F-%D0%B8%D0%B7%D0%B4%D1%8A%D1%85%D0%BD%D0%B0-%D0%BD%D0%B0-%D1%81%D0%B5%D0%BA%D1%81-%D1%84%D0%B5%D1%81%D1%82-%D0%B2-%D0%B0%D0%BD%D0%B3%D0%BB%D0%B8%D1%8F-%D0%B6%D0%B5%D0%BD%D0%B0-%D0%B5-%D0%BE%D1%82%D0%BA%D0%B0%D1%80%D0%B0%D0%BD%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news684884.html", "text": "Мъж е починал, а жена е в болница след инцидент по време на секс фестивала \"Търнбридж Уелс\" в Англия. Причините за смъртта му не се уточняват. Полицията също обяви, че е настъпила по необясним начин. Жената е стабилизирана в болница. Около 200 души са взели участите в проявата, за което са платили по 600 паунда на човек.", "date": "2017.08.22", "title": "Мераклия издъхна на секс фест в Англия, жена е откарана в болница"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D1%81%D0%B8-%D0%B4%D1%83%D0%BF%D1%87%D0%B0-%D0%B1%D0%B8%D0%BB%D0%B5%D1%82-%D0%B7%D0%B0-%D0%BC%D0%B8%D0%B7%D0%B5%D1%80%D0%BD%D0%B8%D1%8F-%D1%82%D0%B8-%D1%80%D0%B5%D0%B9%D1%81-news684919.html", "text": "Многоуважаема г-жо Фандъкова, чудом се чудя, мая се и свят ми се завива от дереджето на градския транспорт във вашата си европейска столица от див балкански вид. Дали слизате от мерцедеса, великолепна, та барем една сутрин да се повозите на трамвай или на автобус по някоя заместваща линия? Лято е и ремонтирате, госпожо. Няма лошо. Макар че както сте се разпрострели на широки фронтове, като нищо ще откарате до Коледа. То не беше „Кракра“, „Дондуков“, Орлов мост, „Шипченски проход“, булевардът до „Арена Армеец“ и не знам още къде. Та в тая транспортна тапа и при 40 градуса на сянка, госпожо, не знам дали си давате сметка какво е да си в раздрънкан трамвай или на панорамна обиколка със скапан съчленен автобус на естествено обдухване по жълтите павета. Екстрите тук са, че разписанието е разредено заради отпускарския сезон, а и винаги ще се намери някой, който още отрано ухае на себе си, защото не се е къпал от месеци и летува заспал на седалката. Оня ден – аха, да се зарадвам, че вместо бавните и мръсни автобуси хармоника по линия 20ТМ сте пуснали компактни с климатици и взехте че върнахте трошляците. Явно ви е много яко да ви е ретро, да смърди и да е гадно. Дано само не пламне някоя епидемия от тая подвижна клоака. А междувременно мисля, докато е такава мизерия, да спра да си дупча билета в знак на протест.", "date": "2017.08.22", "title": "Фандъкова, няма да си дупча билет за мизерния ти рейс"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B2%D0%B0-%D0%B4%D0%BD%D0%B8-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B0%D0%B4-2000-%D0%BB%D0%B8%D1%82%D1%80%D0%B0-%D1%84%D0%B0%D0%BB%D1%88%D0%B8%D0%B2-%D0%B0%D0%BB%D0%BA%D0%BE%D1%85%D0%BE%D0%BB-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news684882.html", "text": "Митнически служители задържаха над 2000 литра алкохол за два дни при проверки по Черноморието. Това съобщиха от пресцентъра на митницата в Бургас. От това количество над 1 500 литра са етилов алкохол с характеристики на ракия, 323 литра течност с характеристики на вино и 200 литра са характеристики на бира. Алкохолът, търгуван и съхраняван в нарушение на Закона за акцизите и данъчните складове, е открит при три отделни проверки в хотел в Китен, хотелски комплекс в Слънчев бряг и частен имот на територията на Варна. В Китен алкохолът е бил 1 039 литра с характеристики на ракия в бидони от по 120 литра. Не са представени данъчни документи за него. Взети са проби, за да се установи точно какво съдържат бидоните. В хотелски комплекс в Слънчев бряг пък са открити туби с течност и мирис на вино. Цялото количество е било в туби и метални съдове /кега/. За него също не са представени надлежни документи за произход и платен акциз. При друга проверка в имот в село Господиново, община Бяла, област Варна, където е регистрирана дестилационна, са открити 467 литра алкохол без документи и платен акциз. Взети са проби за експертиза на течността.", "date": "2017.08.22", "title": "Само за два дни: Митничари спипаха над 2000 литра фалшив алкохол по морето"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D0%BD%D1%8F%D0%BC%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B8-%D1%82%D1%80%D1%83%D1%81%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-news684857.html", "text": "По информация на посолството в Рим към 11.0 часа българско време няма данни за пострадали български граждани при земетресението с магнитуд 4-та степен по скалата на Рихтер на остров Иския, южна Италия от снощи. Това съобщиха от пресцентъра на Министерство на външните работи. Най-големи са разрушенията в община Казамичола. Италианските власти осигуряват транспорт за туристите, желаещи да напуснат острова. Българското посолство е в контакт с местните власти и следи ситуацията.", "date": "2017.08.22", "title": "Външно: Няма информация за пострадали българи при труса в Италия"}
{"url": "http://pik.bg/%D0%B2%D0%BE%D0%B4%D0%B5%D0%BD%D0%B0%D1%82%D0%B0-%D0%BE%D1%82-%D1%81%D0%B0%D1%89-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BD%D0%B0%D0%BD%D0%B5%D1%81%D0%B5-250-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B0-%D0%BF%D0%BE-%D1%80%D0%B0%D0%BA%D0%BA%D0%B0-news684912.html", "text": "Водената от САЩ международна коалиция срещу „Ислямска държава“ е нанесла 250 въздушни удара срещу позиции на джихадистите в и около северния сирийски град Ракка – при това само за една седмица, предава Франс прес , като се позовава на американски военен говорител. Сирийски активисти и неправителствени организации алармираха, че засилването на бомбардировките през последните дни е струвало живота на десетки цивилни граждани.", "date": "2017.08.22", "title": "Водената от САЩ коалиция срещу \"Ислямска държава\" нанесе 250 въздушни удара по Ракка"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-news684858.html", "text": "Футболните мачове в ефира днес, с роден коментар. Срещи от плейофите за влизане в групите на Шампионска лига. Предстоят реваншите от въпросния изключително важен кръг. Станимир Стоилов и Астана ще се опитат да осъществят футболен подвиг. Селтик постигна победа с 5:0 над подопечните на Мъри в Шотландия, обрат в общия резултат изглежда почти невъзможен. На 99% опонентът ни е в групите на ШЛ, заявява Стоилов. Още срещи от турнира и спор между Шефилд Юн и Лестър на Острова в програмата за днес. 18.30 ч. Астана - Селтик РИНГ, 21.45 ч. Ница - Наполи бТВ Екшън, 21.45 ч. Севиля - Истанбул Башакшехир - РИНГ, 21.45 ч. Шефилд Юн. - Лестър - Диема спорт 2", "date": "2017.08.22", "title": "Мачовете по телевизията днес"}
{"url": "http://pik.bg/%D1%87%D1%83%D0%B4%D0%BE-%D1%81%D0%BF%D0%B0%D1%81%D0%B8%D1%85%D0%B0-7-%D0%BC%D0%B5%D1%81%D0%B5%D1%87%D0%BD%D0%BE-%D0%B1%D0%B5%D0%B1%D0%B5-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%B8%D1%81%D0%BA%D0%B8%D1%8F-news684844.html", "text": "Италиански спасителни екипи извадиха живо 7-месечно бебе от отломките на къща, рухнала на италианския остров Иския след земетресението с магнитуд 4, станало тази нощ, предаде Асошиейтед прес. Под отломките на къщата са двете братчетата на бебето, които са съответно на 5 и на 7 годинки. Те са дали признаци на живот и спасителите успяха да им подадат шишета с вода. Досега се съобщава за две жертви на труса.", "date": "2017.08.22", "title": "Чудо! Спасиха 7-месечно бебе след земетресението на остров Иския"}
{"url": "http://pik.bg/%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BF%D0%BE%D1%81%D0%BE%D1%87%D0%B8-%D0%BE%D1%81%D0%BD%D0%BE%D0%B2%D0%BD%D0%B8%D1%82%D0%B5-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B5%D0%BA%D0%BE%D0%BB%D0%BE%D0%B3%D0%B8%D1%8F%D1%82%D0%B0-news684856.html", "text": "Още с встъпването си в длъжност обявих, че основен приоритет за мен ще е чистия въздух. Този проблем трябва да бъде решен основно от кметовете на общините. Битовото отопление е основният причинител на замърсяването на въздуха. Това сочат данните в 21 от 25 града, където се измерва чистотата на въздуха. Това заяви на пресконференция министърът на околната среда и водите Нено Димов, който представи приоритетите на правителството в тази сфера. \"Секторът води също е много важен. За първи път държавата прилага морска стратегия. Трябва да намалим рисковете за човешкото здраве. Говоря за превенция от наводнения. Предвиждаме сериозни инвестиции в сектора ВиК. Натура 2000 трябва да бъде съобразена с местните интереси. Предвиждаме план за опазване на редките животински видове и растенията\", коментира той. \"В областта на отпадъците целта ни е да насърчим рециклирането. Депонирането трябва да бъде свито до минимум, а рециклирането да бъде увеличено максимално. От гледна точка на климата България ще продължи да изпълнява поетите ангажименти към ЕС за борба с климатичните промени. Председателството на ЕС ще ни даде възможност да представим нашите вътрешни проблеми пред Брюксел и да търсим начини за тяхното решаване\", разкри още министър Димов.", "date": "2017.08.22", "title": "Нено Димов посочи основните приоритети на Министерството на екологията"}
{"url": "http://pik.bg/%D0%B1%D0%B0%D0%B1%D0%B0%D0%B8%D1%82-%D0%BF%D0%BE%D1%82%D1%80%D0%BE%D1%88%D0%B8-%D1%81-%D1%87%D1%83%D0%BA-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D0%BA%D0%B0%D0%BC%D0%B5%D1%80%D0%B8-%D0%B2-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-news684859.html", "text": "27-годишен мъж е потрошил с чук камери за видеонаблюдение, собственост на Община Ботевград, срещу него е повдигнато обвинение за умишлена повреда на общинска собственост. Това съобщиха от Областната дирекция на МВР – София. В Районно управление „Полиция” – Ботевград е проведено разследване по повод противозаконно унищожаване на две цифрови камери за видеонаблюдение, собственост на Община Ботевград, които са се намирали на кръстовището на жк. „Саранск“ и ул. „Хан Аспарух“. В хода на проведените оперативно-издирвателни и процесуално- следствени действия полицейските служители установили, че камерите са счупени чрез нанасяне на удари с чук от Т.П. от Ботевград. След събрани достатъчно доказателства за виновността му 27- годишният извършител е привлечен в качеството на обвиняем за престъпление по чл. 216, ал.1 от НК. Наложена му е мярка за неотклонение „подписка“.", "date": "2017.08.22", "title": "Бабаит потроши с чук общински камери в Ботевград"}
{"url": "http://pik.bg/%D0%B1%D1%8F%D0%BB-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%BD%D0%B0-%D0%BD%D0%B5%D0%BB%D0%B8%D0%BD%D0%B0-%D0%B1%D0%B8%D0%BB-%D0%B4%D0%B5%D1%82%D1%81%D0%BA%D0%B0-%D0%BF%D0%B5%D1%81%D0%BD%D0%B8%D1%87%D0%BA%D0%B0-%D0%B2%D0%B8%D0%B4%D0%B5%D0%BE-news684915.html", "text": "Един от най-големите хитове в родната чалга, \"Бял \"Мерцедес\" ме преследва в живота\", изпят от Нелина, е бил детска песничка. Преди 20 години тя записвала албум. \"Трябваше ни още едно парче и Любомир Пеевски за един ден написа текста. В истинския, който е за детската песничка, се пее за едно синьо мънисто\", върна се в спомените си певицата. Клипът също бил записан много бързо, за 2 дни. Нелина не била подготвена за огромния успех на \"Бял Мерцедес\", който се пее вече години наред.", "date": "2017.08.22", "title": "\"Бял \"Мерцедес\" на Нелина бил детска песничка (ВИДЕО)"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%BC%D0%B2%D1%80-%D0%B8-%D0%B4%D0%B0%D0%B8-%D0%B8%D0%B7%D0%B2%D1%8A%D1%80%D1%88%D0%B2%D0%B0%D1%82-%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D1%82%D0%B8%D1%80-%D0%BE%D0%B2%D0%B5-%D0%B8-%D0%BB%D0%B5%D0%BA%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-news684834.html", "text": "МВР и ДАИ извършват масови проверки на ТИР-ове и леки автомобили. Съвместните проверки следят за най-честите нарушения на пътя: превишена скорост, употреба на алкохол и наркотични вещества, предава БНТ. Инспекторите проверяват и тахошайбите на тежкотоварните автомобили, чиито шофьори са задължени по закон да почиват няколко часа дневно. Полицията стартира и операция \"Скорост\", която се провежда в целия Европейски съюз от 21-27 август. Освен за превишена скорост и употреба на упойващи вещества, пътните полицаи ще проверяват и за валидна застраховка \"Гражданска отговорност\".", "date": "2017.08.22", "title": "Започна се! МВР и ДАИ извършват масови проверки на ТИР-ове и леки автомобили"}
{"url": "http://pik.bg/%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D1%81%D0%BA%D0%B0%D0%BF%D0%B0-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D0%BB%D0%B0%D0%B6%D1%83%D0%B2%D0%B0%D1%89%D0%B8%D1%82%D0%B5-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news684837.html", "text": "Дежурната синоптичка на Нова телевизия Деси Банова скапа настроението на почиващите по морето. Тя прогнозира, че слънце може да очакват чак в четвъртък, когато ще започне постепенно затопляне и градусите ще достигнат до обичайните за месец август. Дотогава студ и вятър. Днес от запад облачността ще се разкъсва и намалява. Над Източна България времето ще се задържи предимно облачно и дъждовно, но до края на деня и там валежите спрат. Ще е ветровито с умерен временно до силен вятър от север-северозапад. Максималните температури ще са между 23° и 28°, в североизточните райони по-ниски - между 20° и 22°, за София – около 23°. Атмосферното налягане е близко до средното за месеца и през деня ще се повишава, прогнозира дежурният синоптик на НИМХ БАН Боряна Маркова. В планините до обяд ще е предимно облачно, на места с валежи от дъжд. В масивите от Западна България валежите ще спират и облачността ще се разкъсва и намалява. Ще духа умерен, временно силен северозападен вятър. Максималната температура на височина 1200 метра ще бъде около 15°, на 2000 метра – около 9°. По Черноморието ще е предимно облачно с превалявания от дъжд. Ще духа умерен, временно и силен северозападен вятър. Захлаждането ще продължи и максималните температури ще са 21-24°. Температурата на морската вода е 26°-27°. Вълнението на морето ще е 2-3 бала.", "date": "2017.08.22", "title": "Деси Банова скапа настроението на плажуващите по морето"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D1%82%D1%83%D0%B7%D0%B0%D1%80%D1%81%D0%BA%D0%B0-%D0%B2%D0%B8%D0%BB%D0%B0-%D0%BD%D0%B0-%D0%B7%D0%B0%D0%BA%D1%8A%D1%81%D0%B0%D0%BB-%D0%BC%D0%B5%D0%B4%D0%B8%D0%B5%D0%BD-%D0%B1%D0%BE%D1%81-%D1%81-%D0%B8%D0%B7%D0%B3%D0%BB%D0%B5%D0%B4-%D0%BA%D1%8A%D0%BC-%D0%B4%D1%83%D0%BD%D0%B0%D0%B2-news684846.html", "text": "Частен съдебен изпълнител обяви на търг за втори път тузарската вила край Дунава на заборчнял медиен бос от Козлодуй. Собственикът на местната кабеларка Виктор Викторов е задлъжнял към банкова институция. По тази причина на тезгяха е сложена лъскавата му вила в атомния град. Имотът е с площ 1 529 квадратни метра. В него има построени две сгради – едноетажна къща с площ от 123 квадрата, и гараж, съобщава регионалният \"Булнюз\". Вилата се намира точно на брега на Дунава. По нея са направени множество подобрения и пазарната й оценка е 94 400 лева. Началната цена, от която ще започне наддаването за апетитния имот при втората публична продан, е близо наполовина по-малка – 56 640 лева. Всеки, който има желание да се сдобие с лъскавата вила, може да я огледа всеки делничен ден от 9 до 16 часа до 25 септември. Търгът ще се проведе ден по-късно в Районния съд в Козлодуй.", "date": "2017.08.22", "title": "ЕКСКЛУЗИВНО! Продават тузарска вила на закъсал медиен бос с изглед към Дунав"}
{"url": "http://pik.bg/%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D0%B1%D0%BD%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%B7%D0%B0-%D1%88%D0%B5%D1%84-%D0%BA%D0%BE%D0%BA%D0%BE-%D0%BA%D0%B0%D0%BC%D0%B5%D0%BD%D0%B0%D1%80%D0%BE%D0%B2-%D1%81-%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%BD%D0%B8-%D0%B8%D0%B4%D0%B5%D0%B8-%D0%B7%D0%B0-%D0%BF%D0%B0%D0%BD%D0%BE%D1%80%D0%B0%D0%BC%D0%B0-%D0%B8-%D0%B2%D0%BE%D0%B4%D0%B5%D1%89%D0%B8%D1%82%D0%B5-news684901.html", "text": "\"Панорама\" да се излъчва в събота или в неделя - това е една от най-революционните идеи в концепцията на Константин Каменаров, който я представи пред Съвета за електронни медии в конкурса за генерален директор на БНТ. Другата му революционна идея е да има само две двойки водещи на централната емисия \"По света и у нас\". Те или ще се сменят през седмица, или единият екип ще води от понеделник до петък, а другият - през уикенда. Съпруга на Коко Каменаров е Радина Червенова, една от водещите на новините. \"Не харесвам революционната дейност. Откакто съм бил ученик, все съм бил в експериментални паралелки, все нещо се променя кардинално. Затова концепцията ни е построена върху реални постижими идеи с консервативно финансиране\", каза Каменаров. Според него БНТ е доказан лидер в новините и в публицистичните предавания. За да не останат обаче те самотен остров, най-важно е да се развива цялостната й програма. Каменаров цитира своя учител в телевизията проф. Хачо Бояджиев, който обичал да казва, че телевизията - това е нейната програма. По отношение на маркетинга според Каменаров трябва да се създаде звено, което да работи в посока на допълнително финансиране и привличане на допълнителни средства, като това може да стане чрез привличане на средства по европейски програми. Не изключи и възможността допълнителни средства да се привличат чрез работа по проекти заедно с големите корпорации като според него това по абсолютно никакъв начин няма да попречи на изпълнението на обществената мисия и функция на БНТ. Смята, че се спекулира и с начина, по който се изчислява час програмата в момента, като бюджетът на БНТ се разделя на часовете. Според него от този бюджет трябва да се извадят разходите за работни заплати и техника например. По отношение на визията постави изключително голям акцент, защото според него визията е нещото, което продава продукта на телевизиите в наши дни. По отношение на програмата според Каменаров трябва да има един основен, централен, политематичен канал и букет от други програми като БНТ1 трябва да остане този канал, а БНТ2 да се фокусира върху култура и образование. Според него трябва да се помени философията на вземане на решения при произвеждането на продукти в БНТ и затова е необходимо да се създаде Библия със златни правила, които да важат за всички. БНТ има нужда от програмна, финансова и технологична дисциплина каза още Константин Каменаров. В 15:00 часа ще бъде изслушан и последният кандидат за поста - Емил Кошлуков. Той се оказа бивш шеф на телевизия \"Алфа\". Преди Каменаров пред СЕМ разкри концепцията си Иван Гарелов. Според Гарелов обществената телевизия трябва да влезе в пряка конкуренция с двете търговски телевизии и затова предлага преместване на \"По света и у нас\" в 19:00 часа. Пред комисията на СЕМ той заяви, че е започнал професионалния си път като репортер в БНТ, след това е водещ на предаването \"Панорама\", има опит и от търговските телевизии, видял е как функционират, издал е три книги, а БНТ е един достоен завършек на неговия професионален път. Основна цел на Иван Гарелов е БНТ да стане силна обществена медия като смята, че трябва да извади от анонимност българските зрители. Неговото виждане е, че обществената телевизия трябва да извади българските зрители от анонимността. Цитирайки международно проучване, Гарелов заяви, че обществената телевизии в Европа възвръщат своите позиции и БНТ. Освен смяна на часа, Гарелов предложи още в новините да има и коментарни слотове. Сред предложенията му са БНТ 1 да бъде основно с информационно-публицистична насоченост, БНТ 2 да е насочен към културата като се привлича най-трудна, по думите му аудитория - образованите хора, които имат конкретни търсения и очаквания. Регионалните канали трябва да възстановят своите каналите. Според него БТН Свят да бъде модерна витрина, която да представя на туристическите възможности на България , а БНТ HD да се развива като спортен и младежки канал. По думите на Гарелов финансирането трябва да бъде на база процент от БВП, защото според него така БНТ ще бъде максимално независима. Първият кандидат, който СЕМ изслуша днес и общо четвъртият до момента, бе Иван Гарелов. Той представи своята биография в доказателство на свои качества защо се кандидатира за генерален директор. Бившият водещ на \"Панорама\" сподели, че има по-глобални виждания за развитието на телевизията, а основна му цел е БНТ да стане силна обществена медия и затова е оглавил концепцията си \"БНТ - Рестарт\".", "date": "2017.08.22", "title": "БИТКАТА ЗА БНТ! Кандидатът за шеф Коко Каменаров с революционни идеи за \"Панорама\" и водещите на новините"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BC%D0%BE%D0%BB%D1%8F%D0%BD-%D0%B8-%D0%BD%D0%B5%D0%B4%D0%B5%D0%BB%D0%B8%D0%BD%D0%BE-%D0%BF%D0%BE%D1%82%D1%8A%D0%BD%D0%B0%D1%85%D0%B0-%D0%B2-%D1%82%D1%80%D0%B0%D1%83%D1%80-%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%B2%D0%B5%D0%BB%D0%B8%D1%87%D0%BA%D0%BE-%D1%87%D0%BE%D0%BB%D0%B0%D0%BA%D0%BE%D0%B2---%D0%B6%D0%B5%D0%BB%D0%B5%D0%B7%D0%BD%D0%B8%D1%8F-%D0%B2-%D0%BF%D0%BE%D1%81%D0%BB%D0%B5%D0%B4-news684848.html", "text": "Днес е ден на траур в Смолян и Неделино. Прощаваме се с Величко Чолаков - Железния. Националният флаг пред общините е спуснат на половина. Поклонението пред тленните останки на бронзовия олимпийски медалист по вдигане на тежести започна в 10.00 часа и ще продължи до 14.00 часа в Спортната зала в Смолян. Опелото беше извършено от архиерейския наместник на Духовната околия архимандрит Висарион. Погребението е от 15.00 часа в Гробищен парк „Беклийца\". 35-годишният Чолаков почина в неделя сутринта. Имал е проблеми със сърцето, за което се е лекувал. Той е роден на 12 януари 1982 г. в Смолян. Участва на Олимпийските игри в Атина през 2004 г. и печели бронзов медал в категория над 105 кг. Той е единственият български щангист с медал от олимпийски игри в най-тежката категория. В същата категория става световен шампион във Ванкувър и европейски шампион в Украйна. Женен с две деца.", "date": "2017.08.22", "title": "ИЗВЪНРЕДНО! Смолян и Неделино потънаха в траур! Изпращат Величко Чолаков - Железния в последния му път"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8%D1%82%D0%B5-%D0%B3%D0%B5%D1%82%D0%B0-news684851.html", "text": "- Да, това е част от кампанията. Миналата седмица бутнахме 11 къщи в Асеновград и има още 6, които остават, но чакаме да се произнесе Върховният административен съд. Имаше монолитни къщи и събаряхме с фадрома. - Да, разбира се, всичко, което сме обещали, се изпълнява. Описваме, подготвяме нещата законово и събаряме. Каквото сме казали досега, е станало. В четвъртък откриваме ромски участък в махалата в Асеновград, както бях казал, когато имаше напрежение там и се справихме с него. С кмета ще открием полицейски участък като слънце. Виждате колко бързо се действа. - Ще има денонощно присъствие на органите на реда. Това си е уредено от МВР и те са съобразили какъв да е съставът и колко хора да има в екипа. - Работи се и там. Вече имаме изготвена сметка по отношение на преустройството и ремонта, за да се осигури там участък с допълнителни строителни дейности. Предстои да се одобри от общинския съвет и да се започне и там работа. Ще направим среща и с Тотев, за да обсъдим и задействаме нещата по план. Каквото съм казал, се прави – това е! В Асеновград всичко, което поехме като ангажимент, е изпълнено и виждате в какви кратки срокове. - Да, и въобще не ме интересува кой какви шеги пуска, защото е важно да се спазват закона и държавата да си упражнява правата. От днес започва проверката на РДНСК на шефката на Съюза на собствениците на „Слънчев бряг” Елена Иванова, която зае позицията на мутрите там. Акцията е насочена срещу заграбването на 5 дка публична държавна собственост от плажа на Слънчев бряг” от нейните хотели, които е превърнала в паркинг, спортна площадка, барбекю и прочие. Заграбва територията без каквито и да било разрешения, събаря дюни – 5 дка. И ще говори за морал и че била от 18 години на Слънчев бряг! Предстои да се прави проверка официално и ще се установи, това, което вече се вижда и е описано от кадастъра – че е заграбена територията. Искам да е ясно, че няма недосегаеми. Никой да не си въобразява, че може да бъде покровителстван от ниско, високо или каквото и да било ниво. Всички, които нарушават закона, ще си понесат отговорността за това и държавата си върши работата!", "date": "2017.08.22", "title": "ЕКСКЛУЗИВНО И САМО В ПИК! Вицепремиерът Валери Симеонов с горещи новини за незаконните гета: Бутането продължава! Проверяваме и хотелите по морето - недосегаеми няма (СНИМКИ)"}
{"url": "http://pik.bg/%D0%BE%D0%BE%D0%BD-%D0%BE%D0%B1%D0%B2%D0%B8%D0%BD%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B2-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%BE%D1%80%D1%8A%D0%B6%D0%B8%D0%B5-%D0%BD%D0%B0-%D0%B0%D1%81%D0%B0%D0%B4-news684841.html", "text": "ООН обвини Северна Корея в две доставки, които са направени за режима на Башар Асад в Сирия. Смята се, че става въпрос за химически и други забранени оръжия, обяви Ройтерс. Агенцията е получила доклад на Организацията на обединените нации по въпроса. Пратките са направени с два кораба на правителството на КНДР.", "date": "2017.08.22", "title": "ООН обвини Северна Корея в продажба на оръжие на Асад"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D1%8F%D0%B2%D0%BE%D1%80%D0%BE%D0%B2-%D1%81%D0%B5-%D0%BE%D0%B1%D1%8F%D1%81%D0%BD%D0%B8-%D0%B2-%D0%BB%D1%8E%D0%B1%D0%BE%D0%B2-%D0%BD%D0%B0-%D1%81%D0%B2%D0%BE%D1%8F%D1%82%D0%B0-%D0%BB%D0%BE%D1%80%D0%B0-news684832.html", "text": "Също като Пейо Яворов влюбен пловдивчанин се опита да увековечи своята Лора. Не обаче със стихотворение, а с надпис върху фасада. \"Обичам те, Лора\", се чете на сградата на второто колело на панаира, която от години стои недовършена. Е, не е като признанието \"Душата ми е стон. Душата ми е зов. Защото аз съм птица устрелена, на смърт е моята душа ранена, на смърт ранена от любов\", но младите сега не знаят какво е романтика, шегуват се зевзеците от квартала, пише още \"Марица\".", "date": "2017.08.22", "title": "Пловдивски Яворов се обясни в любов на своята Лора"}
{"url": "http://pik.bg/%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D1%81%D0%B0%D0%BD-%D1%81%D1%82%D0%B5%D1%84%D0%B0%D0%BD%D0%BE-29-%D0%B5%D1%82%D0%BE-%D0%BA%D0%BE%D0%BD%D1%86%D0%B5%D0%BF%D1%86%D0%B8%D1%8F%D1%82%D0%B0-%D0%BD%D0%B0-%D0%B8%D0%B2%D0%B0%D0%BD-%D0%B3%D0%B0%D1%80%D0%B5%D0%BB%D0%BE%D0%B2-%D0%B7%D0%B0-%D0%B1%D0%BD%D1%82-%D0%BA%D0%BB%D1%8E%D1%87%D0%BE%D0%B2%D0%B0-%D1%82%D0%BE%D1%87%D0%BA%D0%B0-%D0%B5-%D0%BF%D1%80%D0%BE%D0%BC%D1%8F%D0%BD%D0%B0%D1%82%D0%B0-news684847.html", "text": "Първият кандидат, който СЕМ изслуша днес и общо четвъртият до момента, беше Иван Гарелов. Той представи своята биография в доказателство на свои качества защо се кандидатира за генерален директор. Битката за горещия пост на ул. \"Сан Стефано\" 29 е в разгара си, ПИК ви държи в крак с последните новини. Бившият водещ на \"Панорама\" сподели, че има по-глобални виждания за развитието на телевизията, а основна му цел е БНТ да стане силна обществена медия и затова е оглавил концепцията си \"БНТ - Рестарт\". Според Гарелов обществената телевизия трябва да влезе в пряка конкуренция с двете търговски телевизии и затова предлага преместване на \"По света и у нас\" в 19:00 часа. Пред комисията на СЕМ той заяви, че е започнал професионалния си път като репортер в БНТ, след това е водещ на предаването \"Панорама\", има опит и от търговските телевизии, видял е как функционират, издал е три книги, а БНТ е един достоен завършек на неговия професионален път. Основна цел на Иван Гарелов е БНТ да стане силна обществена медия като смята, че трябва да извади от анонимност българските зрители. Неговото виждане е, че обществената телевизия трябва да извади българските зрители то анонимността. Цитирайки международно проучване, Гарелов заяви, че обществената телевизии в Европа възвръщат своите позиции и БНТ. Освен смяна на часа, Гарелов предложи още в новините да има и коментарни слотове. Сред предложенията му са БНТ 1 да бъде основно с информационно-публицистична насоченост, БНТ 2 да е насочен към културата като се привлича най-трудна по думите му аудитория - образованите хора,които имат конкретни търсения и очаквания . Регионалните канали трябва да възстановят своите каналите. Според него БТН Свят да бъде модерна витрина, която да представя на туристическите възможности на България , а БНТ HD да се развива като спортен и младежки канал По думите на Гарелов финансирането трябва да бъде на база процент от БВП, защото според него така БНТ ще бъде максимално независима.", "date": "2017.08.22", "title": "БИТКАТА ЗА \"САН СТЕФАНО\" 29! Ето концепцията на Иван Гарелов за БНТ! Ключова точка е промяната на часа на новините"}
{"url": "http://pik.bg/%D0%BC%D0%B0%D1%80%D1%82%D0%B0-%D0%B2%D0%B0%D1%87%D0%BA%D0%BE%D0%B2%D0%B0-%D0%B8-%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-%D1%80%D0%B0%D0%B7%D0%BF%D1%83%D1%81%D0%BA%D0%B0%D1%82-%D0%BD%D0%B0-%D0%B3%D1%80%D1%8A%D1%86%D0%BA%D0%BE%D1%82%D0%BE-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5-news684849.html", "text": "Симпатичната Мартина Вачкова изкара лятото си по-щастлива от всякога. Тези дни тя разпусна в компанията на Катето Евро, нейния любим Добромир Банев и дъщеря си Рада на гръцкото крайбрежие. Откакто снимаха актрисата гола на черноморски нуди плаж, Вачкова предпочита да се показва само извън страната. \"Не че се срамувам, напротив. Просто не искам да се подлагам на публични дискусии, каквито се завихриха неотдавна, и сега съм решила заради дъщеря си да не влизам в жълтите медии и да пълня вестниците им\", категорична е актрисата, цитирана от столичен всекидневник.", "date": "2017.08.22", "title": "Марта Вачкова и Катето Евро разпускат на гръцкото крайбрежие"}
{"url": "http://pik.bg/%D0%B7%D0%B0%D0%B4%D1%80%D1%8A%D0%B6%D0%BA%D0%B8%D1%82%D0%B5-%D0%BF%D0%B0%D0%B4%D0%B0%D1%82-%D0%BA%D0%B0%D0%BA%D0%B2%D0%BE-%D0%BA%D0%B0%D1%80%D0%B0-%D0%B6%D0%B5%D0%BD%D0%B8%D1%82%D0%B5-%D0%B4%D0%B0-%D1%81%D0%B0-%D0%B6%D0%B0%D0%B4%D0%BD%D0%B8-%D0%B7%D0%B0-%D1%81%D0%B5%D0%BA%D1%81-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5---%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D1%81%D0%B0-%D1%82%D0%BE-news684831.html", "text": "Какво точно кара жените да се отдават на интимни страсти? Отговор на този въпрос дава канадско проучване, цитирано от в. \"Дейли стар\". Сексът не опира само до правене на бебета или удоволствие, посочват авторите на настоящото проучване от университета на Отава, Канада. Учените са открили 237 различни причини, подтикващи към разгорещяване между чаршафите. Кой обаче е водещият мотив дамите да \"скочат в леглото\". Отговорът е привличането. За целите на проучването канадските изследователи са анкетирали 510 млади хетеросексуални жени. Участничките в допитването е трябвало да посочат водещите причини, които ги карат да практикуват хетеросексуален секс, гей секс, случаен секс и секс с партньор, пише една.бг. Резултатите показват, че физическото привличане най-често подтиква жените към секс. На второ място дамите поставят желанието да изпитат физическо удоволствие. Третият най-популярен отговор на дамите на въпроса защо правят секс е \"Защото е хубаво\". Топ 10 на дамските мотиви за интимност включва още желание да се засвидетелства привързаност, желание да се засвидетелства любов към партньора, желание за освобождаване на сексуално напрежение, възбуда, забавление, влюбване и поддаване на моментен порив.", "date": "2017.08.22", "title": "ЗАДРЪЖКИТЕ ПАДАТ! Какво кара жените да са жадни за секс! Няма да повярвате - причините са точно 237..."}
{"url": "http://pik.bg/%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B1%D1%80%D1%83%D1%81-%D1%83%D0%B8%D0%BB%D0%B8%D1%81-%D0%BF%D1%80%D0%B8%D0%B7%D0%BD%D0%B0-%D0%B7%D0%BB%D0%BE%D0%B2%D0%B5%D1%89%D0%B0-%D1%82%D0%B0%D0%B9%D0%BD%D0%B0-news684867.html", "text": "Нещастно детство е имала дъщерята на Брус Уилис, Румър Глен. Наскоро тя отбеляза своя 29-и рожден ден и по този повод публикува в социалните мрежи серия от снимки, в това число и от детството си. В коментарите към единия кадър Румър Глен публикува трогателно послание. Тя призна, че в продължение на дълго време не е следвала себе си, а е живяла така, както са искали хората около нея. Затова се чувствала абсолютно нещастна. \"Пред вас е това момиче, което празнува своя рожден ден и съвсем не се страхува от своя талант и увереността в себе си. Същото момиче, което може да тича до върха. Имам какво да кажа... Малката Румър винаги е живяла в мен, но аз не ѝ позволявах да излезе, тъй като я смятах за странна и не като останалите. Доста рядко тази Румър се появяваше за кратко и то само в общуването със сестра си. В останалото време аз я криех и правех всичко възможно тя да не безпокои никого с появата си... През целия си съзнателен живот смятах, че мога да бъда това, което другите искаха от мен. В един момент това момиче си отиде. Помня малкото момиче от фотографията и съм много горда с това, което е\", написа наследницата на Брус. Тя имаше доста сериозни проблеми с алкохола. От шест месеца не е близвала весели напитки.", "date": "2017.08.22", "title": "Дъщерята на Брус Уилис призна зловеща тайна"}
{"url": "http://pik.bg/%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B3%D1%80%D0%B8%D1%88%D0%BE-%D1%81-%D0%BA%D0%BB%D1%8E%D1%87%D0%BE%D0%B2-%D0%B0%D0%BD%D0%B0%D0%BB%D0%B8%D0%B7-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BE%D1%81%D0%BF%D0%BE%D0%B4%D0%B8%D0%BD%D0%BE%D0%B2-%D0%BE%D1%82%D1%81%D0%B5%D1%87%D0%B5-%D0%B3%D1%80%D0%B8%D0%B3%D0%BE%D1%80-news684852.html", "text": "\"Нещата са прости. Трябва да дойде момента. Да повярваш в себе си. Трябва да следваш тактиката, да имаш търпение. Търпението, което и Григор усети в Синсинати. Въпросът е сам да усеща нещата, когато ги усети, от там нататък, аз знам какво може той. Григор има желязна психика. Само хора, които не го познават могат да твърдят обратното. Малцина обаче са наясно какво означава да водиш живот като един от голямото тенис-семейство. Уморих се от път. Докато беше малък Григор, пътувахме много и бях навсякъде с него. И сега, ако ми звънне, тръгвам веднага\", споделя бащата на Григор Димитров - Димитър Господинов пред бТВ. Гришо спечели титлата на Мастърса в Синсинати. Успехът е исторически за родния спорт.", "date": "2017.08.22", "title": "Бащата на Гришо с ключов анализ! Димитър Господинов отсече: Григор..."}
{"url": "http://pik.bg/in-memoriam-%D1%85%D0%B8%D0%BB%D1%8F%D0%B4%D0%B8-%D1%81%D0%B5-%D1%81%D1%82%D0%B8%D1%87%D0%B0%D1%82-%D0%B7%D0%B0-%D0%BF%D0%BE%D0%BA%D0%BB%D0%BE%D0%BD-%D0%BF%D1%80%D0%B5%D0%B4-%D1%88%D0%B0%D0%BC%D0%BF%D0%B8%D0%BE%D0%BD%D0%B0-%D0%B2%D0%B5%D0%BB%D0%B8%D1%87%D0%BA%D0%BE-%D1%87%D0%BE%D0%BB%D0%B0%D0%BA%D0%BE%D0%B2-news684864.html", "text": "Хиляди се стичат в Спортната зала в Смолян за поклон пред своя шампион Величко Чолаков. След опелото хора от всички поколения дойдоха с цветя и венци, за да отдадат почитта си към обичания исполин на Родопите. Щангистът издъхна внезапно и покруси родопчани. Две общини, на които е почетен гражданин - Смолян и Неделино, са обявили днес ден на траур за трагичната кончина на само 35-годишния Величко Чолаков. Пред ковчега му са подредени медалите му, а на видеостена в траурната Спортна зала е образът на Величко с посланието: \"Почивай в мир, шампионе!\" Семейството му, както и съотборниците му в щангите в Смолян, негови приятели и близки много смолянчани и хора от целия регион, както и много тежкоатлети пристигат за поклонението. Сърцатият родопчанин, отишъл си без време, ще бъде погребан в Смолян. В памет на олимпийския шампион кметът на Смолян Николай Мелемов предлага Спортната зала да бъде кръстена на името на Величко Чолаков, пише \"Марица\". Погребението е от 15.00 часа в Гробищен парк \"Беклийца\".", "date": "2017.08.22", "title": "IN MEMORIAM! Хиляди се стичат за поклон пред шампиона Величко Чолаков"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%BA%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D1%88%D0%B0%D0%BD%D1%81-%D0%B7%D0%B0-%D0%BA%D0%BE%D0%B1%D1%80%D0%B0%D1%82%D0%B0-news684850.html", "text": "Щабът на световния шампион Антъни Джошуа постигна окончателно договорка за бой с претендента Кубрат Пулев за титлата на Международната боксова федерация, съобщи \"И Ес Пи Ен\". Въпросителните около това кой ще е следващият съперник на Антъни отпадат. Според информацията мачът ще се проведе на 28 октомври на \"Милениъм Стейдиъм\" в Кардиф.. Другият вариант остава двубой в Лас Вегас на 11 ноември, като в близките дни окончателно ще бъде потвърдено къде ще се се състои боя за титлата. Ей Джей спечели шампионския пояс след победа над Владимир Кличко. Украинецът пък реши да прекрати състезателната си кариера и сега Джошуа ще се изправи срещу официалния претендент за пояса - Кубрат Пулев. Кобрата получава шанс да детронира непобеденият досега на професионалния ринг Антъни Джошуа.", "date": "2017.08.22", "title": "Окончателна договорка! Космически шанс за Кобрата!"}
{"url": "http://pik.bg/%D0%BC%D0%B0%D0%BB%D0%B0%D0%B9%D0%B7%D0%B8%D1%8F-%D0%BE%D0%B3%D0%BB%D0%B0%D0%B2%D1%8F%D0%B2%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%BF%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%BE%D1%80%D1%8F%D1%86%D0%B8-%D0%BE%D1%82-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB%D1%8F-%E2%80%9E%D0%B4%D0%B6%D0%BE%D0%BD-%D0%BC-news684801.html", "text": "Операцията по издирването на десетте моряци от Военноморските сили на Съединените щати, които са в неизвестност след катастрофата на разрушителя „Джон Маккейн“, е оглавена от Малайзия, съобщава  The Star, като се позовава на ръководителя на Агенцията по осигуряване на плаванията на Малайзия Зуклифли Абу Бакар. Моряците са в неизвестност, след като американският разрушител „Джон Маккейн“ се сблъска с танкер в Малакския пролив. „Инцидентът е станал в териториалните води на Малайзия, заради което ние оглавяваме спасителната операция“, разясни Абу Бакар.", "date": "2017.08.22", "title": "Малайзия оглавява операцията по издирването на американските моряци от разрушителя „Джон Маккейн“"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%87%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%B7%D0%B0-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%E2%80%9E%D0%BD%D0%B5-%D0%B5-%D0%BF%D1%80%D0%B0%D0%B7%D0%B5%D0%BD-%D1%87%D0%B5%D0%BA%E2%80%9C-news684800.html", "text": "Президентът на САЩ заяви по време на обръщението си към нацията по случай продължаващия вече 16 години конфликт в Афганистан, че правителството на азиатската държава не трябва да приема подкрепата към себе си от страна на Вашингтон като „празен чек“, предаде AFP, цитирана от Фокус. „САЩ ще работят с правителството на Афганистан, докогато виждаме решителност и прогрес – категоричен бе държавният глава. - И все пак, нашата ангажираност не е безгранична, а нашата подкрепа не е празен чек. Американският народ очаква да види истински реформи и реални резултати“.", "date": "2017.08.22", "title": "Американският президент предупреди, че подкрепата за Афганистан „не е празен чек“"}
{"url": "http://pik.bg/%E2%80%9E%D0%B4%D0%B5%D1%81%D0%B5%D1%82-%D0%BC%D0%B0%D0%BB%D0%BA%D0%B8-%D0%BD%D0%B5%D0%B3%D1%8A%D1%80%D1%87%D0%B5%D1%82%D0%B0%E2%80%9C-%D0%BD%D0%B0-%D1%8F%D0%BF%D0%BE%D0%BD%D1%81%D0%BA%D0%B8-%D0%BE%D1%81%D1%82%D1%80%D0%BE%D0%B2-news684813.html", "text": "Младежи от клубa на писателите на детективски романи не предполагат, че аматьорските им фантазии ще бъдат поставени на изпитание, когато тръгват към мистериозен остров - сцена на престъпление. Това е завръзката в криминалния роман „Убийства в Декагона“. След ужасяващото четворно убийство, случило се на острова, един по един започват да загиват и любопитните студенти. Каква е връзката на трагедиите и особената сграда във формата на декагон? Японският майстор в жанра Аяцуджи Юкито се вдъхновява от „Десет малки негърчета“ на Агата Кристи и предизвиква читателя да събере уликите и сам да разреши загадката.", "date": "2017.08.22", "title": "„Десет малки негърчета“ на японски остров"}
{"url": "http://pik.bg/%D1%81%D1%8A%D0%B4%D1%8A%D1%82-%D1%80%D0%B5%D1%88%D0%B0%D0%B2%D0%B0-%D0%B4%D0%B0-%D0%BE%D1%81%D1%82%D0%B0%D0%B2%D0%B8-%D0%BB%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%BC%D1%8A%D0%B6%D0%B0-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BB-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D1%81%D0%B8-%D0%BF%D1%80%D0%B5%D0%B4-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-news684803.html", "text": "Съдът трябва да гледа мярката за неотклонение на Стойне Василев - мъжът, който преди четири дни застреля жена си в заведение в София. 64-годишният мъж следил по-младата си съпруга, докато в късния следобед в петък не я е застрелял с четири куршума в заведение в столичния квартал \"Лагера\" пред десетки очевидци.", "date": "2017.08.22", "title": "Съдът решава да остави ли в ареста мъжа, застрелял съпругата си пред заведение"}
{"url": "http://pik.bg/%D1%86%D0%B8%D1%80%D0%BA-%D1%81%D0%BF%D0%B8%D0%BF%D0%B0%D1%85%D0%B0-%D0%BA%D1%80%D0%B0%D0%B4%D0%B5%D1%86-%D0%B2-%D0%B1%D1%83%D1%80%D0%B3%D0%B0%D1%81-%D0%BE%D1%82%D0%BC%D1%8A%D0%BA%D0%BD%D0%B0%D0%BB-%D0%BA%D0%BE%D0%BB%D0%B5%D0%BB%D0%BE-%D1%81-%D1%80%D0%BE%D0%B7%D0%BE%D0%B2-%D0%BC%D0%B8%D0%BA%D1%80%D0%BE%D0%B1%D1%83%D1%81-news684807.html", "text": "Крадец на колело е задържан в Бургас, след като е показал пълен непрофесионализъм. Обирът е извършен от района на комплекс \"Аполо\" на ул. \"Одрин\", съобщава Флагман.бг. Превозното средство било оставено заключено пред бизнес сградата. Той успял да отреже защитното средство и се запътил в посока кв. Долно Езерово. Малко преди кръговото движение за жк \"Славейков\" почти в канавката го чакал не какъв да е, а розов микробус, в който са стоварили велосипеда. След подаден сигнал бургаските полицаи веднага са стигнали до извършителя и са го спипали, тъй като регистрационният номер на екстравагантният микробус е бил записан от свидетел.", "date": "2017.08.22", "title": "ЦИРК! Спипаха крадец в Бургас, отмъкнал колело с розов микробус"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D1%82-%D0%B4%D0%BD%D0%B5%D1%81-%D1%81%D0%BF%D0%B8%D1%80%D0%B0%D1%82-%D1%82%D0%BE%D0%BF%D0%BB%D0%B0%D1%82%D0%B0-%D0%B2%D0%BE%D0%B4%D0%B0-%D0%B2-%D0%BC%D0%BD%D0%BE%D0%B3%D0%BE-%D1%80%D0%B0%D0%B9%D0%BE%D0%BD%D0%B8-%D0%B2-%D1%81%D0%BE%D1%84%D0%B8%D1%8F-news684804.html", "text": "От 22 до 24 август ще бъде спряна топлата вода в редица квартали в столицата. Причината - „Булгартрансгаз” ще извършва планиран и ремонти на газопреносната мрежа и няма да подава природен газ към част от топлоизточниците на \"Топлофикация София\". Освен това в същия период дружеството ще извърши планови ремонти нв ТЕЦ „София“, ОЦ „Земляне“ и ОЦ „Люлин“. За три дни няма да има топла вода в следните райони на столицата: ж.к. „Люлин“ от 1-ви до 10-ти микрорайон, ж.к. „Надежда“ от 1-ва до 6-та част, ж.к. „Обеля-1“ и ж.к. „Обеля-2“, ж.к. „Свобода“, ж.к. „Толстой“, кв. „Илиянци“, ж.к. „Захарна фабрика“, ж.к. „Овча купел-1“, „Овча купел 2“, ж.к. „Гевгелийски“, ж.к. „Западен парк“, ж.к. „Илинден“, ж.к. „Сердика“, ж.к. „Разсадника“, ж.к. „Красна поляна“, ж.к. „Славия“, ж.к. „Бъкстон“, ж.к. „Борово“, ж.к. „Красно село“, ж.к. „Бели брези“, ж.к. „Стрелбище“, ж.к. „Мотописта“, ж.к. „Гоце Делчев“, ж.к. „Лагера“, ж.к. Хиподрума“, ж.к. „Иван Вазов“, ж.к. „Св. Троица“, ж.к. „Фонд. Жилища“, части от ж.к. „Лозенец“ между ул. „Д. Хаджикоцев“, ул. „ Бяла“, бул. „Арсеналски“, ул. „Славище“ и между бул. „Евлоги и Христо Георгиеви”, ул. „Крум Попов“, ул. „Акация“, ул. „Цанко Церковски“, ул. „Капитан Андреев“, бул. „Черни връх“ , района между бул. „История славянобългарска”, ул. „Заводска”, ул. „Индустриална”, ул. „Владайска река”, бул. „Данаил Николаев”, ул. „Проф. Милко Бичев”, бул. „Янко Сакъзов“, ул. „Кракра“, бул. Цар Освободител“, бул. „Евлоги и Христо Георгиеви”, бул. „България“, бул. „Акад. Ив. Гешов“, бул. „Константин Величков“, ул. „Габрово“, ул. „Скопие“ и бул. „Рожен“. За тези три дни топлата вода в останалите квартали на София, които се топлоснабдяват от ТЕЦ „София Изток“ няма да бъде спряна.", "date": "2017.08.22", "title": "ВАЖНО! От днес спират топлата вода в много райони в София"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D1%85%D1%83%D0%B1%D0%B0%D0%B2%D0%B0%D1%82%D0%B0-%D0%B5%D0%BB%D0%B5%D0%BD%D0%B0-%D1%83%D0%B1%D0%B8%D1%82%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B2-%D1%81%D0%BE%D1%84%D0%B8%D1%8F-%D0%BC%D0%B8%D0%BB%D0%B5%D0%BD%D0%B0-%D1%81%D0%BD%D0%B8%D0%BC%D0%B0%D0%BB%D0%B0--news684805.html", "text": "Четири жалби до полицията и прокуратурата, поредица обаждания на 112 и ограничителна заповед не успяха да спасят 42-годишна жена от нейния 64-годишен съпруг. Преди дни тя беше застреляна с четири куршума пред очите на най-добрата си приятелка, припомня Нова телевизия. За първи път пред медиите проговаря жената, станала пряк свидетел на бруталния разстрел. Милена е заедно с Елена, когато тя е разстреляна от съпруга си Стойне Василев. \"Тормозът беше постоянен, той и наряза гумите, последната жалба беше подадена, когато той се опита да я прегази\", сподели приятелката на Елена, която дори успяла да заснеме момента, в който 64-годишният Стойне Василев вади пистолета и стреля по съпругата си. \"Трябваше някой да направи нещо още след първия сигнал. Елена получи ограничителна заповед, след като една вечер бяхме на дискотека, той дойде при нас, направи огромен скандал, а след това пред заведението дори й удари и шамар\", разкри близката приятелка на Елена. По думите й в деня, когато е убита, тя трябвала да бъде на работа. \"Мъжът й твърдеше, че ако не може да я има, той ще я убие и ще се предаде. Аз му казвах, че не трябва да го прави, защото има деца, но той обясняваше, че щом няма майка им, на него деца не му трябват\", добави Милена.", "date": "2017.08.22", "title": "ЕКСКЛУЗИВНО! Проговори приятелката на хубавата Елена, убита брутално в София! Милена снимала как мъжът й вади пистолета, за да я застреля като куче (ШОКИРАЩИ СНИМКИ)"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BD%D0%B0%D0%B4-120-%D1%81%D0%B3%D1%80%D0%B0%D0%B4%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BF%D1%80%D0%B8-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B2-%D1%80%D1%83%D1%81%D0%BA%D0%B8-%D0%B3%D1%80%D0%B0%D0%B4-%D0%B2%D0%B8%D0%B4%D0%B5%D0%BE-news684812.html", "text": "120 сгради, от които 98 жилищни, пострадаха при разразилия се в понеделник голям пожар в историческия център на град Ростов на Дон, югозападна Русия, предаде агенция ТАСС, цитирана от БТА. Около 50 души се намират в център за временно настаняване, където продължават да пристигат заявки от хора, останали без дом. Медицинска помощ са получили около 45 души, сред които сътрудник на министерството на извънредните ситуации и полицаи, помагали в борбата с огнената стихия. Пожарът избухна в дървена къща в центъра на Ростов на Дон с население от 1,1 милиона души. Огънят бързо се прехвърли в съседни сгради, подпомогнат от силния вятър със скорост от най-малко 15 метра в секунда. Най-малко 1200 души, подкрепени от хеликоптери и самолети, работиха по овладяването на пожара, който бе локализиран едва около 19.00 ч. московско време, когато се бе разпрострял на площ от 10 000 кв. м. Пожарът не е напълно ликвидиран и потушаването му продължи през нощта. Електроенергията и газоснабдяването в засегнатия район са прекъснати превантивно. Евакуирани са 650 души. На всички пострадали ще бъде изплатена еднократна помощ от 20 000 рубли. Полицията повдигна наказателно дело за умишлено унищожаване или повреждане на чуждо имущество, което предвижда присъда до пет години затвор. По-рано органите на реда бяха обявили, че вероятна причина за пожара е възпламеняване на битова техника.", "date": "2017.08.22", "title": "Огнен ад! Над 120 сгради пострадаха при голям пожар в руски град (ВИДЕО)"}
{"url": "http://pik.bg/%D0%B2%D1%82%D0%BE%D1%80%D0%B8%D1%8F%D1%82-%D0%BB%D1%83%D0%BD%D0%B5%D0%BD-%D0%B4%D0%B5%D0%BD-%D0%B5-%D0%BF%D1%80%D0%B0%D0%B7%D0%BD%D0%B8%D0%BA-%D0%B7%D0%B0-%D1%81%D0%B5%D0%BA%D1%81%D0%B0-%D0%BF%D1%80%D0%BE%D0%B1%D0%B2%D0%B0%D0%B9%D1%82%D0%B5-%D0%BD%D0%B5%D1%89%D0%BE-%D0%BD%D0%BE%D0%B2%D0%BE-%D0%B8%D0%BC%D0%BF%D1%80%D0%BE%D0%B2%D0%B8%D0%B7%D0%B8%D1%80%D0%B0%D0%B9%D1%82%D0%B5-news684811.html", "text": "Луната е в знак Дева. Добро време за решаване на всекидневни проблеми. Човек през този период е стеснителен и отдръпнат в поведението си. Заедно с това е доста критичен. Възниква желание да се меси в работите на другите, без да го молят. Може да се появят търкания с околните, предупреждава астрологът Ивелина Пенчева. Уязвими са червата и стомашно чревният тракт, поради което се препоръчва щадяща диета. „Вторият лунен ден започва от 07:12 и продължава до 08:20 часа на следващия ден. Подхожда за активна дейност и за изпълнение и начало на реализацията на вашите замисли. Никой не бива да се поддава на гнева. Нужно е да се сдържат емоциите и да се избягват конфликтите и споровете. Във втори лунен ден е убит Джон Ленън“, добавя астрологът. „Денят е подходящ да си изпросите от съдбата милост и късмет. Всичко, което се прояви в живота ви през този лунен ден, е необходимо да се приеме с благодарност, защото сега съдбата ви изпраща това, което ще ви е от полза в близко бъдеще, дори в момента да не ви изглежда така“, обяснява Ивелина Пенчева. „Денят наклонява везните към прояви на алчност, затова всячески трябва да развиваме и култивираме щедростта в себе си и да не съжаляваме за нищо, от което се освобождаваме. Проявите на щедрост и доброта са напълно уместни в днешния ден. Направете на някого подарък, като можете да започнете първо от себе си. Посланието „Направи добро, предай нататък” е полезна препоръка за втори лунен ден! Може да се издължите с пари, да раздадете ненужни за вас вещи, дрехи, играчки на децата на по-бедните и нуждаещи се. Съдбата ще ви възнагради“, добавя астрологът. „Особено внимание да се отдели на тялото и на храненето. Тялото сега набира сили за целия лунен месец, затова се вслушайте в него. Може да подберете храна или диета за себе си за предстоящото време, изхождайки от хранителните предпочитания през този лунен ден. Ако нещо ви привлича, това е вашата храна. Ако нещо ви отвращава, това не е вашата храна, не е полезна за вас и трябва да се избягва“, съветва Ивелина Пенчева. Според нея, всички кражби, направени днес, ще бъдат разкрити. „Вторият лунен ден е празник за секса, затова той трябва да бъде празничен, забавен, оригинален. Това е най-доброто време за внасяне на нещо ново, да изпробвате нови сексуални техники, любовни игри, позиции“, добавя астрологът. „Необходимо е повишаване на активната дейност. Добре съсредоточете всички сили в търсене на източник за финансиране на своя проект, уточняване на плановете, разработени от преди и формиране на материална база за бъдещи проекти. Благоприятно време за започване на нова политика на компанията. Добре е да се сключват сделки, да се подписват контракти, за установяване на нови делови връзки, вземане на работа на нови сътрудници“, съветва Ивелина Пенчева. „Подстрижката сега подобрява здравето и състоянието на всички органи на чувствата – очите, слуха, прочиства носовите канали. Освен това подобрява работата на отделителната и храносмилателната системи“, добавя астрологът.", "date": "2017.08.22", "title": "Вторият лунен ден е празник за секса! Пробвайте нещо ново, импровизирайте"}
{"url": "http://pik.bg/%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D0%B7%D0%B0%D0%BA%D0%BE%D0%BD%D0%B0-%D0%BD%D0%B5-%D0%BF%D1%83%D1%81%D0%BD%D0%B0%D1%85%D0%B0-%D0%B4%D0%B0%D1%82%D1%81%D0%BA%D0%B8%D1%8F-%D0%BF%D1%80%D0%B8%D0%BD%D1%86-%D0%B2-%D0%B1%D0%B0%D1%80-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news684809.html", "text": "Датският престолонаследник принц Фредерик не бе допуснат в бар в Австралия, тъй като не носел документ, доказващ, че е на необходимата възраст, предаде ДПА, като се позова на местни медии. 49-годишният наследник на датския престол искал да посети Джейд Буда бар в Брисбън през уикенда. Принцът останал смаян, когато му казали, че той и неговите придружители се нуждаят от съответната идентификация, за да влязат, съобщава \"Куриер мейл\". Принцът и неговата компания си тръгнали и се върнали 15 минути по-късно, подкрепени от седем дипломати, които да уверят мениджъра на заведението, че отговарят на изискванията за възраст. Щатът Куинсланд има строги закони за алкохола, които изискват идентификация с шофьорска книжка или паспорт за достъп до заведения след полунощ в някои квартали. Този закон бе въведен през юли, за да \"намали риска от свързани с алкохол вреди\". Съсобственикът на бара Фил Хоган нарече закона \"глупав\" и \"кошмарен от гледна точка на туристите\". Известно е, че принц Фредерик е срещнал съпругата си Мери Доналдсън, която е родена в Австралия, в бар в Сидни по време на Олимпийските игри през 2000 г.", "date": "2017.08.22", "title": "В името на закона! Не пуснаха датския принц в бар в Австралия"}
{"url": "http://pik.bg/%D0%B1%D0%BE%D1%82%D1%8C%D0%BE-%D0%B1%D0%BE%D1%82%D0%B5%D0%B2-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%B6%D0%B5%D1%81%D1%82%D0%BE%D0%BA%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D0%BE%D1%85%D0%B2%D0%B0%D0%BB%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-news684823.html", "text": "Работещите по случая са се справили изключително бързо и професионално. Всяко забавяне, и недооценка на ситуацията води до много неприятни последици и до неразкриване на случая. Това заяви за жестокото убийство в Бургас пред Би Ти Ви топкриминалистът Ботьо Ботев, бивш шеф на отдел убийства в МВР. ПИК припомня, че 11-годишната Никол беше заклана от свой познат в ж.к. \"Меден рудник\". Тялото й беше открито в асансьор. \"В хода на разследването ще бъдат изяснени мотивите. Какво бълват нашите средства за масова информация, какво бълва обществото. Не бълва ли насилието от много източници?\", попита Ботев. \"Преди години 13-годишен извърши две или три убийства на невръстни деца по 2-3 години и ги хвърляше в кофите за боклук. София беше в шок, тогава един професор заяви, че те са извършени на базата на психични разстройства. Минаха 10 години и същият този професор заяви, че той вече е излекуван и беше пуснат на свобода. Намерихме след месец една убита 17-годишна девойка със 17-20 удара с нож. После същият този мъж беше задържан с все още кървавите дрехи\", припомни топкриминалистът.", "date": "2017.08.22", "title": "Ботьо Ботев коментира жестокото убийство в Бургас! Похвали разследващите "}
{"url": "http://pik.bg/%D1%88%D0%B5%D1%84-%D0%BD%D0%B0-%D0%B1%D0%BE%D1%80%D0%BE-%D1%85%D0%B0%D1%80%D0%B5%D1%81%D0%B0-%D0%BA%D0%B0%D0%BF%D0%B8%D1%82%D0%B0%D0%BD%D0%B0-%D0%BD%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-news684815.html", "text": "Мидълзбро ЦСКА-София Божидар Чорбаджийски Витоша (Бистрица) Лудогорец Тиаго Родригес Ривърсайд Антон Недялков Кирил Десподов Фернандо Каранга Един от шефовете на Гари Гил е харесал изявите на капитана на . Англичанинът беше на работна визита в България, като посети срещата с (6:1) на \"Армията\", а също и двубоя между \"червените\" и в Елитната група до 17 г. в Панчарево. Според \"Съндърланд Ехо\" Гил е останал най-впечатлен от защитника, който се разписа на два пъти срещу Витоша след центрирания на . Капитанът на \"армейците\" е влязъл в списъка с играчи, които и занапред ще бъдат следени изкъсо от Мидълзбро. Отборът от \" \" изпадна от елита през миналия сезон и сега се подвизава в Чемпиъншип. Стилът на игра там може да пасне добре на Чорбаджийски предвид отличната му физика. Освен централния бранител, на мача с Витоша бяха наблюдавани и изявите на , Кристиан Малинов, и , като на срещата присъстваха скаути от 3 континента.", "date": "2017.08.22", "title": "Шеф на Боро хареса капитана на ЦСКА-София"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%81%D1%8A%D1%81-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B7%D0%BE%D1%80%D0%B8-%D0%BF%D0%B0%D0%B4%D0%BD%D0%B0%D0%BB%D0%B0-%D0%BE%D1%82-12-%D0%B8%D1%8F-%D0%B5%D1%82%D0%B0%D0%B6-%D1%87%D0%B0%D0%BD%D1%82%D0%B0%D1%82%D0%B0-%D0%B9-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0-%D1%82%D0%B5%D0%BB%D0%B5%D1%84%D0%BE-news684816.html", "text": "Страшна мистерия витае около смъртта на осмокласничката Зорница от , която падна от 12-ия етаж на недостроена детска болница на 4 май. Майката разказа потресена, че чантата й е изчезнала, а телефонът 3 дни е давал свободно. СДВР води разследване, първоначално се смяташе, че трагедията е станала заради селфи. Момчето с което е била Зори има следи от ухапвания по ръцете. Група деца са били по етажите, когато е станал инцидентът. Момче и момиче са се качили горе, когато приятелят на Зори се е развикал за помощ. Те са му помогнали да слезе, взели са неговата чанта, но нейната - не. След това от нея няма и следа. Майката разказа потресена, че още не знае какво е станало. \"Когато си прибрах, сякаш усетих, че нещо е станало със Зори - малката ми дъщеря. Обадих се на съпруга ми, който каза, че още не се е прибрал. Влязох в стаята й - беше празна. Изтръпнах. Уликите са в Националан следствена служба, искам истината да излезе\", разказа пред Би Ти Ви жената със сълзи в очите. Втора испанска гимназия \"Сесар Вайехо\" \"В същия ден, в който тя падна, аз станах баба. Голямата ми дъщеря роди. Цял ден бях в родилното. Когато се прибрах, съпругът ми ми каза, че малката ни дъщеря я няма. Веднага тръгнахме да я търсим. Така стигнахме до 4-то РУП. Там ни обясниха, че е станал нещастен инцидент. Дъщеря ни е била с едно момче. Нямало е други свидетели заедно с тях. Имало е деца на долните етажи. Не е имало селфи. Това го твърди и момчето. Той твърди, че тя е вървяла назад и не е видяла шахтата. На другия ден след инцидента с мъжа ми отидохме в сградата и се качихме на високо. Едва тогава ни спря охраната\", сподели Елена. \"Нямаме никакви контакти с момчето, с което дъщеря ни е била. Никой не го познава. Не знаем какво е казал в полицията. С дъщеря ми бяхме много близки. Тя ми казваше всичко. Не ми е споделяла за това момче. Никой от нейните приятели не го познава. Нямаме представа кой е той. След смъртта на Зори някой е влизал в пощата й, говорили са и от телефона й. Искахме от СДВР да проверят компютъра й, до проследят телефона, но ни отговарят, че няма прокурорска заповед\", потресена е Елена. \"Аз виждам как полиция, прокуратура и следствие бездействат. Трети месец не се знае нищо. Знаем само, че не са взимали наркотици и алкохол. Това сочат резултатите от съдебните експертизи. Ще ми се да кажа, че това е забавяне на разследването, а не прикриване. В България много куцат нещата, когато се случват такива нелепи инциденти с деца. Децата на България няма да ги има скоро. Институциите в България не си свършиха работата. Това беше едно много ведро, усмихнато и слънчево дете. Ако службите имат сърце, нека си свършат работата\", завърши потресената майка.", "date": "2017.08.22", "title": "БОМБА В ЕФИР! Мистерия със смъртта на Зори, паднала от 12-ия етаж! Чантата й изчезнала, телефонът 3 дни давал свободно"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B7%D0%B0%D1%85%D0%B0%D1%80%D0%BD%D0%B0-%D1%84%D0%B0%D0%B1%D1%80%D0%B8%D0%BA%D0%B0-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F---%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D0%BA%D0%B2%D0%B0%D1%80%D1%82%D0%B0%D0%BB%D0%B0-%D1%80%D0%B0%D1%81%D1%82-news684810.html", "text": "Мащабна полицейска операция се провежда в момента в столичния квартал \"Захарна фабрика\", научи ПИК от очевидци, които споделят, че в квартала буквално е почерняло от полиция. \"Целият район е блокиран с рейсове и коли, полицията тараши всичко наред\", коментираха пред ПИК очевидци. По думите им най-вероятно операцията е свързана с издирването на нелегални мигранти или бутането на незаконни къщи. От СДВР потвърдиха пред ПИК, че акцията е съвместно със Столична община във връзка с премахването на незаконни постройки в квартала.", "date": "2017.08.22", "title": "ИЗВЪНРЕДНО И ПЪРВО В ПИК! \"Захарна фабрика\" почерня от полиция - напрежението в квартала расте! (ОБНОВЕНА)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%B8%D0%B7%D0%BA%D0%B0%D1%87%D0%B2%D0%B0%D0%BD%D0%B5-%D0%B2-%D0%B4%D0%BE%D0%BB%D0%BE%D0%BC%D0%B8%D1%82%D0%B8%D1%82%D0%B5-news684817.html", "text": "43-годишен българин получи инфаркт и почина по време на изкачване на Мармолада в Доломитите, съобщават италиански медии. Разположената в северната област Алто Адидже Мармолада е най-високата група върхове в Доломитите и заради уникалността си е под закрила на ЮНЕСКО. Известна е като кралицата на Доломитите. При изкачването българският турист почувствал болки в краката си и умора. Помолил спътниците си да продължат без него и да го оставят да си почине. След това седнал, за да си поеме малко въздух при изкачването на фератата на връх Пениа, а приятелите му продължили катеренето до самия връх. Връщайки се, те го открили безжизнен и изтегнат на земята. Групата подала веднага сигнал за тревога на алпийските спасителни служби, които изпратили хеликоптер с бърза помощ. Лекарите стигнали с хеликоптера на квота 3200 метра, опитвайки се да реанимират българина, но било твърде късно. След констатирането на смъртта му, лекарите превозили обратно с хеликоптера първо един от участниците в изкачването, който изпаднал в шок от случилото се. Едва след това се върнали да вземат трупа на нашенеца и го транспортирали в Каназей.", "date": "2017.08.22", "title": "ТРАГЕДИЯ! Българин загина при изкачване в Доломитите"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0%D0%BA%D0%BB%D0%B0%D0%BD%D0%B0%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%BD%D0%B8%D0%BA%D0%BE%D0%BB-%D0%B8%D0%BC%D0%B0%D0%BB%D0%B0-%D0%BD%D0%B0%D0%B4-3000-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news684824.html", "text": "Имаме частично самопризнание, което няма голямо значение чисто процесуално по делото. Разследването е показало, че става въпрос за умишлено убийство. Лекарите са казали, че около 3 см е дълбочината на прорезната рана, което означава, че е имало сила, целенасоченост и годно оръжие, за да се извърши това престъпление. Това коментира пред Нова телевизия прокурор Йовита Григорова – говорител на Апелативна прокуратура в Бургас. Оказва се, че двете деца са общували в социалните мрежи в продължение на две седмици, след което са си определили среща. „Те се познават лично от скоро, но не може да се каже дали това е първата им среща. Разследваме убийството, а вещите на детето са част от разследването. Взети са кръвни проби от двете деца с цел да се установи дали са взимали наркотици”, поясни прокурор Йовита Григорова. Поводът за убийството - спор къде да пушат наргиле. „Никой не може да каже защо са решили да се срещнат на абсолютно непознато място – в квартал „Меден рудник”. Убитата Никол е имала около 3000 приятели в социалната мрежа. Това е показателно за един двойнствен живот. Апелирам родителите да бъдат внимателни към комуникациите на децата си в социалните мрежи. Кръгът от познати на тези децата е неограничено. Не се знае какви са темите, по които те си говорят”, каза още прокурор Йовита Григорова. Делото днес ще се гледа в Окръжния съд в Бургас. Ще бъде решено дали извършителят да остане за постоянно в ареста. Ако бъде признат за виновен, 15-годишния младеж може да бъде осъден на от 15 до 20 години лишаване от свобода или на доживотен затвор.", "date": "2017.08.22", "title": "НОВИ РАЗКРИТИЯ! Закланата в Бургас Никол имала над 3000 приятели във Фейсбук"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%B7%D0%B0%D0%B3%D0%B0%D1%82%D0%BD%D0%B0-%D0%B7%D0%B0-%D0%B2%D1%82%D0%BE%D1%80%D0%B8-%D0%BC%D0%BE%D1%81%D1%82-%D0%BD%D0%B0%D0%B4-%D0%B4%D1%83%D0%BD%D0%B0%D0%B2-%D0%B2-%D1%80%D1%83%D1%81%D0%B5-news684822.html", "text": "Възможно е изграждането на втори Дунав мост в Русе, каза депутатът от Обединени патриоти Искрен Веселинов по БНТ. \"На трафика  трябва да се гледа като на бизнес, каза той. Днес ще има сериозно обсъждане за оформяне на една обща позиция, каза депутатът. Това е необходимост, не е прищявка. Става дума за нов автомобилен мост. Трябва да говорим за големите проекти - като например магистрала София - Букурещ или София - Атина, каза той. Не е страшно да ги финансираме и с национални средства\", посочи Веселинов.", "date": "2017.08.22", "title": "Депутат загатна за втори мост над Дунав в Русе"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D0%B7%D0%B3%D0%BE%D0%BD%D0%B5%D0%BD%D0%BE%D1%82%D0%BE-%D0%BE%D1%82-%D0%B1%D0%B0%D1%81%D0%B5%D0%B9%D0%BD%D0%B0-%D1%80%D0%BE%D0%BC%D1%81%D0%BA%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BF%D1%83%D1%81%D0%BD%D0%B0-%D0%B6%D0%B0%D0%BB%D0%B1%D0%B0-news684821.html", "text": "Ромско семейство твърди, че е изгонено от басейн в пловдивския квартал „Кичук Париж”. 35-годишният Юсеин Ефенди, съпругата му Ана и 7-годишният им син не успели да покрият изискванията за достъп на плувния комплекс и останали на паркинга. Юсеин Ефенди, който разказа, че дори не е успял да си купи билет. На въпрос защо не ги пускат, охранителите не дали никакво обяснение. „Това е голяма дискриминация, пуснал съм жалба. Много съм разочарован”, каза мъжът пред Нова тв. Юсеин работи в чужбина и се е върнал за един месец през лятото, за да види семейството си. Сега обаче се заканва, че повече няма да се върне у нас.", "date": "2017.08.22", "title": "СКАНДАЛ! Изгоненото от басейна ромско семейство пусна жалба"}
{"url": "http://pik.bg/%D0%BC%D0%BE%D1%80%D0%B5%D1%82%D0%BE-%D0%BA%D1%80%D0%B0%D0%B9-%D0%BF%D0%BE%D0%BC%D0%BE%D1%80%D0%B8%D0%B5-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D1%83%D0%B4%D0%B0%D0%B2%D0%B5%D0%BD-%D1%80%D1%83%D1%81%D0%BD%D0%B0%D0%BA-news684833.html", "text": "Трупът на 66-годишен мъж е открит вчера около обяд в морето край пясъчната ивица в местността „Косата”, разположена между Поморие и Ахелой. За зловещата находка сигнализирали летовници. Разследващите установили, че мъртвото тяло е на руския турист Б. К. Той дошъл в България на почивка преди 4 дни и отседнал в Поморие, съобщава \"Флагман\". Криминалистите не открили видими следи от насилие при извършения оглед. В близост са намерени са велосипед, лични вещи и рибарски въдици. Тялото на Б.К. е откарано за аутопсия в „Съдебна медицина” към УМБАЛ - Бургас. Работата по случая продължава от служители на Районно управление – Поморие.", "date": "2017.08.22", "title": "Морето край Поморие изхвърли удавен руснак"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%B6%D0%B5%D0%BD%D1%81%D0%BA%D0%BE-%D1%82%D1%8F%D0%BB%D0%BE-%D0%B1%D0%B5%D0%B7-%D0%B3%D0%BB%D0%B0%D0%B2%D0%B0-%D1%80%D1%8A%D1%86%D0%B5-%D0%B8-%D0%BA%D1%80%D0%B0%D0%BA%D0%B0-%D0%B4%D0%BE%D0%BA%D0%B0%D1%82%D0%BE-%D1%82%D1%8A%D1%80%D1%81%D1%8F%D1%82-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0-%D0%B6%D1%83%D1%80%D0%BD%D0%B0%D0%BB-news684802.html", "text": "Женски торс бе намерен в понеделник край брега на Копенхаген, докато полицията разследва изчезването на шведската журналистка Ким Вал, която за последно бе видяна с датския предприемач и изобретател Петер Мадсен, предадоха информационните агенции. \"Трупът няма глава, ръце или крака\", съобщи пред журналисти Йенс Мьолер Йенсен от полицията в Копенхаген, предаде БТА. Останките били забелязани от колоездач. В момента се извършва аутопсия и други тестове, съобщи Йенсен. Тялото е било във водата \"известно време\", допълни той и уточни, че все още е \"твърде рано\" да се каже дали останките са на изчезналата журналистка. 30-годишната Ким Вал е в неизвестност от 10 август, когато отплавала с Мадсен на 17-метровата му подводница \"Ю Си 3 Наутилус\". Подводницата потъна, а Мадсен беше спасен ден по-късно. Той отрича да извършил каквото и да било престъпление. На извадената от морето подводница не беше намерен никой. Мадсен първоначално твърдеше, че е оставил журналистката жива и здрава в Копенхаген. По-късно той промени показанията си и заяви пред съда, че тя е загинала при злополука на борда. Сега мъжът казва, че я е \"погребал\" в морето в залива Кьоге, южно от датската столица. Копенхагенската полиция посочи, че Мадсен остава в ареста по предварителни обвинения в убийство. Делото не се гледа публично заради продължаващото разследване. Датските и шведските морски служби търсиха тялото на Вал в залива Кьоге и протока Йоресунд между Дания и Швеция с помощта на водолази, сонари и хеликоптери.", "date": "2017.08.22", "title": "Шокираща находка! Откриха женско тяло без глава, ръце и крака, докато търсят изчезнала журналистка"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%B3%D1%80%D0%B0%D0%BD%D0%B8%D1%87%D0%B0%D1%80%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%E2%80%9E%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BD%D0%B0-%D1%84%D0%B8%D0%B7%D0%B8%D1%87%D0%B5%D1%81%D0%BA%D0%B0-%D1%81%D0%B8%D0%BB%D0%B0%E2%80%9C-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-news684783.html", "text": "Прессекретарят на китайското министерство на външните работи Хуа Чунин съобщи, че китайски военни са пострадали от грубите действия на индийските граничари в западната част на пограничната зона между двете държави, предава Regnum, цитиран от Фокус. От китайска страна представят видео, на което войниците от двете страни са се замеряли с камъни недалеч от езеро Пангон-Цо в Хималаите. Според Чунин на 15 август индийски войскови части са започнали да пречат на китайските граничари, патрулиращи на китайската страна на границата в близост до езерото. Тя отбеляза, че няколко китайски военнослужещи са получили наранявания, след като „индийските граничари са осъществили груби действия, сблъсквайки се с китайските и употребявайки срещу тях физическа сила“. „Действията на индийските граничари излизат от рамките на двустранния консенсус за запазването на мира по границата и поставят под заплаха разрешаването на граничния спор на западния участък от китайско-индийската граница“, заяви Чунин, подчертавайки, че Китай е разочарован от случилото се и си е направил съответните изводи. Китай призова Индия да съблюдава всичките договореност и да прекрати и осъди действията на своите граничари в името на мира и стабилността в граничните райони.", "date": "2017.08.22", "title": "Напрежение! Китайски граничари са пострадали след „употреба на физическа сила“ от страна на индийски военни"}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BA%D0%BE%D0%BC%D0%B5%D0%B4%D0%B8%D0%B5%D0%BD-%D0%B0%D0%BA%D1%82%D1%8C%D0%BE%D1%80-%D0%B4%D0%B6%D0%B5%D1%80%D0%B8-%D0%BB%D1%8E%D0%B8%D1%81-news684784.html", "text": "Американският комидиен актьор Джери Люис е починал заради заболяване на сърцето, съобщава Ройтеурс, като се позовава на следователя от окръг Кларг Джон Фюденберг. Люис почина в неделя на 92-годишна възраст в Лас Вегас. Според Фюденберг заболяването на Люис е било в много напреднала фаза. Сред филмите, в които Джери Люис е участвал са: „Този безумен, безумен, безумен, безумен свят“, „Смахнатият професор“  и  „Аризонска мечта“.", "date": "2017.08.22", "title": "Стана ясна причината за смъртта на американския комедиен актьор Джери Люис"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D1%87%D0%B5%D1%81%D1%82%D0%BE-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D1%8F-%D1%83%D0%B1%D0%B5%D0%B6%D0%B8%D1%89%D0%B5-%D0%BD%D0%B0-%D0%B0%D0%B3%D0%B5%D0%BD%D1%82%D0%B8-%D0%BD%D0%B0-%D1%85%D0%B0%D0%BE%D1%81%D0%B0-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%B8-%D1%82%D0%B5%D1%80%D0%BE%D1%80%D0%B0-news684785.html", "text": "Президентът на Съединените щати Доналд Тръмп заяви, че Пакистан твърде често предоставя убежище на терористи. „Пакистан често дава убежище на агенти на хаоса, насилието и терора – каза американският президент в реч във военната база „Форт Майер“ край Вашингтон. – Заплахата става още по-сериозна, тъй като Пакистан и Индия са държави, притежаващи ядрено оръжие, а отношенията им заплашват да се развият до степен на конфликт“.", "date": "2017.08.22", "title": "Доналд Тръмп: Пакистан често предоставя убежище на агенти на хаоса, насилието и терора"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%B2-%D0%B7%D0%B0%D1%85%D0%B0%D1%80%D0%BD%D0%B0-%D1%84%D0%B0%D0%B1%D1%80%D0%B8%D0%BA%D0%B0-%D0%B2-%D1%80%D0%BE%D0%BC%D1%81%D0%BA%D0%B0%D1%82%D0%B0-%D0%BC%D0%B0%D1%85%D0%B0%D0%BB%D0%B0-%D0%B8-%D0%BF%D0%B8%D0%BB%D0%B5-%D0%BD%D0%B5-%D0%BC%D0%BE%D0%B6%D0%B5-%D0%B4-news684819.html", "text": "Продължава акцията по събаряне на незаконни постройки в ромската махала в столичния квартал \"Захарна фабрика\". . \"Събарянето ще се случи поетапно. Няма да има нито едно детенце, което да остане на улицата. Всички ще бъдат настанени в общински жилища и домове\", обясни кметът на столичния район \"Илинден\" Иван Божилов пред Нова телевизия. По думите му незаконните постройки се намират на общински имот повече от 80 години. \"Няма напрежение. Спокойна е обстановката. Самите роми не искат да живеят в тези условия\", уточни той.", "date": "2017.08.22", "title": "ЕКСКЛУЗИВНО В ПИК! Ето какво се случва в \"Захарна фабрика\"! В ромската махала и пиле не може да прехвръкне (СНИМКИ)"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D0%B5%D1%89%D0%B0-%D0%B4%D0%B0-%D1%80%D0%B0%D0%B7%D1%88%D0%B8%D1%80%D0%B8-%D0%BF%D1%8A%D0%BB%D0%BD%D0%BE%D0%BC%D0%BE%D1%89%D0%B8%D1%8F%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news684786.html", "text": "Президентът на Съединените щати Доналд Тръмп заяви, че пълномощията на американските военни в Афганистан ще бъдат разширени за борба с тероризма в тази страна, съобщава ТАСС. „Ще разширим пълномощията на американските Въоръжени сили, което би им позволило да нанасят удари по терористи и криминални групировки, които сеят насилие и хаос на територията на целия Афганистан“, категоричен бе Тръмп в реч във военната база „Форт Майер“ във Виржиния.", "date": "2017.08.22", "title": "Доналд Тръмп обеща да разшири пълномощията на американските военни в Афганистан"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D0%BB%D0%B0%D0%BA-%D0%BF%D1%80%D0%B5%D0%BC%D0%B0%D0%B7%D0%B0-%D0%B6%D0%B5%D0%BD%D0%B0-%D0%B2-%D0%B8%D0%BB%D0%B8%D1%8F%D0%BD%D1%86%D0%B8-news684825.html", "text": "Жена загина намясто, след като беше блъсната от бързия влак Мездра - София в района на „Илиянци“. Инцидентът е станал около 6.00 часа тази сутрин, предаде БНР. Към момента всички влакове, идващи от Северна България към София и обратно, са спрени и изчакват. Това се налага заради работата на следствените органи. Все още не е ясно кога точно ще приключи огледът и кога ще бъде възстановено движението на влаковете.", "date": "2017.08.22", "title": "КЪРВАВ ИНЦИДЕНТ! Влак премаза жена в \"Илиянци\""}
{"url": "http://pik.bg/%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D1%87%D0%B0%D0%BA%D0%B2%D0%B0-%D1%87%D0%B5-%D0%BC%D0%B0%D1%80%D0%BA-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D0%BC%D0%BE%D0%B6%D0%B5-%D0%B4%D0%B0-%D0%BC%D1%83-%D0%B1%D1%8A%D0%B4%D0%B5-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%BF%D1%80%D0%B5%D0%B7--news684793.html", "text": "Доналд Тръмп смята, че един от основателите на „Фейсбук“ Марк Зукърбърг може да се превърне в сериозна заплаха за президентския му пост на избори през 2020 година, съобщава Politico. Според информацията от администрацията на Тръмп са включили Зукърбърг сред тези, които реално биха могли да се кандидатират за президентския пост на следващите избори. Собственикът на „Фейсбук“ е потенциален кандидат на демократите. В списъка на Тръмп са включени няколко десетки хора, които в бъдеще биха могли да се превърна в реални конкуренти на настящия държавен глава на Съединените щати. Разговорите за евентуално участие на Марк Зукърбъг в президентските избори започнаха, след като той публично обеща през 2017 година лично да посети всички 50 щата на страната, за да се срещне с хората и да говори с тях очи в очи. Преди година „Фейсбук“ разработи и специална акция, която позволява на Зукърбърг да запази контрола върху компанията, дори и да заеме пост в правителството. Към момента самият Зукърбърг отрича желание да участва в следващите президентски избори. Според него основната цел на предстоящата му обиколка е да се убеди в професионализма на екипа си и на отличното обслужване на клиентите на най-популярната социална мрежа.", "date": "2017.08.22", "title": "Конкурент! Доналд Тръмп очаква, че Марк Зукърбърг може да му бъде съперник на изборите през 2020 година"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%B3%D1%80%D0%B0%D0%BD%D0%B8%D1%87%D0%BD%D0%B0%D1%82%D0%B0-%D1%81%D1%82%D0%B5%D0%BD%D0%B0-%D1%81-%D0%BC%D0%B5%D0%BA%D1%81%D0%B8%D0%BA%D0%BE-%D0%B2-%D1%89%D0%B0%D1%82%D0%B0-%D0%B0%D1%80%D0%B8%D0%B7%D0%BE%D0%BD%D0%B0-news684789.html", "text": "Президентът на САЩ Доналд Тръмп ще посети днес участъка на американско-мексиканската гранична ограда, съобщава Ройтерс, цитиран от Фокус. Визитата идва на фона на желанието на президента Конгреса да предостави средства за стената, която той иска да изгради. Тръмп, който се бори да убеди Конгреса да одобри средствата за проекта, който мнозина смятат за ненужен, ще посети границата при град Юма в щата Аризона. Граничният участък там се смята за история на успеха за американските граничари, защото нелегалното преминаване на границата намаля силно в резултат на инсталирането на оградата по нея. По време на посещението Тръмп ще бъде уведомен относно усилията на граничните патрули в региона и за необходимостта от повече средства, за да се изпълни желанието му за ограничаване на миграцията. Предложената гранична стена, целяща спирането на нелегалната миграция в САЩ, бе едно от основните предизборни обещания на Тръмп по време на предизборната му кампания.", "date": "2017.08.22", "title": "Доналд Тръмп ще посети граничната стена с Мексико в щата Аризона"}
{"url": "http://pik.bg/%D0%B8%D0%BD%D1%81%D0%BF%D0%B5%D0%BA%D1%86%D0%B8%D1%8F-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%82%D0%B0%D0%B9%D0%BD%D0%BE-%D0%B5-%D0%BF%D0%BE%D1%81%D0%B5%D1%82%D0%B8%D0%BB-%D0%B2%D0%BE%D0%B5%D0%BD%D0%BD%D0%B0-%D1%87%D0%B0%D1%81%D1%82-%D1%80%D0%B0%D0%B7%D0%BF%D0%BE%D0%BB%D0%BE%D0%B6%D0%B5%D0%BD%D0%B0-%D0%BD%D0%B0-%D0%BA%D0%B8%D0%BB%D0%BE%D0%BC%D0%B5%D1%82%D1%8A%D1%80-%D0%BE%D1%82-news684790.html", "text": "Лидерът на Северна Корея Ким Чен Ун тайно е инспектирал военна част, разположена в близост до границата с Южна Корея, съобщава агенция „Рьонхап“, като се позовава на свои военни източници от Южна Корея. Според информацията инспекцията на военната част, която е била разположена само на около километър от границата с Южна Корея, се е провела в началото на август. Вероятно това е станало в периода между 30 юли и 14 август, когато Ким Чен Ун нямаше публични прояви. Няма информация за това какво точно е правил севернокорейският лидер във военната част.", "date": "2017.08.22", "title": "Инспекция! Лидерът на Северна Корея тайно е посетил военна част, разположена на километър от границата с Южна Корея"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%B1%D1%8A%D1%80%D0%B7%D0%BE%D1%82%D0%BE-%D0%B8%D0%B7%D1%82%D0%B5%D0%B3%D0%BB%D1%8F%D0%BD%D0%B5-%D0%BE%D1%82-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B1%D0%B8-%D0%BE%D1%81%D1%82%D0%B0%D0%B2%D0%B8%D0%BB%D0%BE-%E2%80%9E%D0%B2%D0%B0%D0%BA%D1%83%D1%83%D0%BC%E2%80%9C-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82-news684797.html", "text": "Президентът на САЩ Доналд Тръмп предупреди, че бързото изтегляне на силите на страната от Афганистан би донесло полза единствено на джихадистите, предаде AFP, цитиран от Фокус. „Последствията от бързото изтегляне са и предсказуеми и неприемливи“, заяви президентът на САЩ по време на първата си официална реч в ролята на главнокомандващ на въоръжените сили. „Бързото изтегляне би създало вакуум, който терористите, включващи „Ислямска държава“ и „Ал Кайда“ ще запълнят веднага, както се случи преди 11 септември 2001 г.“ уверен е той.", "date": "2017.08.22", "title": "Според президентът на САЩ, бързото изтегляне от Афганистан би оставило „вакуум“ за терористите"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%BF%D1%80%D0%B8%D0%B7%D0%BE%D0%B2%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%B4%D0%B0-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D1%8F%D1%82-%D0%B2-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BD%D0%B0-%D1%80%D0%B0%D1%81%D0%BE%D0%B2%D0%B0-%D0%BE-news684792.html", "text": "Президентът на САЩ Доналд Тръмп призова американците от всякакъв произход да се обединят в отговор на протестите на расова основа, разтърсили страната, предаде AFP, цитирана от Фокус. „Любовта към САЩ изисква обич към народа им – заяви Доналд Тръмп. - Когато отворим сърцата си, няма място за фанатизъм и толерантност към омраза. Младите мъже и жени, които изпращаме да водят войните ни в чужбина, заслужават да се върнат в държава, която не е във война сама със себе си“.", "date": "2017.08.22", "title": "Президентът на САЩ призова американците да се обединят в отговор на протестите на расова основа в страната"}
{"url": "http://pik.bg/%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BE%D1%87%D0%B0%D0%BA%D0%B2%D0%B0%D1%82-%D0%BF%D0%BE-%D1%81%D0%B5%D1%80%D0%B8%D0%BE%D0%B7%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BE%D1%82-%D0%B8%D0%BD%D0%B4%D0%B8%D1%8F-%D0%B7%D0%B0-%D0%BD%D0%BE%D1%80%D0%BC%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B5-%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%B0%D1%84-news684791.html", "text": "Съединените щати ще развиват стратегическо партньорство с Индия за нормализиране на ситуацията в Афганистан. Това обяви американският президент  Доналд Тръмп в реч във военната база „Форт Майер“ във Вирджиния. Той каза, че Вашингтон ще разчита на голямата помощ на Индия по този въпрос. „Важна част от стратегията на Съедеинените щати в Южна Азия е развиването на стратегическо партньорство с Индия – ключов партньор на Съединените щати в областта на сигурността и икономиката – заяви Доналд Тръмп. – Ценим сериозният принос на Индия за стабилността в Афганистан, но Индия влага милиарди долари за търговия със Съединените щати и желанието ни е, да помогнат повече с Афганистан. Особенно в областта на икономическата подкрепа“.", "date": "2017.08.22", "title": "Съединените щати очакват по-сериозна подкрепа от Индия за нормализиране на ситуацията в Афганистан"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B8%D1%80%D0%B0%D0%BA-%D1%89%D0%B5-%D0%B1%D1%8A%D0%B4%D0%B5-%D0%BD%D0%B0%D0%BF%D1%8A%D0%BB%D0%BD%D0%BE-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D0%BE%D1%82-%D0%B1%D0%BE%D0%B9%D1%86%D0%B8%D1%82%D0%B5-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B4%D0%BE-%D0%B4%D0%B2%D0%B0-%D0%BC%D0%B5%D1%81%D0%B5%D1%86%D0%B0-news684769.html", "text": "До два месеца Ирак ще бъде напълно освободен от бойците на терористичната групировка „Ислямска държава“. Това заяви пред „Известия“ посланикът на Ирак в Русия Хайдар Хади. „В Ирак останаха малко терористи – коментира Хади. – Те вече няма къде да се крият, особено в районите на границата със Сирия, заради което не им остава нищо друго, освен да се сражават до края. Надявам се, че много скоро с тях ще бъде свършено и Ирак ще бъде напълно освободен от „Ислямска държава“. Посланикът изрази убеденост, че в рамките на следващите два месеца Ирак ще бъде напълно свободен. „Сега, когато става дума за малки „гнезда“, където все още има терористи, придвижването става много по-бързо. Сред бойците на „Ислямска държава“ в момента цари упадъчен дух, което улеснява задачата. Очаквам всичко да приключи до два месеца“, каза посланик Хайдар Хади. Той добави, че операцията по освобождаването на Мосул е продължила девет месеца заради това, че бойците са използвали мирното население като жив щит.", "date": "2017.08.22", "title": "Посланик: Ирак ще бъде напълно освободен от бойците на „Ислямска държава“ до два месеца"}
{"url": "http://pik.bg/%D0%BE%D0%B1%D0%BB%D0%B0%D1%86%D0%B8-%D0%B2%D1%8F%D1%82%D1%8A%D1%80-%D0%B8-%D0%B4%D1%8A%D0%B6%D0%B4-%D0%B7%D0%B0%D1%81%D1%8F%D0%B4%D0%B0%D1%82-%D0%BD%D0%B0%D0%B4-%D0%BC%D0%BE%D1%80%D0%B5%D1%82%D0%BE-%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B5-%D0%BE%D0%BF%D1%80%D0%B0%D0%B2%D1%8F-%D0%BE%D1%82-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-news684742.html", "text": "Във вторник от запад облачността ще се разкъсва и намалява. Над Централна и Източна България времето ще се задържи предимно облачно и дъждовно, но до края на деня и там валежите спират. Ще е ветровито с умерен временно до силен вятър от север-северозапад. Максималните температури ще са между 23° и 28°, в североизточните райони по-ниски - между 20° и 22°, за София – около 23°. Такава е прогнозата за времето на Националния институт по метеорология и хидрология (НИМХ), съобщи дежурният синоптик Боряна Маркова, цитирана от Фокус. Атмосферното налягане е близко до средното за месеца и утре ще се повишава. По Черноморието ще е предимно облачно с превалявания от дъжд. Ще духа умерен, временно и силен северозападен вятър. Захлаждането ще продължи и максималните температури ще са 21-24°. Температурата на морската вода е 26°-27°. Вълнението на морето ще е 2-3 бала. В планините до обяд ще е предимно облачно с валежи от дъжд, на много места и с гръмотевици. В масивите от Западна България валежите ще спират и облачността ще се разкъсва и намалява. Ще духа умерен, временно силен северозападен вятър. Максималната температура на височина 1200 метра ще бъде около 15°, на 2000 метра – около 9°. В сряда вече ще е без валежи, с променлива облачност. Вятърът ще отслабва, ще започне повишение на температурите. В четвъртък ще се установи слънчево време, което ще се задържи и през следващите дни, а температурите ще продължат да се повишават.", "date": "2017.08.22", "title": "Облаци, вятър и дъжд засядат над морето, времето се оправя от четвъртък"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%BF%D0%BB%D0%B0%D1%88%D0%B8-%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%81-%E2%80%9E%D0%B1%D0%B5%D0%B7%D0%B6%D0%B0%D0%BB%D0%BE%D1%81%D1%82%D0%BD%D0%BE-%D0%B2%D1%8A%D0%B7%D0%BC%D0%B5%D0%B7%D0%B4%D0%B8%D0%B5%E2%80%9C-%D0%B7%D0%B0%D1%80%D0%B0%D0%B4%D0%B8-%D0%B2%D0%BE%D0%B5%D0%BD%D0%BD%D0%BE-%D1%83%D1%87%D0%B5%D0%BD%D0%B8%D0%B5-news684794.html", "text": "Военното командване на Корейската народна армия в пограничния с Южна Корея  пункт Пханмунджом заплаши Съединените щати и Южна Корея с „безжалостно възмездие“ заради стартиралото в началото на седмицата съвместно военно учение „Улчи – Фридъм гардиън“, съобщава агенция Киодо. Според информацията от Пхенян приемат това съвместно учение на американски и южнокорейски сили като репетиция за въоръжен конфликт. „След като Съединените щати и Южна Корея игнорираха предупрежденията ни, за това че трябва да направят правилния избор и извършиха опасна военна провокация, няма да  могат да избегна безжалостното възмездие и наказание“, се посочва в изявление на военното командване на КНДР. Фактът, че за учението са пристигнали шефът на Тихоокеанското командване на Военноморските сили на Съединените щати генерал Хари Харис, ръководителят на Стратегическото командване на Военновъздушните сили на САЩ Джон Хейтън и директорът на Центъра за противоракетна отбрана Самюел Грийвс, също е предизвикало недоволството на севернокорейските военни. Според тях това „още повече повишава сериозността на ситуацията“. „Съединените щати не трябва да забравят, че военната ни мощ е в състояние на очакване на изстрелването на ракета - напомнят от севернокорейската армия. – Отговорността за разрушителните последствия, които може да предизвикат военните учения на силите на САЩ  и Южна Корея, ще лежи изцяло върху САЩ, които избраха път на военно противопоставяне с нас“.", "date": "2017.08.22", "title": "Северна Корея заплаши САЩ и Южна Корея с „безжалостно възмездие“ заради военно учение"}
{"url": "http://pik.bg/%D0%BE%D0%BF%D0%B5%D0%BA-%D1%89%D0%B5-%D0%BE%D0%B1%D1%81%D1%8A%D0%B4%D0%B8-%D0%BF%D1%80%D0%B5%D0%B7-%D0%BD%D0%BE%D0%B5%D0%BC%D0%B2%D1%80%D0%B8-%D0%BF%D1%80%D0%B8%D0%BA%D0%BB%D1%8E%D1%87%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B5%D1%80%D0%B8%D0%BE%D0%B4%D0%B0-%D0%BD%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%B1%D0%B8%D0%B2%D0%B8%D1%82%D0%B5-%D0%BD%D0%B0-%D0%BF%D0%B5%D1%82%D1%80%D0%BE%D0%BB-news684795.html", "text": "Министърът на петрола на Кувейт Есал ал Марзук заяви, че ОПЕК ще обсъди през ноември дали да удължи или да прекрати самоналоженото намаляване на добива на петрол, предаде Reuters, цитиран от Фокус. „На следващата ни среща в края на ноември, едни от най-важните теми ще са свързани със съдбата на споразумението за удължаването или прекратяването на намаляването на производството“, каза Ал Марзук по местна телевизия.", "date": "2017.08.22", "title": "ОПЕК ще обсъди през ноември приключването на периода на намаляването на добивите на петрол"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B8-%D0%B2%D0%B0%D1%80%D0%B8%D0%B0%D0%BD%D1%82-%D0%B7%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B0-%D0%B2%D0%BE%D0%B5%D0%BD%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81-%D0%B8%D1%80%D0%B0%D0%BD-%D1%81%D1%80%D0%B5%D1%89%D1%83-%D0%BA%D1%8E%D1%80%D0%B4%D0%B8%D1%82%D0%B5-news684779.html", "text": "Президентът на Турция Реджеп Ердоган не изключи възможността за провеждането на съвместна военна операция на Анкара и Техеран срещу Кюрдите, съобщава Независимая газета, цитирана от Фокус. „Провеждането на съвместна операция с Иран срещу терористичните организации, представляващи заплаха, винаги стои на дневен ред“, заяви Ердоган. Под „терористични организации“ Ердоган има предвид Кюрдската работническа партия (ПКК) и нейния ирански аналог „Партията за свободен живот в Кюрдистан“. Преди седмица началникът на генералния щаб на въоръжените сили на Иран Мохамад Бакери посети Турция.", "date": "2017.08.22", "title": "Президентът на Турция не изключи вариант за съвместна военна операция с Иран срещу кюрдите"}
{"url": "http://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8-%D0%B2-%D0%BE%D0%BE%D0%BD-%D0%B7%D0%B0%D0%B3%D1%80%D0%B8%D0%B6%D0%B5%D0%BD%D0%B8-%D0%B7%D0%B0-25-000-%D0%B4%D1%83%D1%88%D0%B8-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D1%80%D0%B0%D0%BA%D0%BA%D0%B0-news684781.html", "text": "Прессекретарят на ООН Стефан Дюжарик заяви, че в опасно положение се намират около 25 000 жители на сирийския град Ракка, където продължава операцията по освобождаването на града от терористите от „Ислямска държава“, предаде РИА Новости, цитирана от Фокус. Дюжарик посочи, че около 25 000 жители на Ракка, мнозина от които жени и деца“, „са се оказали под кръстосан огън“. Така през последните дни при въздушен удар по жилищна сграда в района „Ал Баду“ са загинали най-малко 40 души. По данни на ООН десетки хиляди души вече са избягали от Ракка, „а тези, които остават се сблъскват със сериозни ограничения при придвижването из града и извън него, което съкращава доставките на вода и продоволствие“, коментира Дюжарик.", "date": "2017.08.22", "title": "Притеснени! В ООН загрижени за 25 000 души в сирийския град Ракка"}
{"url": "http://pik.bg/%D0%BF%D1%80%D0%B8-%D1%81%D0%B0%D0%BC%D0%BE%D0%B7%D0%B0%D1%89%D0%B8%D1%82%D0%B0-%D1%81%D1%8A%D0%B4%D0%B8%D1%8F-%D0%B3%D1%80%D1%8A%D0%BC%D0%BD%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D0%BA-%D0%BF%D1%80%D0%B8-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%B2-%D1%89%D0%B0%D1%82%D0%B0-%D0%BE%D1%85%D0%B0%D0%B9%D0%BE-news684787.html", "text": "Съдия в американския щат Охайо уби престъпник по време на престрелка, съобщава Washington Post. Според информацията инцидентът станал в градчето Стюбенвил, пред сградата на съда. Съдия Джоузеф Бразиз отивал на работа, когато пред съда престъпник, който го причаквал, открил стрелба по него. Бразиз не се изплашил, като веднага извадил личното си оръжие и отговорил на огъня. На помощ на съдията се притекъл и полицейски служител. При престрелката нападателят бил убит, а Бразиз бил откаран ранен в болница. Съобщава се, че животът на съдията е вън от опасност. Нападателят е бил идентифициран като афроамериканецът Натаниел Ричмънд. Той е имал неколкократно проблеми със закона, а няколко от делата му били разглеждани именно от Бразиз. Не е ясно обаче каква е конкретната причина за нападението. Местният шериф Фред Абдала коментира, че съдия Бразиз е отличен ловец и спортист. Шерифът допълва, че преди няколко години убедил съдията да носи лично оръжие заради „голямото количество психопати в окръга“.", "date": "2017.08.22", "title": "При самозащита! Съдия гръмна престъпник при престрелка в щата Охайо"}
{"url": "http://pik.bg/%D0%BA%D0%BE%D1%80%D0%BF%D0%BE%D1%80%D0%B0%D1%86%D0%B8%D1%8F-%E2%80%9E%D0%BB%D0%BE%D0%BA%D1%85%D0%B8%D0%B9%D0%B4-%D0%BC%D0%B0%D1%80%D1%82%D0%B8%D0%BD%E2%80%9C-%D1%81%D0%B8-%D0%BE%D1%81%D0%B8%D0%B3%D1%83%D1%80%D0%B8-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D0%B7%D0%B0-427-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news684778.html", "text": "От Пентагона обявиха, че корпорация „Локхийд Мартин“ получава поръчка в размер на 427 млн. долара, предаде Reuters, цитирана от Фокус. „Корпорацията трябва да достави военно и пилотско оборудване за изтребители Ф-35“, уточняват от Пентагона в официално изявление.", "date": "2017.08.22", "title": "Корпорация „Локхийд Мартин“ си осигури договор за отбрана за 427 млн. долара"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D1%84%D0%B0%D1%80%D0%BC%D0%B0%D1%86%D0%B5%D0%B2%D1%82%D0%B8%D1%87%D0%BD%D0%B0-%D0%BA%D0%BE%D1%80%D0%BF%D0%BE%D1%80%D0%B0%D1%86%D0%B8%D1%8F-%D0%B1%D0%B5-%D0%BE%D1%81%D1%8A%D0%B4%D0%B5%D0%BD%D0%B0-%D0%B4%D0%B0-%D0%BF%D0%BB%D0%B0%D1%82%D0%B8-%D0%BA%D0%BE%D0%BC%D0%BF%D0%B5%D0%BD%D1%81%D0%B0%D1%86%D0%B8%D1%8F-%D0%BE%D1%82-417-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D0%B6-news684776.html", "text": "Съд в Лос Анджелис задължи фармацевтичната корпорация Johnson & Johnson да изплати компенсация от 417 милиона долара на жена, която заяви, че е заболяла от рак, след като е използвала продукция на компанията, съобщава Асошиайтед Прес. Сумата е рекордна в историята за подобни дела. Съдията мотивира решението си с това, че компанията не е успяла своевременно да предупреди потребителите за потенциалните рискове за заболяване от рак при използването на продукцията й. Посочва се, че само в Съединените щати над 1 000 души вече са подали аналогични искове срещу Johnson & Johnson. По-рано съд в Сейнт Луис постанови корпорацията да изплати 110 милиона долара на заболяла от рак жена.", "date": "2017.08.22", "title": "Рекорд! Фармацевтична корпорация бе осъдена да плати компенсация от 417 милиона долара на жена, заболяла от рак"}
{"url": "http://pik.bg/%D0%B7%D0%B0%D0%B3%D1%80%D0%B8%D0%B6%D0%B5%D0%BD%D0%BE%D1%81%D1%82-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD-%D0%BE%D1%82-%D0%B2%D0%BB%D0%B8%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B2%D1%8A%D1%80%D1%85%D1%83-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5--news684773.html", "text": "Австрийският външен министър Себастиан Курц изрази загриженост за засиленото влияние на мюсюлманските държави върху страните от Западните Балкани. Той заяви пред германския вестник \"Хенделсблат\",  че е поел ангажимент да ускори процеса на присъединяване на страните от региона към Европейския съюз,. Курц подчерта, че е обезпокоен от нарастващото влияние на Турция, както и на Саудитска Арабия, върху Западните Балкани. Поради това министърът предлага процесът на присъединяване към Европейския съюз да бъде ускорен, за да бъдат Турция и другите сили \"под контрол\". „Европейският съюз, въпреки че в момента е обезпокоен от случващото се около Брекзит, миграционната криза и тероризма, не трябва да изпуска от поглед Западните Балкани“, категоричен е Курц. Той подчертава, че в региона отново се наблюдава напрежението между страните. „Поради това трябва да подкрепим реформите и борбата срещу радикализацията, както и да предложим надеждна европейска перспектива за региона“, заключи министърът. Фокус", "date": "2017.08.22", "title": "Загриженост! Външният министър на Австрия притеснен от влиянието на Турция върху Западните Балкани"}
{"url": "http://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%87%D0%B8%D0%BB%D0%B8-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%BF%D1%80%D0%BE%D0%B5%D0%BA%D1%82-%D0%B7%D0%B0-25-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0-%D0%B7%D0%B0%D1%80%D0%B0%D0%B4%D0%B8-news684780.html", "text": "Правителството на Чили се е отказало от проект на стойност 2,5 милиарда долара за добив на железни и медни руди, за да бъдат защитени хиляди редки пингвини и диви животни, живеещи на територията, където бе планирано да бъде реализиран проекта, съобщава Франс Прес. Според информацията по-рано чилийската компания Andes Iron е представила план за добив на железни и медни руди и производство на милиони тонове метал в северния регион Кокимбо. Проектът е предивзикал критики на природозащитни организации, а министерският съвет на страната е отклонил предложението, тъй като „от компанията не са представили необходимите гаранции за защита на околната среда“. „Предложените мерки бяха недостатъчни и не успяха убедително да ни гарантират защитата на редките животински видове“, коментира министърът на опазването на околната среда на Чили Марсело Мено. По думите му правителството подкрепя важните за страната проекти, но компаниите са длъжни да представят и решения за компенсация на вредите, които ще бъдат нанесени. Отбелязва се, че в региона Кокимбо се намира Националният резерват за пингвини Хумболт, който е обитаван и от много видове диви животни.", "date": "2017.08.22", "title": "За пример! Правителството на Чили се отказа от проект за 2,5 милиарда долара заради..."}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D0%B1%D1%8F%D1%85%D0%B0-%D0%B8%D0%B7%D0%B2%D0%B0%D0%B4%D0%B5%D0%BD%D0%B8-%D0%BF%D0%BE%D0%B4-%D1%80%D0%B0%D0%B7%D0%B2%D0%B0%D0%BB%D0%B8%D0%BD%D0%B8%D1%82%D0%B5-%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D1%81%D1%80%D1%83%D1%82%D0%B8%D0%BB%D0%B0-%D1%81%D0%B5-%D0%BF%D1%80%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B8%D1%82%D0%B0%D0%BB%D0%B8%D0%B0-news684771.html", "text": "Мъж и жена са били извадени под развалините на жилищна сграда, която се е срутила при земетресението в Казамичола-Терма на италианския остров Иския, съобщава РИА Новости, като се позовава на информация на вицепрефекта на Неапол Деметрио Мартино. По думите на Мартино спасителите са открили три деца, сред които седеммесечно бебе, под отломките на сданието. Те виждат децата и правят всичко възможно да ги измъкнат възможно най-бързо. Земетресение с магнитут 3,6 по скалата на Рихтер разтърси остров Иския. Най-силно то бе усетено в Казамичола-Терма и Лако Амено на северното крайбрежие на острова. До момента бе съобщено за две жертви и 25 ранени, като състоянието на двама от ранените е сериозно. Най-малко 10 души се водят безследно изчезнали.", "date": "2017.08.22", "title": "Двама души бяха извадени под развалините на сграда, срутила се при земетресението на италианския остров Иския"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BF%D0%BE%D0%B2%D0%B5%D1%87%D0%B5%D1%82%D0%BE-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B5%D0%B2%D1%80%D0%B5%D0%B8-%D1%81%D0%BC%D1%8F%D1%82%D0%B0%D1%82-%D1%87%D0%B5-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B5-%D1%82%D0%B2%D1%8A%D1%80%D0%B4%D0%B5-%D1%82%D0%BE%D0%BB%D0%B5%D1%80%D0%B0%D0%BD%D1%82%D0%BD%D0%B0-%D0%BA%D1%8A-news684767.html", "text": "Според проучване на „ЮГов“ повече от 80% от британските евреи са на мнение, че Лейбъристката партия е твърде толерантна към антисемитизма в редиците на своите депутати, членове и последователи, съобщава The Independent, цитиран от Фокус. В същото време едва 19% от допитаните 2 025 британски евреи са на мнение, че Консервативната партия не прави много, за да се справи с този проблем в редиците си. Същевременно при Либералдемократическата партия 36% от британските евреи смятат, че в нея може да се направи повече относно антисемитизма, докато 41% смятат, че същото може да се направи в „Партията на независимостта“ и 40% в „Зелената“ партия. Въпреки, че Лейбъристката партия миналата година излезе с манифест, че „ще изгради общество и свят, свободни от всички форми на расизъм, антисемитизъм и ислямофобия“, повечето респонденти, сочат, че тя може да направи повече. 83% от допитаните смятат, че лейбъристите са твърде толерантни към антисемитизма в редиците си. Авторите на проучването сочат, че последователите на Лейбъристката партия „по-рядко са антисемити, затова и причината за недоволството на британските евреи от партията се свърза с начина, по който тя не успя да се справи с антисемитите в редиците си“. Същевременно според проучването 65% от респондентите смятат, че правителство не върши достатъчно работа при защитата на евреите в страната, докато 52% смятат, че прокуратурата може да постигне повече по въпроса. Като реакция за проучването бившият министър-лейбърист Ерик Пикълс посочи, че на съвременния антисемитизъм, му е позволено „да процъфтява в лявата част на британската политика“ и че това е „зов за пробуждане“ за Лейбъристката партия.", "date": "2017.08.22", "title": "Проучване! Повечето британските евреи смятат, че Лейбъристката партия е твърде толерантна към антисемитизма в редиците си"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B8-%D0%B5-%D0%BD%D0%B0%D0%B9-%D1%80%D0%B5%D1%88%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news684765.html", "text": "Премиерът на Турция Бинали Йълдъръм заяви, че страната е била най-решителната държава в борбата срещу „Ислямска държава“, съобщава Anadolu Agency, цитирана от Фокус. Йълдъръм  посочи, че страната е прочистила повече от 2 000 кв. км. територия от джихадистите по време на операция „Щитът на Ефрат“. „До момента 3 800 в Сирия и 800 в Ирак – общо 4 600 терористи от „Ислямска държава“ са неутрализирани. Днес никоя друга държава не е толкова решима в борбата срещу „Ислямска държава“, колкото Турция“, заяви Йълдъръм. Той добави, че Турция продължава да има активна роля в борбата на глобалната коалиция срещу „Ислямска държава“. „Тероризмът е сериозна заплаха за националната, регионалната и световната сигурност - посочи турският министър-председател. - Близкото сътрудничество е задължително при борбата срещу тероризма“.", "date": "2017.08.22", "title": "Премиерът на Турция: Страната ни е най-решителната в борбата срещу „Ислямска държава“"}
{"url": "http://pik.bg/%D1%81%D1%83%D1%80%D0%BE%D0%B2-%D0%B7%D0%B0%D0%BA%D0%BE%D0%BD-%D0%BF%D1%80%D0%B8%D0%BD%D1%86%D1%8A%D1%82-%D0%BD%D0%B0-%D0%B4%D0%B0%D0%BD%D0%B8%D1%8F-%D0%BD%D0%B5-%D0%B1%D0%B8%D0%BB-%D0%BF%D1%83%D1%81%D0%BD%D0%B0%D1%82-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D1%81%D0%BA%D0%B8-%D0%B1%D0%B0%D1%80-%D0%B7%D0%B0%D1%89%D0%BE%D1%82%D0%BE-%D0%BD%D1%8F%D0%BC%D0%B0%D0%BB-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-news684774.html", "text": "49-годишният принц на Дания Фредерик и свитата му не били допуснати в бар в австралийския град Бризбейн късно вечерта, тъй като нямали в себе си документи за самоличност, съобщава DailyTelegraph. Според новите австралийски закони, всеки посетител в питейно заведение след 22:00 часа е задължен да показва документ за самоличност, който да потвърждава възрастта му. Ядосаният принц и хората му напуснали заведението, но се върнали с полицейски служители 15-ина минути по-късно, като представителите на органите на реда потвърдили самоличността на наследника на датската корона. Така принцът и приятелите му все пак успели да влязат в бара от втори опит. „Това е изключително глупав закон – не крие недоволството си собственикът на бара. – Всички бяхме наясно, още като бе приет, че нещата бързо ще се превърнат в кошмар. Случилото се с принца е върхът на айсберга, тъй като с обикновенни посетители това става всяка вечер“. Представители на кралското семейство на Дания този месец са в Австралия за участие във ветроходна гонка.", "date": "2017.08.22", "title": "Суров закон! Принцът на Дания не бил пуснат в австралийски бар, защото нямал документи"}
{"url": "http://pik.bg/%D0%BD%D0%B0%D0%B4-2-000-%D0%B4%D1%83%D1%88%D0%B8-%D0%B1%D1%8F%D1%85%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%BE%D1%82-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D0%B2-%D1%81%D0%B0%D0%BD%D0%BA%D1%82-%D0%BF%D0%B5%D1%82%D0%B5%D1%80%D0%B1%D1%83%D1%80%D0%B3-%D1%81%D0%BB%D0%B5%D0%B4-%D1%84%D0%B0%D0%BB%D1%88%D0%B8%D0%B2%D0%B0-%D0%B1%D0%BE%D0%BC%D0%B1%D0%B5%D0%BD%D0%B0--news684770.html", "text": "Полицията не е открила взривни вещества по време на проверка на търговски център в Санкт Петербург след сигнал за заложена бомба и последвалата евакуация на 2 000 души от него, предаде ТАСС, цитирана от Фокус. „Проверката приключи. Взривоопасни предмети не са открити. Общо бяха евакуирани 2 000 души“, съобщават по местната полиция. Евакуацията е продължила повече от час, след като е започнала вчера в 21:10 часа местно време, след анонимен сигнал. Полицията в момента издирва позвънилия, който е заплашен от наказание до пет години лишаване от свобода.", "date": "2017.08.22", "title": "Над 2 000 души бяха евакуирани от търговски център в Санкт Петербург след фалшива бомбена заплаха"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BF%D1%80%D0%B8%D0%B7%D0%BE%D0%B2%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D0%B4%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8-%D0%B8%D0%B7%D1%82%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BB%D0%B0%D1%81%D0%B8%D1%84%D0%B8%D1%86%D0%B8%D1%80-news684768.html", "text": "Британското правителство призова Европейският съюз  да избягва изтичането на чувствителна информация след Брекзит, съобщава The Guardian, цитиран от Фокус. Политиците поискаха всяка информация, определена като класифицирана преди излизането на Великобритания от Евросъюза да продължи да има такъв статут дори и след това, пише The Guardian. Подобна защита трябва да покрива чувствителни икономически данни, споделяни по време на предишните търговски дискусии в Европейския съюз, които могат да станат дори по-чувствителни сега, когато Великобритания иска да подпише нови двустранни споразумения. Предложението предизвика критика относно прозрачността от британски активисти, които смятат, че то би дало повече извинения за покриването на чувствителна информация от публичната сфера. „Няма да се даде възможност на гражданите да имат достъп до документи, които пряко сочат публични политики и изразходването на парите на данъкоплатците. Правителството иска да изключи британските граждани от това, което прави“, коментира Дейвид Лоури, експерт по ядрена енергетика.", "date": "2017.08.22", "title": "Британското правителство призова Европейският съюз  да предотврати изтичането на класифицирана информация след Брекзит"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%B8-%D0%B5%D0%B4%D0%B8%D0%BD-%D1%80%D0%B0%D0%BD%D0%B5%D0%BD-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%85%D0%BE%D1%80%D0%B0-%D0%B2-%D0%BA%D0%B5%D0%BD%D1%82%D1%8A%D0%BA%D0%B8-news684772.html", "text": "Един човек е загинал, а друг е ранен, след като лек автомобил се е врязал в група хора, наблюдаващи слънчевото затъмнение в американския щат Кентъки, съобщава телевизионният канал WRDW. Инцидентът е станал в градчето Хейдън. 38-годишната Алиса Ноубъл изгубила управлението на автомобила си и се  забила в стълб, като по пътя помела две жени, едната от които починала на място. Пострадалата жена и самата Ноубъл са откарани в болница с хеликоптер.", "date": "2017.08.22", "title": " Инцидент! Един загинал и един ранен, след като автомобил се вряза в хора в Кентъки"}
{"url": "http://pik.bg/%D0%BF%D0%BE-%D0%B0%D0%B4%D1%80%D0%B8%D0%B0%D1%82%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B1%D1%83%D1%88%D1%83%D0%B2%D0%B0%D1%82-%D0%BF%D0%BE%D0%B6%D0%B0%D1%80%D0%B8-news684764.html", "text": "В Хърватия бушуват пожари по адриатическото крайбрежие на страната в района между Хвар и Велебит, като огънят сериозно се приближава до Задар, предаде македонската медия Алсат-М, цитирана от Фокус. Ситуацията на някои места, засегнати от пожарите в Хърватия, все още е критична. Ръководителят на пожарната служба на Задар Желко Шоша заяви, че екипите са в пълна готовност и че се борят срещу огньовете на всички огнища. „Всички се намираме на местата с пожари, гасим от снощи, пожарникарите са много уморени“, посочи Шоша. От пожарната служба съобщават, че \"в целия регион, единственото областта Вир не е засегната от пожар\". „Големият пожар , който обхвана Туран миналата седмица, се разшири до района над Врана и ситуацията не е добра поради недостъпния терен“, сочи Шоша.", "date": "2017.08.22", "title": "По адриатическото крайбрежие на Хърватия бушуват пожари"}
{"url": "http://pik.bg/%D0%BB%D0%B8%D0%B2%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D0%B5%D0%B4%D0%B8%D0%BD-%D0%BE%D1%82-%D0%B3%D0%BB%D0%B0%D0%B2%D0%B0%D1%82%D0%B0%D1%80%D0%B8%D1%82%D0%B5-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news684749.html", "text": "Военното разузнаване на Ливан е провело успешна операция по задържането на един от главатарите на терористичната организация „Ислямска държава“ Басел Абдер Кадер, съобщава РИА Новости, като се позовава на военни източници. „Военното разузнаване задържа в района на Уади Ал Аранеб в Ерсал отговорникът за безопасността в „Ислямска държава“ Басел Абдер Кадер наричан Сакер Ерсал (гражданин на Сирия)“, се посочва в информацията. Кадер носи отговорност за нападението срещу базата Ал Хосн през 2014 година. Участвал и в отвличането и убийството на ливански войници в координация с ръководствоо на „Ислямска държава“ в Ракка.", "date": "2017.08.22", "title": "Ливанската армия задържа един от главатарите на „Ислямска държава“"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D1%82-36-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8%D1%8F-%D0%BE%D1%81%D1%82%D1%80%D0%BE%D0%B2-%D0%B8%D1%81%D0%BA%D0%B8%D1%8F-news684754.html", "text": "Земен трус с магнитут 3,6 по скалата на Рихтер е било регистрирано на италианския остров Иския, съобщава  ANSA. Земетресението се е случило в 20:57 часа местно време. Заради труса пристанището на най-големия град на острова Иския е останало без електричество. Местните жители са бягали от домовете си на улицата. Не се съобщава за пострадали и разрушения. В спасителните служби постъпват десетки телефонни обаждания от различни части на острова.", "date": "2017.08.22", "title": "Трус! Земетресение с магнитут 3,6 по Рихтер бе регистрирано на италианския остров Иския"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%BE%D1%82%D0%BE-%D0%B7%D0%B0%D1%82%D1%8A%D0%BC%D0%BD%D0%B5%D0%BD%D0%B8%D0%B5-%D1%81%D1%8A%D1%81-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%B8-%D0%BC%D0%B0%D0%BB%D0%BA%D0%B8-news684747.html", "text": "Президентът на Съединените щати Доналд Тръмп е наблюдавал слънчевото затъмнение от балкона на Белия дом заедно със съпругата си Мелания и малкия си син Барън, съобщава ТАСС. Затъмнението бе наблюдавано от територията на Съединените щати за първи път от 99 години насам. Телевизионният канал CNN и NASA излъчваха пряко явлението.", "date": "2017.08.22", "title": "Американският президент Доналд Тръмп наблюдава слънчевото затъмнение със съпругата и малкия си син от Белия дом"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%B5%D1%80%D0%B3%D0%B5%D0%B9-%D0%BA%D0%B8%D1%81%D0%BB%D1%8F%D0%BA-%D0%BA%D0%B0%D1%82%D0%BE-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%81%D0%B0%D1%89-news684750.html", "text": "Руският президент Владимир Путин определи заместник-външния министър Анатоли Антонов за нов посланик на страната в САЩ. Той ще замени Сергей Кисляк, който бе посланик във Вашингтон повече от девет години, предаде Voice of America, цитирани от Фокус. Руско-американските отношения са на най-лошите си равнища от Студената война насам, като разузнавателните агенции на САЩ смятат, че Москва се е месила в президентските избори в САЩ през 2016 година, за да помогнат на Доналд Тръмп да спечели. Русия отрича обвиненията. Специалният съветник Робърт Мюлер в момента провежда разследване дали предизборния щаб на Тръмп е имал незаконни отношения с Русия. Тръмп смята, че разследването е „лов на вещици“.", "date": "2017.08.22", "title": "Президентът на Русия определи наследникът на Сергей Кисляк като посланик в САЩ"}
{"url": "http://pik.bg/%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8%D1%8F-%D0%BE%D1%81%D1%82%D1%80%D0%BE%D0%B2-%D0%B8%D1%81%D0%BA%D0%B8%D1%8F-news684756.html", "text": "Няколко души са получили травми в резултат на земетресението на италианския остров Иския, съобщава Corriere Della Sera. Както е известно трус с магнитут 3,6 по скалата на Рихтер разтърси острова. Според очевидци трусът е изплашил много хора, като доста хора панически са побягнали от домовете си на улицата. Най-сериозно е пострадал курорта Казимичола, като се съобщава за няколко разрушени жилища там. Към момента от спасителните екипи не могат да се ангажират дали под разрушенията има хора. Няколко души се водят безследно изчезнали.", "date": "2017.08.22", "title": "Има пострадали при земетресението на италианския остров Иския"}
{"url": "http://pik.bg/%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0%D1%82%D0%B0-%D0%BA%D0%BB%D0%B5%D1%82%D0%BA%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news684753.html", "text": "От испанската полиция съобщиха, че ликвидирането на нападателя, убил 14 души по време на атаката с микробус в Барселона, означава че всичките 12 заподозрени послучая, идентифицирани от полицията, са или мъртви, или задържани, но операцията продължава, включително на международно равнище, предаде Reuters, цитирани от Фокус. „Днес 12-те имена, на които се позовавахме, са или в ръцете на съдебната система, или, за жалост, в резултат на техните действия, убити“, заяви началникът на каталунската полиция Хосеп Луис Траперо пред журналисти, след като властите потвърдиха, че полицията е ликвидирала заподозрения Юнес Абуякуб по-рано вчера. „Работата обаче продължава, тъюй като са разкрити редица допълнителни отношения на международно поле, като очакваме развитие в идните седмици“, посочи тТраперо и добави, че операцията не е приключила.", "date": "2017.08.22", "title": "Международното разследване на терористичната клетка в Барселона продължава"}
{"url": "http://pik.bg/%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B0-%D0%BF%D1%80%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8%D1%8F-%D0%BE%D1%81%D1%82%D1%80%D0%BE%D0%B2-%D0%B8%D1%81%D0%BA%D0%B8%D1%8F-news684762.html", "text": "Възрастна жена е загинала в курортното селищи Казамичола на италанския остров Иския по време на земетресението в района, съобщава Il Mattino. Както стана ясно трус с магнитут 3,6 по скалата на Рихтер разлюла остров Иския. Най-силно трусът е бил усетен именно в района на Казамичола. Съобщава се, че още най-малко трима души се водят безследно изчезнали. Най-сериозни разрушения от труса са регистрирани в районите на градовете Казамичола и Лако Амено, на северното крайбрежие на остров Иския. По първоначални данни ранените са поне 25 души, като се предполага че най-малко осем души са останали под развалините на сгради, които са се срутили. Властите в Лако Амено наредиха евакуация на пациентите от местната болница „Рицоли“ заради големите пукнатини, които са се появили по фасадата на сградата на болницата след земетресението. Ръководителят на Националната служба за Гражданска отбрана на Италия Анджело Борели е свикал спешно заседание на оперативния щаб на ведомството. Премиерът на Италия Паоло Джентилони е в непрекъсната връзка с ръководството на службата и следи за развитието на събитията на остров Иския. Италианските власти са задействали план за оказване на спешна медицинска помощ на пострадалите, като санитарни херликоптери ще транспортират пострадалите в неаполитанската болница „Кардарели“.", "date": "2017.08.22", "title": "Възрастна жена е загинала при земетресението на италианския остров Иския"}
{"url": "http://pik.bg/%D1%83%D0%B4%D0%B0%D1%80-%D0%BF%D0%BE-%D0%BB%D0%B8%D1%85%D0%B2%D0%B0%D1%80%D0%B8%D1%82%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D1%86%D0%B0%D0%BA%D0%B0%D1%82%D0%B0-%D0%BD%D0%B0-%D1%84%D0%B8%D1%80%D0%BC%D0%B8%D1%82%D0%B5-%D0%B7%D0%B0-%D0%B1%D1%8A%D1%80%D0%B7%D0%B8-%D0%BA%D1%80%D0%B5%D0%B4%D0%B8%D1%82%D0%B8-%D0%B3%D1%83%D1%80%D0%B1%D0%B5%D1%82%D1%87%D0%B8%D0%B8-%D0%B3%D0%B8-%D0%B6%D0%B8%D0%BB%D1%8F%D1%82-%D1%81-%D0%BF%D0%B0%D1%80%D0%B8-%D0%B7%D0%B0--news684574.html", "text": "Българи, живеещи и работещи в чужбина, са измислили нов начин за дълга лятна почивка на родното Черноморие като теглят бързи заеми. Те се завръщали от странство в родината и с българската си лична карта теглели суми между 2000 и 5000 лв. от фирми за бързи кредити. Използвали ги за едномесечна ваканция, след което веднага се връщали на работа зад граница. Някои \"забравяли\" да погасяват навреме вноските си по кредита, а други дори изчезвали от полезрението на кредитодателите. \"Засега имаме около 200 случая на просрочени заеми от българи, които живеят в чужбина. Голяма част от тях са нашенци, които работят и живеят в Гърция. Надяваме се, че след като получат заплатите си, ще тръгнат да си връщат заемите\", заявиха от небанковите кредитни дружества. Проблемът засега не плаши повечето фирми в бранша, но вече има случаи на опарени дружества. Проверката е показала, че част от забравилите имат имущество в България. \"Независимо, че тези хора нямат доходи в страната, свързаността ни в рамките на ЕС, ни дава редица възможности за реакция спрямо недобросъвестни кредитополучатели\", коментираха за \"Стандарт\" от фирмите за бързи заеми. Компаниите за бързи кредити продължават да държат висок дял от потребителските заеми у нас. Според последни данни те са раздали над 2,6 млрд. лева. За последните 3 месеца - май, юни и юли, увеличението на раздадените бързи кредити е 6,5 на сто, отчитат от бранша. Дружествата са намерили своя пазарна ниша, като привличат за клиенти хора, които имат нужда от финанси в 3 основни направления почивка в чужбина и в България, стоковите кредити и заем до заплата, пише \"Стандарт\". Най-много са взетите заеми за кредит до заплата - до 300 лева. Много хора се възползват от тази опция, за да изкарат месеца, а връщат парите със следващия си доход. \"Ако успеят да върнат заема до 20-30 дни след взимане на първоначалния кредит, клиентите ни получават бонус - лихвата по заема пада. Затова много хора се възползват от тази възможност, плащат на практика символична цена за взетия заем\", казват от едно от дружествата за бързи кредити. На второ място са стоковите кредити, които обикновено се взимат за бяла и черна техника. Тегленето на кредит от фирми за бързи заеми е сред предпочитаните начини за модернизиране на дома. При избора на дружество за бързи кредити се избягват плащането на вноски по други заеми в банки, както и доказването на доход. Обикновено кредитът се взима само с помощта на лична карта. Лятото обаче е сезонът, в който се взимат най-много кредити за почивка - в чужбина, или по българското Черноморие. Обикновено българинът тегли между 1000 и 1200 лв., с които може да заведе семейството си на заветното 7-дневно море в летните горещини.", "date": "2017.08.22", "title": "УДАР ПО ЛИХВАРИТЕ! Хванаха цаката на фирмите за бързи кредити! Гурбетчии ги жилят с пари за почивка - теглят между 2 и 5 бона, после се правят на ударени"}
{"url": "http://pik.bg/%E2%80%9E%D0%B2%D0%B5%D0%BB%D0%B8%D0%BA%D0%BE%D1%82%D0%BE-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%B7%D0%B0%D1%82%D1%8A%D0%BC%D0%BD%D0%B5%D0%BD%D0%B8%D0%B5%E2%80%9C-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BF%D1%8A%D1%82%D1%8F-%D1%81%D0%B8-%D0%BF%D1%80%D0%B5%D0%B7-%D1%81%D0%B0%D1%89-%D0%B2%D0%B8%D0%B4%D0%B5%D0%BE-news684757.html", "text": "„Великото слънчево затъмнение“, както бе наречено в Съединените щати, премина пътя си през страната, като напълно пресече страната от океан до океан за първи път от близо век, предаде AFP, цитирана от Фокус. Пълното слънчево затъмнение започна в щата Орегон в 19:16 часа българско време вчера и приключи в 20:48 часа българско време над град Чарълстън в Южна Каролина, където наблюдателите гледаха как луната пресича пътя на слънцето. „Бе невероятно красиво. Разчувствана съм до сълзи“, заяви Хийтър Ризър, седяща на одеяло в парка на Чарлстън – град на Атлантическия океан, където хиляди души се бяха събрали да гледат.", "date": "2017.08.22", "title": "„Великото слънчево затъмнение“ приключи пътя си през САЩ (ВИДЕО)"}
{"url": "http://pik.bg/%D0%BB%D0%B5%D0%B2%D0%B0%D0%BD%D1%82%D0%B5-%D0%B8-%D0%B5%D0%B9%D0%B1%D0%B0%D1%80-%D1%81%D1%82%D0%B0%D1%80%D1%82%D0%B8%D1%80%D0%B0%D1%85%D0%B0-%D1%81-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B8-%D0%BF%D0%BE%D0%B1%D0%B5%D0%B4%D0%B8-%D0%B2-%D0%BD%D0%BE%D0%B2%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-news684759.html", "text": "Отборите на Леванте и Ейбар стартираха с минимални победи в новия футболен шампионат на Испания. Леванте победи у дома Виляреал с 1:0. Хосе Луис Моралес от дузпа в 88-ата минута донесе успеха за Леванте. В Малага отборът на Малага бе победен от Ейбар с 1:0. Чарлес в 58-ата минута вкара единственият гол в двубоя.", "date": "2017.08.22", "title": "Леванте и Ейбар стартираха с минимални победи в новото първенство на Испания"}
{"url": "http://pik.bg/%D0%B3%D0%BE%D0%BB-%E2%84%96200-%D0%BD%D0%B0-%D1%83%D0%B5%D0%B9%D0%BD-%D1%80%D1%83%D1%83%D0%BD%D0%B8-%D0%B2%D1%8A%D0%B2-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-%D0%B4%D0%BE%D0%BD%D0%B5%D1%81%D0%B5-%D1%82%D0%BE%D1%87%D0%BA%D0%B0-%D0%BD%D0%B0-%D0%B5%D0%B2%D0%B5%D1%80%D1%82%D1%8A%D0%BD-%D1%81%D1%80%D0%B5%D1%89%D1%83-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80--news684755.html", "text": "Отборите на Манчестър Сити и Евертън завършиха наравно 1:1 в мач от втория кръг на Висшата лига на Англия. Уейн Рууни с гол в 35-ата минута на двубоя даде преднина за гостите от Ливърпул. За доскорошния играч на Манчестър Юнйтед това бе попадение №200 във Висшата лига на Англия. В 82-ата минута домакините се добраха до точката с гол на Рахим Стърлинг. Двата тима завършиха мача с по десет души. В 44-ата минута за втори жълт картон от игра бе отстранен Кайл Уокър. Английският национал си изкара два жълти картона в рамките само на две минути. В 88-ата минута червен артон получи и Морган Шнайдерлин от Евертън. За двата тима това са първи загубени точки от началото на кампанията.", "date": "2017.08.22", "title": "Гол №200 на Уейн Рууни във Висшата лига на Англия донесе точка на Евертън срещу Манчестър Сити"}
{"url": "http://pik.bg/%D0%BF%D1%80%D0%BE%D1%82%D0%B8%D0%B2%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%80%D0%B0%D0%BA%D0%B5%D1%82%D0%B8-%D0%B1%D1%8F%D1%85%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%BE%D1%82-%D0%BB%D0%B8%D0%B2%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B2-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD-%D1%81%D0%BA%D0%BB%D0%B0%D0%B4-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80-news684758.html", "text": "Ливанската армия съобщи, че е открила противовъздушни ракети в склад с оръжие на „Ислямска държава“, изоставен от терористите по време на тяхното отстъпление, предаде Reuters, цитирани от Фокус. В склада са открити миномети, тежки картечници, щурмови карабини, гранати, противотанково оръжие, мини, импровизирани експлозиви и муниции. През уикенда ливанската армия започна операция по обезвреждането на „Ислямска държава“ в малкия ѝ анклав в областите на границата между Ливан и Сирия. Междувременно сирийската армия и шиитското ливанско движение „Хизбулла“ провеждат едновременна, но отделна операция срещу същия анклав, но от страна на Сирия.", "date": "2017.08.22", "title": "Противовъздушни ракети бяха открити от ливанската армия в изоставен склад на „Ислямска държава“"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8%D1%8F-%D0%BE%D1%81%D1%82%D1%80%D0%BE%D0%B2-%D0%B8%D1%81%D0%BA%D0%B8%D1%8F-%D1%81%D1%82%D0%B0%D0%BD%D0%B0-%D0%B4%D0%B2%D0%B5-news684766.html", "text": "Броят на жертвите на земетресението на италианския остров Иския край Неапол стана двама души, съобщава РИА Новости, като се позовава на телевизионния канал SkyTg24. Според информацията представител на службата за Гражданска отбрана на Италия е потвърдил за втората жертва на труса. По-рано Il Mattino съобщи, че възрастна жена е починала в градчето Казамичола-Терма, което е най-засегнато от труса. По последни данни на властите десет човека се водят безследно изчезнали, а 25 човека са получили наранявания. Състоянието на двама от ранените е сериозно. Трус с магнитут 3,6 по скалата на Рихтер разтърси остров Иския. Най-сериозно пострадали са градчетата Казамичола-Терма и Лако Амено по северното крайбрежие на острова.", "date": "2017.08.22", "title": "Броят на жертвите на земетресението на италианския остров Иския стана две"}
{"url": "http://pik.bg/%D1%85%D0%B8%D0%B7%D0%B1%D1%83%D0%BB%D0%BB%D0%B0%E2%80%9C-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%B1%D0%B5%D0%B7%D0%BF%D0%B8%D0%BB%D0%BE%D1%82%D0%BD%D0%B8-%D0%BB%D0%B5%D1%82%D0%B0%D1%82%D0%B5%D0%BB%D0%BD%D0%B8-%D0%B0%D0%BF%D0%B0%D1%80%D0%B0%D1%82%D0%B8-%D1%81%D1%80%D0%B5%D1%89%D1%83-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B2-%D1%81%D0%B8%D1%80%D0%B8%D1%8F-news684760.html", "text": "Ливанското шиитско движение „Хизбулла“ използва въоръжени безпилотни летателни апарати срещу „Ислямска държава“ в Сирия, предаде ливанският информационен портал „Нахарнет“, цитиран от Фокус. Според запознати източници това е първият случай, в който „Хизбулла“ използва въоръжени безпилотни летателни апарати срещу „Ислямска държава“ в Сирия, където групировката подкрепя режима на президента Башар Асад. „Въоръжените безпилотни летателни апарати на „Хизбулла“ атакуваха позициите на „Ислямска държава“ и укрепленията им в района Западен Каламун“, съобщават медии, приближени на ливанската групировка. Преди това апаратите са използвани за наблюдение , но „сега те изпускат дъжд от бомби“, посочва източникът. В миналото „Ислямска държава“ също е въоръжавала подобни апарати, за да защитава териториите, контролирани от нея в Ирак и в Сирия от насочените срещу нея офанзиви.", "date": "2017.08.22", "title": "Хизбулла“ използва въоръжени безпилотни летателни апарати срещу „Ислямска държава“ в Сирия"}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BF%D0%BB%D0%B0%D0%BD%D0%B8%D1%80%D0%B0%D0%BB%D0%B8-%D0%B4%D0%B0-%D0%B2%D0%B7%D1%80%D0%B8%D0%B2%D1%8F%D1%82-%D1%81%D0%B0%D0%BC%D0%BE%D0%BB%D0%B5%D1%82-%D0%BB%D0%B5%D1%82%D1%8F%D1%89-%D0%BC%D0%B5%D0%B6%D0%B4%D1%83-%D1%81%D0%B8%D0%B4%D0%BD%D0%B8-%D0%B8-%D0%B0%D0%B1%D1%83%D0%B4-%D0%B4%D0%B0%D0%B1%D0%B8-%D1%81-%D0%B1%D0%BE%D0%BC%D0%B1%D0%B0-%D1%81%D0%BA%D1%80%D0%B8%D1%82%D0%B0-%D0%B2-%D0%BA%D1%83%D0%BA%D0%BB-news684752.html", "text": "Терористи планирали да взривят самолет, изпълняващ полет между Сидни и Абу Даби, с бомба, скрита в кукла Барби, съобщава Daily Mail. Министърът на вътрешните работи на Ливан Нухад Махнук разкрил през саудитска телевизия, че сътрудници на службите за сигурност в страната открили тази инфоирмация.Първоначално от полицията са работили по версия, че бомбата е била скрита в месомелачка. Терористичният акт е трябвало да бъде извършен на борда на самолет на авиокомпания Etihad Airways. На борда на самолета се е очаквало да има около 500 пасажери, в това число и екипажа.", "date": "2017.08.22", "title": "Терористи планирали да взривят самолет, летящ между Сидни и Абуд Даби,  с бомба, скрита в кукла"}
{"url": "http://pik.bg/%D0%B2%D1%82%D0%BE%D1%80%D0%B8-%D1%88%D0%B0%D0%BD%D1%81-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D1%89%D0%B5-%D0%B4%D0%B0%D0%B4%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%BD%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%B0%D0%BC%D0%B0%D0%B4%D1%83-%D1%81%D1%83%D0%BA%D1%83%D0%BD%D0%B0-%D0%B4%D0%B0-%D1%81%D0%B5-%D0%B4%D0%BE%D0%BA%D0%B0%D0%B6%D0%B5-%D0%B2-%D0%BB%D0%B5%D0%B2%D1%81%D0%BA%D0%B8-news684775.html", "text": "Треньорът на Левски Делио Роси смята да даде нов шанс на нападателя Амаду Сукуна, твърди \"Дарик\". Италианският специалист не смята да разчита повече на Бабатунде Адениджи и Франсис Нар, но пък е склонен да даде възможност на Сукуна да се докаже със синята фланелка. Французинът бе привлечен на \"Герена\" от Верея с големи очаквания, които така и не успя да оправдае и бързо бе закотвен на пейката. През миналия сезон той записа едва 10 мача в Първа лига, като отбеляза 1 гол. Сега Сукуна ще има последен шанс да докаже, че притежава нужните качества да играе в Левски. Ако успее да впечатли италианският специалист, той може да се превърне в конкурент на Сержиу Буш и Жуниор Мапуку в атака.", "date": "2017.08.22", "title": "Втори шанс: Делио Роси ще даде възможност на нападателя Амаду Сукуна да се докаже в Левски"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B4%D0%BF%D0%B8%D1%81%D0%B0-%D0%B7%D0%B0%D0%BF%D0%BE%D0%B2%D0%B5%D0%B4-%D0%B7%D0%B0-%D0%B8%D0%B7%D0%BF%D1%80%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%89%D0%B5-4-000-%D0%B2%D0%BE%D0%B5%D0%BD%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news684777.html", "text": "Президентът на Съединените щати Доналд Тръмп е подписал заповед за изпращането на още 4 000 американски военнослужещи в Афганистан, съобщава телевизионният канал Fox News. По-късно днес Тръмп ще направи и офицално обръщение към нацията Президентът на Съединените щати ще разкрие в изявлението си стратегията си за Афганистан, като ще се превърне в третият главнокомандващ на армията на Съединените щати, който ще опита да стабилизира раздираната от война страна и да постигне краен успех в най-дългата война за Съединените щати. Тръмп ще засегне и темата за Пакистан. Според информацията Белият дом разглежда вариант, при който Пакистан може да бъде включен в списъка на страните – спонсори на тероризма. Ако това стане, ще бъде намален обемът на помощ за тази страна и Пакистан ще бъде изключен от списъка на основни съюзници на американците извън НАТО.", "date": "2017.08.22", "title": "Доналд Тръмп подписа заповед за изпращането на още 4 000 военнослужещи в Афганистан"}
{"url": "http://pik.bg/%D0%B1%D0%B3-%D1%80%D0%B5%D0%B0%D0%BB%D0%BD%D0%BE%D1%81%D1%82-%D0%BD%D0%BE%D0%B2%D0%B0-%D0%B8%D0%B7%D1%83%D0%BC%D0%B8%D1%82%D0%B5%D0%BB%D0%BD%D0%B0-%D1%82%D0%B0%D0%BA%D1%81%D0%B0-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%B2-%D0%BA%D1%80%D0%B0%D0%BD%D0%B5%D0%B2%D0%BE-%D0%BD%D0%B8-%D1%83%D0%B4%D1%80%D1%8F-%D1%81-%D0%B6%D0%B5%D0%BB%D0%B0%D0%BD%D0%B8%D0%B5-%D0%BD%D0%B0-%D0%BA%D0%BB%D0%B8%D0%B5%D0%BD-news684576.html", "text": "Нов скандал с изобретателен начин да се вземат повече пари от клиент по българското Черноморие. След такса \"Празен стол\", дойде ред и на \"Желание на клиента\". Възмутен клиент на ресторант в Кранево публикува снимка от сметката, която е платил, в социалните мрежи. \"Днес ми се случи нещо невероятно ! В тази кръчма в Кранево таксуват препържването на лука като желание на клиента за 2 лв. Боже, то килограм лук не струва 2 лева, хахаха...ПАК ОБИЧАМ БЪЛГАРИЯ !\", написа Владислав Славов под снимката на касовия бон.", "date": "2017.08.22", "title": "БГ РЕАЛНОСТ! Нова изумителна такса по морето! Заведение в Кранево ни удря с \"желание на клиента\" - 2 лева"}
{"url": "http://pik.bg/%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D1%8F%D1%82-%D0%BF%D0%BE-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D0%BD%D0%B5%D1%82%D0%BE-%D0%B9%D0%BE%D1%85%D0%B0%D0%BD%D0%B5%D1%81-%D1%85%D0%B0%D0%BD-%D0%B2%D1%80%D0%B5%D0%BC%D0%B5-%D0%B5-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%BF%D0%BE%D0%B4%D1%85%D0%BE%D0%B4%D0%B0-%D1%81%D0%B8-news684761.html", "text": "Еврокомисарят по разширяването Йоханес Хан заяви, че е време Европейският съюз да промени стратегията си спрямо кандидата за присъединяване Турция. Това заяви той в интервю за германския вестник \"Зюддойче цайтунг\", цитирано от БГНЕС. \"Мисля, че е крайно време страните членки да обсъдят стратегическите последствия от подобно поведение. Свиването на рамене не е добра политическа стратегия в дългосрочен план\", каза австриецът Хан през немската медия и допълни, че \"намесата на президента Реджеп Ердоган в предизборната кампания на Германия, както и исканията за екстрадиция на предполагаеми политически опоненти са абсолютно неприемливи\". С коментара си той визира ареста на германският писател от турски произход Доган Акханлъ, който миналата седмица бе задържан в Испания по искане на властите в Анкара. За задържането на писателя бе издадена т. нар. червена заповед от „Интерпол“, приблизително равностойна на международна заповед за арест. Това деяние бе посрещнато от Германия с категорично неодобрение като германският канцлер Ангела Меркер дори публично заяви, че международните организации като „Интерпол“ не бива да се използват за осъществяване на политически преследвания. По-рано пък Ердоган отправи призив към турците, с право на глас на следващите избори в Германия, да не гласуват за нито една от двете партии в управляващата коалиция и основни претенденти за победа на вота – консерваторите от Християндемократическия съюз (ХДС) на канцлера и Социалдемократическата партия (СДП). Освен тях, в \"черния списък\" на държавния глава влезе и партията на Зелените.", "date": "2017.08.22", "title": "Еврокомисарят по разширяването Йоханес Хан: Време е Европейският съюз  да промени подхода си към Турция"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%B5%D1%82%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B1%D0%B0%D1%80%D0%B6%D0%B0-%D0%BF%D0%BE%D1%82%D1%8A%D0%BD%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-news684782.html", "text": "Петима души са в неизвестност, след като баржа е потънала в морето в района на префектура Нагасаки, съобщава телевизонният канал NHK. Баржата „Аои-мару“ с водоизместимост 100 тона е потънала на четири километра от моста Хирадо, който съединява островите Кюсю и Хирадо. Един от членовете на екипажа е бил спасен от намиращ се в близост друг морски съд. От думите му е станал ясно, че на борда на баржата е имало още петима души, чиято съдба е неизвестна. Службите за морска сигурност на страната са започнали разследване на причините за инцидента.", "date": "2017.08.22", "title": "Инцидент! Петима души са в неизвестност, след като баржа потъна в Япония"}
{"url": "http://pik.bg/%D1%82%D1%80%D0%B8-%D0%B4%D0%B5%D1%86%D0%B0-%D0%B1%D1%8F%D1%85%D0%B0-%D0%B8%D0%B7%D0%B2%D0%B0%D0%B4%D0%B5%D0%BD%D0%B8-%D0%BF%D0%BE%D0%B4-%D0%BE%D1%82%D0%BB%D0%BE%D0%BC%D0%BA%D0%B8%D1%82%D0%B5-%D0%BD%D0%B0-%D1%81%D1%80%D1%83%D1%82%D0%B5%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%BE%D1%82-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%B8%D1%81%D0%BA%D0%B8%D1%8F-news684788.html", "text": "Три деца са били извадени под отломките на срутила се жилишна сграда, разрушена при земетресението в Казамичола-Терма на италианския остров Иския, съобщава  Il Dispari. „След почти пет часа непрекъсната работа на спасителните екипи Паскуале, Чиро и Матия Тоскано бяха измъкнати живи под откломките на срутената сграда. Спасението им бе посрещнато с бурни аплодисменти и викове на радост“, съобщава главният редактор на изданието Гаетано ди Майо. Официално властите все още не са потвърдили за спасяването на децата. Посочва се, че триетажната къща в Казамичола-Терма е бил напълно разрушен при зетерсеннието. В сградата е имало седем души, сред които трите деца. Малко след полунощ вицеперфектът на Неапол Деметрио Мартино съобщи, че спасителите са успели да измъкнат под отломките живи мъж и жена. По-късно стана ясно, че е спасен още един мъж, който се е оказал бащата на трите деца Алесандро Тоскано. След това под развалините е било извадено тялото на загинала жена. Както е известно трус с магнитут 3,6 по Рихтер разтърси остров Иския край Неапол малко преди 22:00 часа българско време вчера. По-късно бе уточнено, че земетресението е било с магнитут от 4-та степен. Най-силно трусът е бил усетен в районите на курортните градчета Казамичола-Терма и Лако Амено по северното крайбрежие на остров Иския. По последни информации са загинали две жени, 26 човека са ранени, като състоянието на двама от ранените е сериозно.", "date": "2017.08.22", "title": "Три деца бяха извадени под отломките на срутена сграда от земетресението на остров Иския"}
{"url": "http://pik.bg/%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D0%BA%D0%BE%D0%BB%D0%BA%D0%BE%D1%82%D0%BE-%D0%BF%D0%BE%D0%B2%D0%B5%D1%87%D0%B5-%D0%BF%D0%BE%D1%87%D0%B8%D0%B2%D0%BA%D0%B0-%D0%BF%D0%BE%D0%BB%D0%B7%D0%B2%D0%B0%D0%BC%D0%B5-%D1%82%D0%BE%D0%BB%D0%BA%D0%BE%D0%B2%D0%B0-%D1%81%D0%BC%D0%B5-%D0%BF%D0%BE-%D0%BF%D0%BE%D0%BB%D0%B5%D0%B7%D0%BD%D0%B8-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%BE%D1%82%D0%BE-%D0%BC%D1%8F%D1%81%D1%82%D0%BE-news684743.html", "text": "Американски и немски учени доказаха, че колкото повече почивни дни си взима човек, толкова по-полезен е за работодателя си, съобщи в. \"Хъфингтън пост\", цитиран от Монитор. Учените посочват, че всяка година бизнесът губи 224 милиарда щатски долара от неизползвани отпуски. Американски и немски учени доказаха, че колкото повече почивни дни си взима човек, толкова по-полезен е за работодателя си, съобщи в. \"Хъфингтън пост\", цитиран от Монитор. Учените посочват, че всяка година бизнесът губи 224 милиарда щатски долара от неизползвани отпуски.", "date": "2017.08.22", "title": "ДОКАЗАНО: Колкото повече почивка ползваме, толкова сме по-полезни на работното място"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D0%B0%D1%89-%D1%81%D1%8A%D1%8E%D0%B7%D0%BD%D0%B8%D1%86%D0%B8%D1%82%D0%B5-%D0%BD%D0%B8-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B0%D1%82-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%81%D0%B8-%D0%BA%D0%BE%D0%BD%D1%82%D0%B8%D0%BD%D0%B3%D0%B5%D0%BD%D1%82%D0%B8-%D0%B2-%D0%B0%D1%84%D0%B3-news684796.html", "text": "Министърът на отбраната на Съединените щати Джеймс Матис заяви, че редица съюзници на Съединените щати са готови да увеличат военните си контингенти в Афганистан, съобщават от пресслужбата на Пентагона. “Ще проведа консултации с генералния секретар на НАТО  и съюзниците ни, някои от които, също са готови да увеличат численността на военните си сили. Заедно ще помагаме на силите за безопасност на Афганистан за унищожаването на терористите“, заявява Матис. Той добави, че е поискал от председателя на Обединения комитет на началник щабовете „да предприеме подготвителни мерки, за изпълнението на стратегията на президента Тръмп“. Президентът Доналд Тръмп обяви, че Съединените щати вече няма да обявяват численноста на своите воиски, ангажирани в операции срещу тероризма, и изобщо за военните си планове.", "date": "2017.08.22", "title": "Военният министър на САЩ: Съюзниците ни са готови да увеличат военните си контингенти в Афганистан"}
{"url": "http://pik.bg/%D0%BE%D1%84%D0%B5%D1%80%D1%82%D0%B0-%D0%BE%D1%82-%D0%BF%D1%81%D0%B6-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D0%B2%D0%BA%D0%BB%D1%8E%D1%87%D0%B0%D1%82-%D0%B8-%D0%BF%D0%BE%D0%BB%D1%83%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%B2-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BC%D0%BE%D0%BD%D0%B0%D0%BA%D0%BE-%D0%BA%D0%B8%D0%BB%D0%B8%D0%B0%D0%BD-%D0%BC-news684798.html", "text": "Ръководството на Пари Сен Жермен е готово да включи в сделката по привличането на нападателя на Монако Килиан Мбапе и полузащитникът Лукас Моура, освен предложените вече 140 милиона евро, съобщава Sky Sport Italia. През изминалата кампания Мбапе вкара 26 гола с екипа на Монако в 44 мача, с което привлбече вниманието на водещите европейски грандове.", "date": "2017.08.22", "title": "Оферта! От ПСЖ готови да включат и полузащитник в сделката за нападателя на Монако Килиан Мбапе"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B5-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%8F-%D0%BA%D0%BE%D0%BD%D1%82%D0%B8%D0%BD%D0%B3%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news684799.html", "text": "Американският президент Доналд Тръмп не потвърди информацията за увеличаването на американския контингент в Афганистан, съобщава електронното издание Лайф. Той се ограничи само да обещае по-големи пълномощия за сътрудниците на силовите структури за качествената им борба с терористите в Афганистан. Тръмп опроверга появилата се по-рано информация, публикувана от телевизонния канал Fox News, че е подписал заповед за увеличаване на американския контингент в Афганистан с 4 000 военнослужещи.", "date": "2017.08.22", "title": "Доналд Тръмп не потвърди за увеличаването на военния контингент на САЩ в Афганистан"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D1%82%D0%BE-%D1%8F-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B1%D0%B0%D0%B9-%D0%B3%D0%B5%D0%BE%D1%80%D0%B3%D0%B8-%D0%BA%D0%BE%D0%B9%D1%82%D0%BE-%D1%8F%D0%B4%D0%B5-%D0%B1%D0%BE%D0%B9-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D0%BD%D0%B8%D1%81%D0%BA%D0%B0-%D1%81-%D0%BB%D0%B8%D0%BA%D0%B0-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80-news684827.html", "text": "79-годишен дядо се оплака, че е бил пребит жестоко пред заведение в квартал “Смирненски”, защото носел тениска с Бойко Борисов. Той ще търси помощ от местните депутати от ГЕРБ в опит да осъди нападателя си. Георги Димчев разказа, че на 29 юли сутринта отивал да напазарува храна, когато минал покрай квартално заведение, пише в. \"Марица\". От една от масите се чуло подвикване \"Що го носиш тоя, бе\", след което последвали куп обиди за министър-председателя Бойко Борисов, чийто лик бил на дрехите на дядото. Според Георги мъж на около 50 години на име Любомир започнал да му крещи. Димчев се обърнал и попитал мъжа защо говори така за премиера. Тогава вербалната агресия преминала във физическа. Пред изумените погледи на десетки пловдивчани нападателят се изправил и започнал да налага дядото със стол. На масата на побойника стоял и охранител от близък магазин. Той обаче не се намесил да спре побоя. Макар дядото да се развикал, отнело доста време, преди случаен минувач да повика линейка. По думите на възрастния човек той се затичал към магазина, а от там излязъл охранител, който се намесил побойникът да не го бие повече. Полицаят, който дошъл, само устно предупредил насилника, твърди дядо Георги. По думите му униформеният го посъветвал да не минава повече покрай заведението, за да не дразни Любомир. Георги има болна от рак съпруга и 49-годишна дъщеря със синдром на Даун. Той е единствената опора на семейството. “Този човек искаше да ме убие! Какво щеше да стане с жена ми и детето ми, ако ме беше затрил? Кой щеше да се грижи за тях! Страх ме е сега да не ме потърси, за да ме бие отново!”, оплака се развълнуван дядото. Димчев е решен да си търси правата и да съди мъжа, който го е удрял. Той ще изчака и депутатите от ГЕРБ да се върнат от отпуска на 1 септември и ще помоли за среща с тях, на която да разкаже за случилото се. Собствениците на кафето, къде се е разиграл инцидентът с дядо Георги в края на миналия месец, са категорични, че не е имало побой. Здравко и Мариана Кавалджиева разказаха, че възрастният мъж е добре познат на всички клиенти. Тъй като живее наблизо, минавал често и дразнел клиентите. Така станало и в злополучния ден. Двамата собственици разказаха още, че Георги сам си викнал Бърза помощ 10 минути след случката. Според Здравко Любомир е уравновесен и спокоен мъж, който всеки ден идва в заведението, и никога не е имал никакви провинения. За собственика на кафето в ситуацията става от мухата слон. \"В началото беше забавно, но в един момент ни писна\" разказва Ковачева. В очите  ситуацията е преувеличена, бой не е имало, а нараняванията на Георги сигурно са стари. При вторичните прегледи на Георги Димчев са открити фрактури на лумбалните прешлени. В документите от пристигналия на място екип на спешна помощ е посочено нараняване на ръката. Два дни след инцидента дядото е отишъл за рентген в УМБАЛ “Св. Георги”. В направленията са посочени вероятна диагнози - повърхностна травма на гръдния кош и повърхностна травма на главата. Тогава не са открити никакви проблеми. Седмица по-късно Георги Димчев отново е потърсил медицинска помощ, като се е оплаквал от болки в кръста. В изследването са посочени две фрактури на прешлените. В бележките на специалистите към изследването е написано: “данни за фрактури на Л1 и Л4 прешленни тела (на фона на други дегенеративни промени и вероятно с давност?)”.", "date": "2017.08.22", "title": "ГОРЕЩА ТЕМА! Ето я историята на бай Георги, който яде бой заради тениска с лика на Бойко Борисов"}
{"url": "http://pik.bg/%D0%B4%D0%B0%D0%B2%D0%B0%D0%BC%D0%B5-12-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%B2-%D0%BD%D0%B4%D0%BA-%D0%B4%D0%BE%D0%BA%D0%B0%D1%82%D0%BE-%D1%81%D0%BC%D0%B5-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D0%B8-%D0%BD%D0%B0-%D0%B5%D1%81-news684828.html", "text": "Около 1,2 млн. лева дава страната ни за подаръци за делегатите по време на европредседателството. София ще бъде домакин на над 200 събития, а за тях се очаква да дойдат повече от 20 000 гости. От Министерството за Българското председателство са помислили как делегатите да не останат без батерии на телефоните. Страната ни ще зарадва чуждестранните гости и с аксесоари. 900 луксозни и 16 обикновени шала с щампа ще получат дамите. Господата пък ще се сдобият с вратовръзки – 1100 луксозни и 20 000 обикновени. Като страна домакин ще осигурим и голямо количество канцеларски материали - 50 000 химикалки и 50 000 молива ще бъдат на разположение на делегатите. А всички подаръци трябва да бъдат подобаващо опаковани. Добрата визия при поднасяне на аксесоарите ще струва 55 000 лева без ДДС.", "date": "2017.08.22", "title": "Даваме 1,2 млн. лева за подаръци в НДК, докато сме председатели на ЕС"}
{"url": "http://pik.bg/%D1%80%D0%BE%D0%B4%D0%B8-%D1%81%D0%B5-52-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%BE%D0%B2%D0%BE-%D0%B1%D0%B5%D0%B1%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BE%D1%80%D0%BB%D0%B8%D0%BD-%D1%81%D0%B5-%D0%BF%D0%BE%D1%8F%D0%B2%D0%B8%D0%BB-%D0%BD%D0%B0-%D0%B1%D1%8F%D0%BB-%D1%81%D0%B2%D1%8F%D1%82-%D0%BC%D0%B5%D1%81%D0%B5%D1%86-%D0%BF%D0%BE-%D1%80%D0%B0%D0%BD%D0%BE-%D0%B2%D0%B8%D0%B4%D0%B5%D0%BE-news684826.html", "text": "На 17 август във Варна се роди бебе, което тежи 5,2 килограма и е високо 54 см. Орлин е дълго чакано бебе за родителите му. Трябвало е да се роди на 15 септември, но се е наложило секцио месец по-рано, предава Нова телевизия. Майката разказва, че в рода й се раждат големи деца, но Орлин е най-голямото.", "date": "2017.08.22", "title": "Роди се 5,2-килограмово бебе във Варна! Орлин се появил на бял свят месец по-рано (ВИДЕО)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D0%BD%D0%B8%D0%BC%D0%BA%D0%B8-18-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B0-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B0-%D1%81%D0%B8-%D0%B7%D0%B0%D0%B3%D0%BE%D0%BB%D0%B8-%D0%B4%D1%83%D0%BF%D0%B5%D1%82%D0%BE-%D0%BD%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-news684818.html", "text": "ъсна и на кориците на \"Плейбой\" в различни държави. Бразилката е на мнение, че трябва да се гордеем с всичко, с което ни е надарила майката природа. Затова тя открито показва перфектната си фигура. Бразилската манекенка Ана Брага вдига градусите по бензиностанциите в Малибу. Ана няколко пъти е избирана за най-сексапилно дупе на самбата в различни карнавали в родината си. Л", "date": "2017.08.22", "title": "ГОРЕЩИ СНИМКИ (18+)! Бразилска манекенка си заголи дупето на бензиностанция"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D1%81%D0%BF%D0%B8%D0%BF%D0%B0%D1%85%D0%B0-1-%D0%BA%D0%B8%D0%BB%D0%BE-%D0%B7%D0%BB%D0%B0%D1%82%D0%BD%D0%B8-%D0%BD%D0%B0%D0%BA%D0%B8%D1%82%D0%B8-%D1%81%D0%BA%D1%80%D0%B8%D1%82%D0%B8-%D0%B2-%D0%BA%D0%B0%D0%BC%D0%B8%D0%BE%D0%BD-news684839.html", "text": "976 грама контрабандни златни накити на стойност около 66 000 лева откриха в тайник в шофьорската кабина на камион на Митнически пункт Лесово служители от митническа мобилна група /ММГ/. Камионът, пътуващ от Турция за Румъния, е спрян за проверка на ГКПП-Лесово на 20.08.2017 г. около 17.00 часа. На разбираем език, водачът на автомобила е бил поканен от служителите на Митническа мобилна група да декларира пренасяни вещи, стоки и валутни ценности. Той е заявил, че не пренася такива. При последвалата проверка на кабината на влекача, в таблото зад шкафче, намиращо се в средната конзола, са открити три черни пакета, съдържащи общо 976 грама златни изделия-пръстени, обеци, масивни медалиони, разпределени в прозрачни пликове и маркирани с фабричен знак за 14-каратово злато. На турския гражданин, шофьор на камиона, е извършен личен преглед, при който са намерени у него общо 3 650 евро в различни купюри. Срещу шофьора на камиона е образувано досъдебно производство по описа на Митница Бургас, което се провежда под надзора на Окръжна прокуратура Ямбол. С постановление на Окръжна прокуратура-Ямбол от 21.08.2017 г. на осн. чл. 64 ал.2 НПК шофьорът на камиона Х. Х. Д е задържан за 72 часа, като предстои внасяне в съда на искане за вземане на постоянна мярка за неотклонение „задържане под стража“.Той е привлечен като обвиняем за престъпление по чл. 242 ал. 1 б.“д“ от НК. Превозното средство също е задържано. Според първоначалната експертиза, иззетото контрабандно злато е на стойност около 66 000 лева. Работата по случая продължава.", "date": "2017.08.22", "title": "ПЪРВО В ПИК! Митничари спипаха 1 кило златни накити, скрити в камион"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%B0%D0%BC%D0%BE-%D0%B7%D0%B0-2-%D0%BC%D0%B5%D1%81%D0%B5%D1%86%D0%B0-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D1%81%D0%B0-%D0%B7%D0%B0%D1%82%D0%B2%D0%BE%D1%80%D0%B8%D0%BB%D0%B8-120-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%B6%D0%B5%D1%81%D1%82%D0%BE%D0%BA%D0%B8%D1%82%D0%B5-%D0%BF%D1%80%D0%BE%D0%B2-news684830.html", "text": "Националната агенция по приходите (НАП) е запечатала 120 заведения по българското Черноморие само за последните два месеца заради укриване на обороти. Данните разкри говорителят на ведомството Росен Бъчваров. Това разбира се е така заради новата наредба, която е от 2017 г. и позволява затварянето на заведения. По думите му в още поне 2000 са открити различни нарушения като неиздаване на касови бележки и други. Проверките продължават. \"Предстоят може би още около 7000-8000 проверки до края на сезона по цялото Черноморие, не само в Слънчев бряг, който стана много силно известен\", уточни Бъчваров пред Би Ти Ви. И добави, че целта на проверката е не да отчитат рекорди с повече глоби и наказателни постановления, а да се отчита стабилен ръст в оборота и по-добро спазване на закона.", "date": "2017.08.22", "title": "ЕКСКЛУЗИВНО! Само за 2 месеца данъчните са затворили 120 заведения по морето! Жестоките проверки продължават"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%BD%D0%B0-%D0%B5-79-%D1%81-news684865.html", "text": "Полицията обяви подробности за ужасяващия вчерашен инцидент с „Мерцедес“ край Враца. Припомняме, че возилото се заби в дърво и изгоря. Малко след 18 часа огромният пожар затвори международния път Е-79 между Мездра и Враца. Шофьорът на \"Мерцедес\"-а А.Г. на 47 години, с 10-годишен стаж зад волана, загубил контрол над управлението при изпреварване с висока скорост. Возилото изхвърчало в канавката и се ударило в крайпътно дърво. От сблъсъка колата се запалила и изгоряла напълно. Като по чудо инцидентът се разминал без сериозно пострадали хора. Пътуващите успели да излязат секунди преди огъня да обхване автомобила. Ранена е съпругата на водача И.Х. от Враца. Тя е настанена в хирургичното отделение на врачанската болница с множество натъртвания и охлузвания, но без опасност за живота. По данни на полицията щетите по изгорялата кола възлизат едва на 600 лева.", "date": "2017.08.22", "title": "ОТ ПОСЛЕДНИТЕ МИНУТИ! Полицията разкри подробности за тежка катастрофа с мерцедес на Е-79 (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B2%D0%B0-%D0%B2%D0%BB%D0%B0%D0%BA%D0%B0-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D0%B2-%D1%81%D0%B0%D1%89-%D0%BD%D0%B0%D0%B4-30-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news684842.html", "text": "Най-малко 33 човека са пострадали по време на влакова катастрофа в източния американски град Филаделфия, съобщиха местните власти, цитирани от Франс прес. Според говорителката на Югоизточната транспортна служба на Пенсилвания Хедър Редфърн високоскоростен влак се е ударил в друг, който е бил спрян на гара и в него не е имало пътници. „Има общо 33 ранени, включително ватмана, всички са без опасност за живота“, каза тя. По думите й в момента се работи по установяване на причината за катастрофата.", "date": "2017.08.22", "title": "ИЗВЪНРЕДНО! Два влака се удариха в САЩ, над 30 са ранени"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%BE%D0%B2%D0%B0-%D0%B5-15-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%B8%D0%B2%D0%B0%D0%BD-%D0%BA%D0%BE%D0%B9%D1%82%D0%BE-%D0%B7%D0%B0%D0%BA%D0%BB%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0%D1%82%D0%B0-%D0%BD%D0%B8%D0%BA%D0%BE%D0%BB-%D1%81%D0%BD%D0%B8%D0%BC%D0%BA%D0%B0-news684869.html", "text": "Опечалени близки на зверски убитата Никол разпространиха снимка на 15-годишния Иван И. от бургаския жк „Меден рудник”. Той е заподозрян за жестокото престъпление, извършено в неделя вечерта в асансьора на бл. 108 в най-големия бургаски комплекс, предава Флагман.бг. Профилът на бургазлията в социалната мрежа Фейсбук е изтрит само няколко часа след задържането му. Не е ясно дали в ареста 15-годишният Иван има достъп до интернет, или близките му разполагат с паролата на профила. Приятели на зверски закланата девойка обаче са направили скрийн шот на водещата му страница. Опечалените обявиха, че искат истината за случая да излезе наяве, а не самоличността на извършителя на бруталното престъпление да остане забулена в мистерия. Припомняме, че той се е запознал с Никол именно в социалната мрежа. Прави впечатление, че непълнолетният си е избрал за корица доста зловеща снимка - череп на черен фон. Припомняме, че Иван е арестуван вчера сутринта в дома си, където са открити и вещите на Никол. Предстои Прокуратурата да внесе искане за постоянна мярка „задържане под стража”. Ако бъде признат за виновен, Иван ще отнесе от 3 до 10 години затвор, тъй като е непълнолетен.", "date": "2017.08.22", "title": "ИЗВЪНРЕДНО! Това е 15-годишният Иван, който закла бургазлийката Никол (СНИМКА)"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B2%D0%B5%D1%81%D0%B5%D0%BB-%D1%87%D0%B0%D0%B9-%D1%81-%D0%BE%D1%82%D1%80%D0%BE%D0%B2%D0%B0-%D0%BF%D1%80%D0%BE%D1%82%D0%B8%D0%B2-%D1%85%D0%BB%D0%B5%D0%B1%D0%B0%D1%80%D0%BA%D0%B8-news684843.html", "text": "При спецакция на Криминална полиция под тепетата бе разбито нелегално наркодепо. То се е намирало на улица „Крайречна“ в квартал Столипиново. Операцията се е провела преди няколко дни и е ударила директно наркосделка, която се е провеждала в апартамент на последната улица в махалата. Специализираните части взломили апартамента и се натъкнали на 68-годишен иранец на име Ага и съучастника му Георги, чието било жилището. При обиска са открити 1,5 кг от така наречения „весел чай“, който прилича на марихуана, ефектът е мълниеносен, а веществата, използвани за синтеза му, са много опасни, съобщава \"Марица\". Иранецът е носил 17 000 лева, които да размени за наркотика. В дома му са намерени още 11 000 лева. Двамата са задържани с постановление на Окръжна прокуратура. Според Северина Люцканова - психолог в Общинския съвет по наркотични вещества, това е изключително опасен наркотик. Използва се отпадъчна марихуана, билков тамян или някаква тревна маса, които се напръскват с едно много опасно вещество - \"AB Pinaca\". Използват още препарати за хлебарки, отрова за мишки, химикали, които се слагат в асфалта. Най-новите дроги, дизайнерските, се разработват на база на вече съществуващи наркотици, които са забранени от закона. Дилърите и \"готвачите\" променят една от молекулите на вече съществуващо вещество и то вече е ново, защото химичният му състав е променен. Така подобни субстанции заобикалят закона и влизат по-лесно в страната. Продават се свободно по интернет като соли за вана и различни други подобни. Този чай е много опасен за младежите. Миналата година дори има един смъртен случай в България. Някои хора го продават и казват, че това е марихуана, примесена с билков тамян. Слава Богу, в България няма много смъртни случаи, но има много лица, попаднали в токсикологията.", "date": "2017.08.22", "title": "Спипаха весел чай с отрова против хлебарки"}
{"url": "http://pik.bg/11-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D1%81-3000-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%B5%D1%82%D0%BE-%D0%B3%D0%BE-%D0%B7%D0%BB%D0%BE%D1%82%D0%BE-%D0%B4%D0%B0-%D0%B8%D0%B7%D0%B1%D0%B0%D0%B2%D0%B8%D0%BC-%D0%BF%D0%BE%D0%BD%D0%B5-%D0%BD%D0%B5%D0%B2%D0%B8%D0%BD%D0%BD%D0%B8%D1%82%D0%B5-%D0%B4%D1%83%D1%88%D0%B8--news684871.html", "text": "11-годишното убито момиче от Бургас имало 3000 приятели във фейсбук. Един от тях я извикал да пушат наргиле, скарали се и той я наръгал. Къде са дремели родителите й, питам се. Синът ми, точно на 11, няма фейсбук. Изобщо не го и интересува, човекът е спортист, почти не излиза от корта. Спортът е една от добрите противоотрови срещу виртуалното зло. Спортът е себеувереност и дисциплина, отвлича от празните мисли, ровичкането в нета и мотаенето по заведенията. Другата противоотрова са книгите. Синът ми си има норматив - поне по книга на седмица. Все едно дали \"Дръндьо\" или \"Под игото\", всичко върши работа. Заобичат ли четенето, предпочетат ли художествената фантазия пред онлайн остракизма, малките ще попаднат в плен на доброто и ще приучат сърцата и мислите си към добро. Не давайте на децата си да помирисват социалните мрежи, може би само инстаграм - да постват снимки и толкоз. Не им купувайте смартфони, не позволявайте да се зомбират отрано. Общувайте, говорете с тях. Удобно е, наистина, да ни се махнат от главата и да си ровичкат по цял ден в телефончето. Но каква беля можем да си причиним... Не пускайте снимки на децата в профилите си. Не ги въвличайте в тази воайорско-комплексарска мръсотия, не ги подлагайте на лоши очи. Себе си отдадохме на злото, да се опитаме да опазим поне тях. И аз пиша във фейсбук, да. Но, както казваше Иван Костов по друг повод, правя го с отвращение. От професионална необходимост, такава ми е работата. Пък и мен - кучета ме яли. Невинните души да спасим.", "date": "2017.08.22", "title": "11-годишно момиче с 3000 приятели във фейсбук? Ето го злото, да избавим поне невинните души - с внимание, книги и спорт"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B5%D0%BA%D1%88%D1%8A%D0%BD-%D0%B2-%D1%80%D0%BE%D0%BC%D1%81%D0%BA%D0%BE%D1%82%D0%BE-%D0%B3%D0%B5%D1%82%D0%BE-%D0%B2-%D0%B7%D0%B0%D1%85%D0%B0%D1%80%D0%BD%D0%B0-%D1%84%D0%B0%D0%B1%D1%80%D0%B8%D0%BA%D0%B0---%D1%81%D1%8A%D0%B1%D0%B0%D1%80%D1%8F%D1%82-%D0%B1%D0%B0%D1%80%D0%B0%D0%BA%D0%B8-%D0%B8-%D0%BA%D1%8A%D1%89%D0%B8-%D0%BD%D0%B0%D1%80%D0%B5%D0%B4--news684836.html", "text": "Екшънът в ромското гето в столичния квартал \"Захарна фабрика\" продължава. Както първо ПИК съобщи, там се провежда акция по събаряне на незаконни постройки. . Напрежение към момента в квартала няма, съобщи репортер на ПИК TV. Ромите са били предупредени, че незаконните къщи ще бъдат бутнали и ще им бъдат осигурени общински жилища, с което били съгласни. Хората са до домовете си и гледат събарянето, но никой не протестира и не пречи на общинските служители на си вършат работата. Полицейското присъствие е изключително засилено и има повече униформени, отколкото цивилни. \"Около 15 постройки са премахнати до този момент. На 50 човека им е предложено да бъдат настанени някъде. Другите са отишли при роднини и познати\", обясни кметът на столичен район \"Илинден\" Иван Божилов пред ПИК. По думите му до края на акцията трябва да бъдат бутнати общо 143 незаконни постройки. \"Планирано е освободеният терен да бъде озеленен\", коментира още той. \"Откакто сме родени живеем тук. Имаме адресна регистрация, но нямаме документи за къщата. Къде ще ходим с тези деца да живеем, след като ни изгонят от общинските жилища\", попита ромка. \"Каква квартира да търсим? Ние сме на едни детски помощи. Никой не ни предупреди. Вчера дойдоха и казаха, че ще махнат къщите ни\", обясни още тя. \"Общината нищо не ни казва. Къде ще си дам детето на детска градина, след като ни бутнат къщите\", попита недоволната ромка. \"Отиваме в дома за три месеца. Там има хлебарки, дървеници, наркомани. Знаете ли какво е там? Никой не ни предупреди за бутането на къщите\", негодува друга жена от ромски произход. \"Сега ще питам кмета къде ще ме настани тази вечер с децата ми. Имам две напълно слепи деца, къде да отида с тях. Нямам документи за къщата, но в нея са живели майка ми, баба ми, дори и прабаба ми\", коментира жителка на ромската махала в \"Захарна фабрика\".", "date": "2017.08.22", "title": "ИЗВЪНРЕДНО В ПИК TV! Екшън в ромското гето в \"Захарна фабрика\" - събарят бараки и къщи наред (СНИМКИ/ОБНОВЕНА)"}
{"url": "http://pik.bg/%D1%81%D0%B0%D1%82%D1%83%D1%80%D0%B8%D0%BD-%D1%80%D0%B0%D0%B7%D0%B4%D0%B0%D0%B2%D0%B0-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-%D0%BE%D1%82-%D0%BF%D0%B5%D1%82%D1%8A%D0%BA-news684840.html", "text": "Сатурн прекратява своята ретроградна фаза и става директен от 15:08 ч. в петък, 25 август. Това означава, че планетата на голямото нещастие се връща към своя суров образ и започва да раздава на астрологично равнище правосъдие и за най-малкото прегрешение, пише \"Астро Телеграф\". Сатурн се връща от ретро фазата си от Стрелец в съзвездие Скорпион и ще бъде във водния знак цял месец, чак до 26 октомври. На астрологично равнище Сатурн се смята за бавна и сурова планета, която изключително рядко поощрява хората за добрите им постъпки, но не се скъпи да раздава сурови наказания и за най-малкото провинение. Астролозите свързват Сатурн с кармата на човека. Планетата на голямото нещастие заставя хората да отговарят за постъпките си - тук и сега. Докато в ретро фазата си Сатурн раздаваше правосъдие за грешките в миналото, то сега, в директния ход, той ги кара да се разплащат за моментните си постъпки. Директният Сатурн все пак предоставя на хората свобода за действие. Но той успява да постави достатъчно препятствия по пътя на всеки. От тях трудно се избягва, но е напълно възможно те да бъдат преодолени. Директният Сатурн не се привързва към миналия жизнен опит, затова той не се съобразява с кармичния дълг. В директния си път из небето Сатурн дава на човека повече шансове за повишено самочувствие. Жизнените ситуации имат повече светли отблясъци, които дават по-големи възможности за подобряване на финансовото състояние и изкачване в кариерата. На астрално ниво от 25 август започва нов цикъл, който може да бъде използван за стартиране на собствен бизнес, за сключване на успешни и дългосрочни контракти, за прилагането на плановете за бъдещето. Периодът е благоприятен за вдъхновение в почти всички сфери на живота. Целите по-лесно ще бъдат постигани, но пак за тях ще трябва и доста труд. До 26 октомври Сатурн е в Скорпион, което означава, че времето ще бъде изпълнено с доста сложни психологически пътища. Ще се развихрят емоции, но и своенравност. От една страна, Сатурн задържа стихиите на зодиакалното съзвездие, а от друга - позволява по-пълноценно да бъдат почувствани неговите ценности и слабости. По време на преминаването на планетата през водния знак е възможно да се пробуди интересът към окултното. Време за магии, за психологически консултации, за поучение. Сатурн в Скорпион означава повече интриги и задкулисни игри. През това време се проявяват по-силно негативните черти на характера. Сатурн все пак дава и доста енергия на отделния човек. Всеки сам избира как ще я използва. Проблеми ще имат тези, които правят сплетни, пускат фалшиви новини и обиждат. Преминаването на Сатурн в Стрелец ще възвърне справедливостта и ще раздаде правосъдие за тези, които избират пътя на разрушението.", "date": "2017.08.22", "title": "Сатурин раздава правосъдие от петък"}
{"url": "http://pik.bg/%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%BF%D1%80%D0%B5%D0%BC%D0%B5%D1%82%D0%BD%D0%B0%D1%85%D0%B0-%D0%B4%D0%B2%D0%B5-%D0%B1%D0%B0%D0%B1%D0%BA%D0%B8-news684845.html", "text": "Две възрастни жени са станали жертви на телефонна измама, съобщиха от Областната дирекция на МВР – Смолян. Вчера в Районното управление „Полиция” – Смолян е получена жалба от 67-годишна жителка на град Смолян, в която заявява, че същия ден около 14.00 часа е получила телефонно обаждане, в което непознат мъж се представил за полицейски инспектор. Той е въвел тъжителката в заблуждение с цел да набави за себе си или за другиго имотна облага, че в момента на разговора се провеждат мероприятия за задържане на група телефонни измамници и трябва да предаде всички пари и ценности, които има. Жената е предала сумата от 400 лева, 100 евро и около 25-30 грама златни накити. По случая е образувано досъдебно производство. Вторият случай на телефонна измама е станал два часа по-късно, като по същата схема е пострадала 78-годишна жена от Смолян. Тя е предала сумата от 2 000 лева и златен накит. По случая е образувано досъдебно производство.", "date": "2017.08.22", "title": "Ало измамници преметнаха две бабки"}
{"url": "http://pik.bg/%D0%B4%D0%B5%D0%B1%D0%BD%D0%B0%D1%82-%D0%BD%D0%B8-20-000-%D0%B4%D1%8A%D1%80%D0%B2%D0%B5%D1%82%D0%B0-%D1%83%D0%B1%D0%B8%D0%B9%D1%86%D0%B8-news684820.html", "text": "Над 20 000 опасни дървета дебнат да се стоварят върху ни по улици, паркове и градини из цялата страна, пише в. \"Телеграф\". 208 дървета са премахнати от улици, булеварди и дворове на детски градини и училища в София само през миналата седмица. Отделно екипите на Зелени системи са окастрили клони на други 105 дървета. Причина за ударната акция са зачестилите случаи на пострадали от паднали клони и дънери. При един от тях 38-годишен мъж загина в частен имот близо до \"Цариградско шосе\". Преди това пък огромен клон падна върху майка и 4-годишния й син в Борисовата градина. Последният случай е от петък, когато клон се сгромоли върху автомобил на ул. \"Васил Априлов\" в центъра на столицата. Освен окастрянето на сухи и опасни дървета общината ще проверява и тези, които са видимо здрави. За целта е обявена поръчка за придобиване на специален апарат томограф, който да изследва вътрешността на дърветата и ако се установи, че сред тях има такива, които могат да паднат, те ще бъдат премахвани.", "date": "2017.08.22", "title": "Дебнат ни 20 000 дървета убийци"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%BA%D1%80%D0%B0%D0%B9-%D0%B1%D1%83%D1%80%D0%B3%D0%B0%D1%81-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D0%B4%D1%8A%D0%BB%D0%B3%D0%B0%D1%82%D0%B0-%D0%B7%D0%BC%D0%B8%D1%8F-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news684861.html", "text": "Змия с рекордна дължина от над два метра е уловена от екип от специалисти край Бургас, съобщиха учените. Змията е уловена в естественото си местообитание при рутинен мониторинг от екип от биолози от БАН, от Софийския университет и от Шуменския университет, с ръководител проф. Николай Начев и д-р Мирослав Славчев. Учените са установили, че змията е неотровен смок и принадлежи към вида \"Голям стрелец\" /Dolichophiscaspius/, а дължината й е 203 сантиметра. Съотношението на дължината на тялото, отнесено към дължината на опашката, показва, че животното е женско, поясняват експертите. Досега на територията на България има документирани само две съобщения за уловени змии с дължина над 200 сантиметра. За съжаление за единия екземпляр информацията е много оскъдна. Змията е открита от учения Андрей Стоянов от Национален природонаучен музей на БАН, но няма снимки или данни за нейния пол и географско находище. Другата змия е намерена от д-р Георги Попгеоргиев и от Димитър Плачийски в Източните Родопи - тя е е женска и е с дължина 202 сантиметра. \"Тези три змии са рекордни за България и дори се доближават до световните рекорди за вида \"Голям стрелец\", коментираха пред БТА проф. Николай Начев и д-р Мирослав Славчев, които са документирали откритието на змията край Бургас. Биолозите подчертават, че змията е неотровна и е засечена в ненаселен район, така че новината е преди всичко повод за гордост, отколкото за притеснение за местните хора.", "date": "2017.08.22", "title": "Рекорд! Край Бургас откриха най-дългата змия в България"}
{"url": "http://pik.bg/%D0%BC%D0%BE%D1%89%D0%B5%D0%BD-%D0%B4%D0%BE%D0%BF%D0%B8%D0%BD%D0%B3-%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0-news684920.html", "text": "Хакерската група \"Фенси Беърс\" даде гласност на документи, разкриващи около 25 имена на футболисти с положителни допинг проби. Документите са за 2010 година и в тях фигурират играчи от 12 отбора, участващи на Мондиала в ЮАР. В списъка са асове като Дирк Каут, Мауро Каморанези, Марио Гомес, Карлос Тевес, Диего Милито, Хуан Верон, Валтер Самуел - срещу имената им пише какви забранени вещества са установени. През миналата година \"Фенси Беърс\" пуснаха информация за положителни допинг проби на тенис звездите Серина Уилямс и Рафаел Надал. От Световната антидопингова агенция обаче коментираха, че двамата са имали разрешение и са информирали предварително за използването на въпросните медикаментите.", "date": "2017.08.22", "title": "Мощен допинг скандал във футбола!"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BD%D0%B0%D0%B3%D0%BB%D0%B8%D1%8F%D1%82-%D0%BA%D1%80%D1%8A%D1%87%D0%BC%D0%B0%D1%80-%D0%BE%D1%82-%D0%BA%D1%80%D0%B0%D0%BD%D0%B5%D0%B2%D0%BE-%D1%81-%D1%82%D0%B0%D0%BA%D1%81%D0%B0-%D0%B6%D0%B5%D0%BB%D0%B0%D0%BD%D0%B8%D0%B5-%D0%BD%D0%B0-%D0%BA%D0%BB%D0%B8%D0%B5%D0%BD%D1%82%D0%B0-%D0%B3%D0%BE%D1%80%D0%B8-%D1%81-%D1%8F%D0%BA%D0%B0-%D0%B3%D0%BB%D0%BE%D0%B1%D0%B0-%D1%88%D0%B5%D1%84%D1%8A%D1%82-%D0%BD-news684814.html", "text": "Димитър Маргаритов - председател на Комисията за защита на потребителите коментира в сутрешния блок на БНТ, че таксата “желание на клиента”, която е била начислена от заведение в Кранево, е нарушение. \"По никакъв начин клиентът не е уведомен, че такова нещо ще му бъде начислено допълнително. Ресторантьорът може да получи глоба до 3000 лева. В хода на проверката ще бъде определен конкретният размер. Тези случаи са спорадични, не са масова практика\", каза Маргаритов. Повишава се културата на търговците - такава е тенденцията, а клиентите си търсят правата, коментира той.", "date": "2017.08.22", "title": "ГОРЕЩА ТЕМА! Наглият кръчмар от Кранево с такса \"желание на клиента\" гори с яка глоба! Шефът на КЗП отсече: Отнася до 3000 лева"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B0%D1%82%D0%B0-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D0%B3%D0%B0%D0%BD%D0%B8-%D1%81%D0%B5-%D1%81%D0%B3%D0%BE%D0%B4%D0%B8-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-%D1%81%D0%BD%D0%B8%D0%BC%D0%BA%D0%B8-news684922.html", "text": "Още малко остава и \"Мис Силикон\" Джулиана Гани ще скъса с моминството. По-рано днес блондинката се сгоди за фитнес модела и инструктор Станимир Каиков и то не къде да е, а в далечен Банкок. В столицата на екзотичен Тайланд и околностите влюбените са на пътешествие вече втора седмица. \" началото на септември, преди Джулиана да влезе в риалити формат. Очаква се Гани да разхожда силиконовите си бомби в ефира на Нова телевизия, където ще тече \"ВИП Брадър\". Засега обаме Гани не планира деца в близко бъдеще. \"Едно хлапе ще спре снимките и участията ми\", оправдава се тя. Това е нашият ден - специален и истински! Искам да го споделя с всеки наш доброжелател, а с останалите - да пожелая малко истинско щастие, за да сте по-добри\", написа Гани над снимките от тайландския си годеж. Както си му е редът Каиков е предложил на Джулиана с пръстен, символ на чувствата му. Според запознати двойката ще официализира връзката си много скоро - в", "date": "2017.08.22", "title": "ПЪРВО В ПИК! Силиконката Джулиана Гани се сгоди в Тайланд (СНИМКИ)"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B2%D0%B0%D1%80%D0%BD%D0%B5%D0%BD%D0%B5%D1%86-%D0%B7%D0%B0-%D0%B1%D0%BB%D1%83%D0%B4%D1%81%D1%82%D0%B2%D0%BE-%D1%81-9-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-news684923.html", "text": "59-годишeн мъж е привлечен като обвиняем за  блудство с малолетно дете. С решение на Районния съд във Варна мъжът е с мярка за неотклонение “задържане под стража”, информират от съдебната пресслужба. Според обвинението, блудствените действия с 9-годишно момиченце са били извършени на 19 август привечер в района на местността Ментеше край кв. „Владиславово”. Малолетното дете, жертва на посегателството, често играело на открито заедно с други деца от близките блокове във „Владиславово“ край обитавана от обвиняемия вилна постройка и понякога разговаряли с него. Непосредствено след деянието детето споделило за случилото се с близките си. Предвиденото в закона наказание за подобно тежко умишлено престъпление е лишаване от свобода в размер от 1 до 6 години. С оглед високата обществена опасност от деянието, както и с цел да се предотврати възможността обвиняемия да се укрие или да извърши друго престъпление, съдът счете, че спрямо 59-годишния Х.К.  следва да бъде взета най-тежката мярка за неотклонение.Обжалването на мярката е в 3-дневен срок, като в случай на обжалване делото е насрочено за разглеждане пред горната съдебна инстанция – Варненския окръжен съд, за 30 август от 13,00 часа.", "date": "2017.08.22", "title": "Задържаха варненец за блудство с 9-годишно момиче"}
{"url": "http://pik.bg/%D1%87%D1%83%D0%B4%D0%B5%D1%81%D0%B5%D0%BD-%D1%88%D0%B0%D0%BD%D1%81-%D0%B7%D0%B0-%D0%B3%D1%80%D0%B8%D1%88%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%84%D1%83%D1%80%D0%BE%D1%80-%D0%B2-%D1%88%D0%BB%D0%B5%D0%BC%D0%B0-news684875.html", "text": "Шампионът от Мастърса в Синсинати Григор Димитров ще бъде поставен под №7 на Откритото първенство на САЩ. Турнирът ще се проведе в Ню Йорк от 28 август до 10 септември. Надпреварата е от Големия шлем. С позицията си на поставен Димитров ще срещне непоставени тенисисти в първите два кръга. Ако 9-ият в световната ранглиста ги преодолее,  в третия кръг ще го очакват потенциални съперници от поставените - Хуан Мартин Дел Потро (28ми в световната ранглиста), Карен Хачанов (29-и), Ришар Гаске (30-и), Пабло Куевас (31-ви), Кевин Андерсън (32-ри), Диего Шварцман (33-ти), Адриан Манарино (34-ти), Фелисиано Лопес (35-и), \"акцентира\" бТВ. Основната схема на Откритото първенство на САЩ. Пред името на всеки играч е посочено под кой номер ще бъде поставен в турнира: 1. Рафаел Надал (1-ви в световната ранглиста) 2. Анди Мъри (2) 3. Роджър Федерер (3) 4. Алекандър Зверев (6) 5. Марин Чилич (7) 6. Доминик Тийм (8) 7. Григор Димитров (9) 8. Милош Раонич (11) 9. Джо-Вилфрид Цонга (12) 10. Давид Гофен (13) 11. Джон Иснър (14) 12. Роберто Баутиста Агут (15) 13. Пабло Кареньо Буста (16) 14. Джак Сок (17) 15. Ник Кирьос (18) 16. Томаш Бердих (19) 17. Лука Пуй (20) 18. Сам Куери (21) 19. Гаел Монфис (22) 20. Жил Мюлер (23) 21. Алберт Рамос (24) 22. Давид Ферер (25) 23. Фабио Фонини (26) 24. Миша Зверев (27) 25. Хуан Мартин дел Потро (28) 26. Карен Хачанов (29) 27. Ришар Гаске (30) 28. Пабло Куевас (31) 29. Кевин Андерсън (32) 30. Диего Шварцман (33) 31. Адриан Манарино (34) 32. Фелисиано Лопес (35)", "date": "2017.08.22", "title": "Чудесен шанс за Гришо! Български фурор в Шлема!?"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%BA%D0%BE%D1%8F-%D0%B5-%D0%B6%D0%B5%D0%BD%D0%B0%D1%82%D0%B0-%D1%81-%D0%BA%D0%BE%D1%8F%D1%82%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%B2%D0%B5%D1%87%D0%B5%D1%80%D1%8F-%D1%82%D0%B0%D0%B9%D0%BD%D0%BE-%D1%81%D0%BD%D0%B8%D0%BC%D0%BA%D0%B8-news684890.html", "text": "Името на Катя Матетская нашумя покрай слуховете, че русата хубавица е била на тайна вечеря със звездата на „Реал Мадрид” Кристиано Роналдо, пише Гонг.бг. Малко след края на Купата на Конфедерациите, където носителят на „Златната топка” игра със селекцията на Португалия, руският сайт Spletnik разпространи материал, според който Роналдо поканил 22-годишната красавица на вечеря на отбора. Самата Катя уточни, че не е имала по-нататъшни отношения с голмайстора на изминалото издание на Шампионската лига.", "date": "2017.08.22", "title": "ГОРЕЩА ИНТРИГА! Коя е жената, с която Роналдо вечеря тайно? (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%86%D0%B0%D0%BD%D0%BA%D0%BE%D0%B2-%D0%BA%D0%B0%D0%BC%D1%8A%D0%BA-%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%86%D0%B0%D1%86%D0%B0%D1%80-news684873.html", "text": "БСП даде брифинг, на който лично присъства лидерът Корнелия Нинова. Тя показа отговора на главния прокурор след проверката за \"Цанков камък\" и отсече, че всички които свързват нейното име с корупция отиват на съд. Имаме категорична решимост да се борим срещу паралелната държава. Опитаха се да отклонят вниманието на хората от борбата ни срещу тази държава със скандала \"Цанков камък\". Изпратих писмо до главния прокурор Сотир Цацаров, в което питам някъде излиза ли моето име в сигнала. Получих отговор, в който се сезират всички досъдебни производства и проверки, а главният прокурор обяснява, че нямам нищо общо с този скандал. Всички, които си позволиха да засегнат моето име в този скандал, отиват на съд. От министър-председателя Бойко Борисов, до всички други, които си позволиха да коментират. Не може в политиката, за да отклониш вниманието, да хвърляш димки. Надявам се сега министър-председателят да каже какво е имал предвид, когато говореше за \"Цанков камък\". Ние искаме цялата истина за този скандал, да се доведе до край, а Борисов да каже какво точно имаше предвид с изказванията си. Атаките, свързани с \"Цанков камък\", са удар по БСП и желанието ни да дадем алтернатива на антикорупционния закон. На срещата между президента Радев, Борисов и Макрон трябва да се обсъжда бъдещето на Европейския съюз, както и да защитим интересите на нашата страна пред Франция. Около КТБ най-интересен е отказът прокуратурата да даде списъка с политиците, които са взимали пари от банката. Получих отговор от Специализираната прокуратура, че трябва да се обърна към Специализирания съд. Утре внасям питането си и очаквам отговор на въпроса ми, кои са политиците, които са взимали пари. Очевидно е, че посредническата роля на г-н Борисов между Германия и Турция се провали, след като днес лидерите на двете държави си говорят по този начин. Утре имам среща с адвокатите си, може би до дни ще подадем исковата молба.", "date": "2017.08.22", "title": "ИЗВЪНРЕДНО В ПИК TV! Корнелия Нинова с нови разкрития за \"Цанков камък\" и проверката на Цацаров (ОБНОВЕНА)"}
{"url": "http://pik.bg/%D0%BF%D1%82%D0%B8%D1%86%D0%B8%D1%82%D0%B5-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0%D1%82-%D0%BD%D0%B0-%D0%BC%D0%B0%D0%BB%D0%BA%D0%B8%D1%8F-%D0%B5%D0%BA%D1%80%D0%B0%D0%BD-news684879.html", "text": "BBC възнамерява да заснеме сериал по романа \"Птиците\" на Дафни дю Морие, по който Алфред Хичкок снима едноименния си филм през 1963 г. С адаптацията ще се заеме ирландецът Конър Макферсън, в чиято биография са лентите \"Актьорите\" и \"Затъмнение\". Историята за хилядите птици, които нападат хората в малко градче на калифорнийското крайбрежие носи \"Златен глобус\" за най-обещаваща млада звезда на Типи Хедрен. През 2007 г. от \"Юнивърсъл\" обявиха, че смятат да заснемат римейк на класиката с Наоми Уотс в главната роля, дори спрягаха Мартин Кембъл за режисьорския стол, но до нова версия на \"Птиците\" така и не се стигна, информира \"Сinefish.bg\".", "date": "2017.08.22", "title": "\"Птиците\" се завръщат на малкия екран"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%BE%D1%82%D0%B2%D1%80%D1%8A%D1%89%D0%B0%D1%82-%D0%BD%D0%B0-%D1%83%D0%B4%D0%B0%D1%80%D0%B0-%D0%B5%D1%82%D0%BE-%D0%BA%D0%B0%D0%BA-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0%D1%82-%D1%85%D0%BE%D1%80%D0%B0%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D0%BF%D0%BB%D0%B0%D1%85%D0%B0%D1%82%D0%B0-news684897.html", "text": "Светкавична реакция днес се появи от страна на ГЕРБ след брифинга на лидерката на левицата Корнелия Нинова, която заплаши със съд Бойко Борисов и всички, които свързват името й с корупция. Нинова размаха отговора на главния прокурор до нея след проверката дали има общо с проекта \"Цанков камък\". Ето как отвърнаха от ГЕРБ часове след изявата на лидерката на Столетницата. Учудваща е днешната пресконференция на БСП и изявленията на лидерката. Що се касае до \"Цанков камък\" сме принудени да повторим това, което казваме през последните седмици, каза на старта зам.-председателят Цветан Цветанов. Нинова се опитва да ни изкарва, че накърняваме нейния престиж. Тя дава три пъти пресконференция за това, че няма нищо общо с този проект, коментира Александър Ненков. Ние никога не сме коментирали дали тя е виновна или не. Казали сме, че техен кабинет е участвал в проекта. Не ни е страх,че ще ни дава под съд, посочи още той. Г-жа Нинова занимавайки се с нейното лично аз, нито един път не коментира проекта. Според нея този проект е ли е бил полезен за държавата, има ли източване на бюджета...Тя се занимава единствено и само със себе си. Тук е важно да разграничиме кога и къде БСП носи отговорност, коментира още Александър Ненков. Когато им бяха спрели евросредствата при Станишев пак не носеха отговорност, за КТБ не носеха отговорност. Г-жа Нинова вместо да се занимава толкова със себе си, по-добре да беше казала, че, ако има грешни решения, нека всички виновници си понесат отговорностите,  допълни той. В брифинга се включи и депутатът Антон Тодоров. Той обясни, че не за първи път се поставя въпроса за демонстративното безсрамие, което председателят на БСП демонстрира. Безсрамно е, когато си приватизирал през 1999 година външно-търговско дружество за 70 000 долара, активите са само в една африканска столица над 1,5 милиона. Всички активи за техноимпекс са купени за 70 хил. долара, каза той. Как тя е придобила тези 70 хил. долара, попита Тодоров. Прогл,ушиха ни няколко месеца ушите със \"Суджук гейт\". Там ставаше дума за 48 хиляди лева. Човекът, който е обвинену понесе своето наказание, напусна групата, беше отстранен като председател на ГЕРБ. Сравнете това, което прави през годините БСП за много по-големи скандали, каза още депутатът и предупреди: Когато се говори за справедливост, значи някой някъде се готви да краде. Днес Нинова каза, че нейното име не протичало в нито една прокурорска проверка.Ами не протича в тези прокурорски проверки, но аз се сещам за едни страници, където името й протича, припомни народният избраник. Има ли памет тя за това, което е вършила преди години. 1997 година е живяла на квартира, а 1999 година огромен апартамент, гараж, втори апартамент и 95 хиляди лева от акции от същото РМД и търговско дружество, където тя твърди, че никога не е била акционер. Но тя е имала 48 процента. Защо не отговаря на тези факти, а ежеседмично трови атмосферата, посочи Тодоров. Когато Нинова дава оценка за ГЕРБ се чудя за какви периоди говори - за участието й в СДС или какво, попита реторично Цветан Цветанов. Що се касае за антикорупционния закон и предложенията, които те ще внесат, само да кажа, че антикорупционното законодателство мина на първо четене в 43-ия парламент. Този проект не успя да мине заради противоречията, припомни Цветанов. Единственото, което бих им препоръчал е, на 1 септември да са активни, когато се гледа законодателството, предложено от изпълнителната власт. Що се касае до идеите на БСП, смятам, че в един подобен дебат на 1 септември, ще могат и те да изразят своето становище, каза още зам.-председателят на ГЕРБ. Той призова Нинова, когато говори за кореспонденцията между централата им и прокуратурата, да не забравя за другите случаи, свързани с нейната партия. Не знам какво писмо тя показа, но ние извадихме от сайта на БСП, от нейния профил, това нещо, и вие да видяхте подпис и дата, попита Цветанов. Има писмо, но не е от главния прокурор. Тя говори за главния прокурор, а не за наблюдаващия прокурор. Това писмо е от прокуратурата, да, но не е от главния прокурор, каза Цветанов, който прочете писмото до медиите. Вие си задавайте въпроси на г-жа Нинова, когато изнася дадени факти, дали те отговарят на истината. Тя умишлено е подвела журналистите, цитирайки, че е получила отговор от главния прокурор. В тази цялата интрига искат да въвлекат всички институции, възмути се Цветанов. Той бе категоричен, че не си заслужава да се отговаря ежедневно на Нинова, но ГЕРБ го правят, за да опровергават неистини. Нека не говорим лъжи, защото в периода, когато ще председателстваме ЕС, всички партии ще са отговорни за представим страната си в добра светлина. С подобни лъжливи писма, за които се твърди, че са подписани от главния прокурор, това няма да се сбъдне, каза още зам.-председателят на партията. КТБ беше продукт на управлението на БСП, ако ние имахме управленски мандат по това време, нямаше да допуснем да има фалит на КТБ, защото службите работеха по друг начин и се предприемаха мерки, коментира Цветанов на въпрос дали ГЕРБ носи отговорност за банката. Като единственият българин, осъдил Цветан Василев на две инстанции, ще ви кажа, че съдът прие моите думи, че Цветан Василев е гепнал  3,7 милиарда лева за верни и го осъди на две инстанции. Когато човек е уверен в своите действия, той не бяга в Белград, а стои тук и доказва с документи своята истина, коментира Антон Тодоров. Той допълни, че самият Василев е подписвал кредитите, а ГЕРБ няма нищо общо с цялата какофония. По времето на великия финансист Орешарски в България рухна една банка, която доведе до огромни загуби за стратата, посочи още Тодоров.", "date": "2017.08.22", "title": "ЕКСКЛУЗИВНО В ПИК TV! ГЕРБ отвръщат на удара! Ето как коментират хората на Борисов заплахата на Корнелия Нинова за съд заради \"Цанков камък\" (ОБНОВЕНА)"}
{"url": "http://pik.bg/%D0%BC%D1%8A%D0%B6%D1%8A%D1%82-%D0%B3%D1%80%D1%8A%D0%BC%D0%BD%D0%B0%D0%BB-%D0%B6%D0%B5%D0%BD%D0%B0-%D1%81%D0%B8-%D0%B5%D0%BB%D0%B5%D0%BD%D0%B0-%D0%B2-%D1%81%D0%BE%D1%84%D0%B8%D1%8F-%D0%B5-%D1%81-%D1%80%D0%B0%D0%BA-%D0%BD%D0%B0-%D0%BF%D1%80%D0%BE%D1%81%D1%82%D0%B0%D1%82%D0%B0%D1%82%D0%B0-%D1%80%D0%B5%D1%88%D0%B8%D0%BB-%D0%B4%D0%B0-%D1%8F-%D0%B7%D0%B0%D1%81%D1%82%D1%80%D0%B5%D0%BB%D1%8F-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%82%D1%8F-news684974.html", "text": "Обвиняемият за умишлено убийство Венцислав Василев призна в съда, че е изстрелял пет куршума срещу съпругата си Елена Василева. Съдът прецени, че има достатъчно доказателства срещу Василев и му наложи най-тежката мярка \"задържане под стража\". \"В момента признавам, че стрелях. Причините са огромни. Нямах намерение да я застрелям\", това каза Василев в отговор на въпрос от съда дали е извършил престъплението, в което е обвинен. Мъжът обясни, че не е следял съпругата си в деня на инцидента в кв. \"Лагера\". След като е дошъл от Ямбол в София на 18 август, той е искал да се срещне с нея, видял я е случайно и се е приближил, за да поговорят за децата им. Съпругата му обаче не му е позволила да седне до нея на масата и му е казала, че той вече няма деца, обясни Василев пред съда и допълни, че тогава е решил да стреля. Според обвиняемият съпругата му е имала проблем с алкохола, не му е давала да вижда децата си и предишното си семейство. Той обясни и че не я е виждал, след като е била издадена ограничителна заповед да не я приближава. Прокурорът по делото Виктор Тартчев поиска постоянното задържане на Василев. Адвокатът му Деница Димитрова обясни обаче, че обвиняемият има раково заболяване на простатата и поиска той да бъде задържан под домашен арест, за да се лекува. Съдът обаче сметна, че психологическото състояние на Василев е лабилно, както и че представлява опасност за обществото. Според съдията при нужда ще бъде осигурено лечение за Василев и постанови постоянното му задържане. Решението на Софийски градски съд може да се обжалва в тридневен срок пред апелативния съд, а следващото заседание по делото е насрочено за 29 август, предаде БТА.", "date": "2017.08.22", "title": "Мъжът, гръмнал жена си Елена в София, е с рак на простатата! Решил да я застреля, след като тя му казала: \"Ти вече нямаш деца\" "}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D1%81%D1%80%D0%B5%D1%89%D1%83-%D0%BC%D0%B5%D0%B4%D0%B8%D1%86%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B5%D0%BA%D0%B8%D0%BF-%D0%BD%D0%B0-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-%D0%B2-%D1%81%D0%BE%D1%84%D0%B8%D1%8F-news684976.html", "text": "Екип на Спешна помощ в София беше заплашен с нож от близки на пациентка. В 5:18 ч. сутринта в понеделник в Центъра за спешна медицинска помощ постъпва сигнал за жена в безсъзнание в квартал „Надежда”. Двайсет минути по-късно медиците са на адреса, предава Би Ти Ви. „На етажа ни посрещна мъжът на жената, която уж е в безсъзнание, беше гол до кръста, целият изпотен, нервен, с такива конвулсии на тялото и още с влизането започна да вика: „Тя има инсулти, трябва да бъде бързо закарана в болница, взимайте я”, разказа парамедикът Валери Темелков. „В цялата тази ситуация между мерене на кръвно, ЕКГ и захари, и установяване на реалното състояние на жената, ние се борихме с агресията на мъжа, който достатъчно напираше и пречеше на работата ни. В следващия момент се дръпнах от него и видях, че на вратата на стаята се появява синът с един много голям нож и добре, че в този момент реагирах, като му казах да спре и да пусне ножа, защото не се знае какво можеше да се случи”, допълни Валери Темелков. Агресивното поведение на мъжете продължава и спешният екип вика полиция. Според медиците причина за агресията е забавянето на екипа заради грешно подаден адрес от мъжа. Записът от обаждането към 112 го потвърждава. Въпреки инцидента, жената все пак е закарана с линейката за преглед в болница. В ранния следобед днес семейството се прибра в дома си. Полицията извършва проверка по случая. При пристигането на екипа жената е в съзнание и без явни симптоми. Докторът започва преглед.", "date": "2017.08.22", "title": "Пореден случай на агресия срещу медици: Нападнаха екип на Спешна помощ в София"}
{"url": "http://pik.bg/%D1%81%D0%BD%D0%B8%D0%BC%D0%B0%D1%82-%D0%BE%D1%81%D0%BC%D0%B8%D1%8F-%D1%81%D0%B5%D0%B7%D0%BE%D0%BD-%D0%BD%D0%B0-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-8-%D0%BE%D1%82-%D0%BE%D0%BA%D1%82%D0%BE%D0%BC%D0%B2%D1%80%D0%B8-news684881.html", "text": "Злодеят от \"Игра на тронове\" Николай Костер-Валдау разкри, че снимките за осмия сезон ще стартират през октомври. \"Знаех как ще се развие действието през първите три сезона на сериала, след това започнахме да получаваме сценария месец преди началото на снимките. Ще стартираме снимките през октомври, така че се надявам през следващите няколко седмици да получа сценария и да разбера какво ще се случи. Аз също съм много любопитен\", коментира актьорът. Предишните сезони започваха снимки през август и продължаваха до февруари, но тъй като последният сезон ще бъде само от 6 епизода, за разлика от останалите, които бяха по 10, изглежда графикът отново ще бъде спазен и снимките ще продължат до февруари. Последната серия от седмия сезон на \"Игра на тронове\" ще бъде показана на 27 август.", "date": "2017.08.22", "title": "Снимат осмия сезон на \"Игра на тронове 8\" от октомври"}
{"url": "http://pik.bg/%D1%83%D0%B4%D0%B0%D1%80%D0%BD%D0%BE-%D0%BE%D1%82-1-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%BF%D1%83%D1%81%D0%BA%D0%B0%D1%82-%D0%BB%D0%BE%D0%BA%D0%B0%D0%BB%D0%BD%D0%BE%D1%82%D0%BE-%D0%BF%D0%BB%D0%B0%D1%82%D0%BD%D0%BE-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D1%81%D0%BA%D0%BE%D1%80%D0%BE%D1%81%D1%82%D0%BD%D0%B0-%D1%82%D0%B0%D0%BD%D0%B3%D0%B5%D0%BD%D1%82%D0%B0-news684946.html", "text": "От 1 септември ще бъде пуснато движението по южното локално платно на Северна скоростна тангента в участъка от бул.\"Рожен\" до бъдещия пробив \"Рожен\", съобщиха от пресцентъра на Столична община. Днес кметът на София Йорданка Фандъкова провери изпълнението на обекта заедно със заместник-кмета по направление транспорт Евгени Крусев. Изграждат се нови пътни платна с циментова стабилизация, нови бордюри, тротоари и осветление. След 1 септември работата ще продължи в следващите планирани участъци. Локалното платно на Северната тангента осигурява връзка със северните територии на София като кв.\"Требич\", с.Мрамор. Кметът Фандъкова провери и изпълнението на бул.\"Монтевидео\" в кв.\"Овча купел\". Продължава изграждането на 1.3 км нов булевард, като се изпълнява канализация и водопровод, както и сградни отклонения за ВиК мрежата. Едновременно с това се работи и по изграждане на ново улично осветление, тръбна мрежа за подземни комуникации. Ще се изграждат нови пътни платна, тротоари и велоалея. Обекткът се изпълнява по график и се очаква да завърши до средата на ноември. Кметът Фандъкова поиска от изпълнителя да осигури пешеходен достъп до спирката на градския транспорт.", "date": "2017.08.22", "title": "УДАРНО! От 1 септември пускат локалното платно на Северна скоростна тангента"}
{"url": "http://pik.bg/%D0%B1%D0%B0%D0%B2%D0%BD%D0%BE-%D1%80%D0%B5%D0%BC%D0%BE%D0%BD%D1%82-%D0%B7%D0%B0%D1%82%D0%B0%D0%BF%D0%B8-%D0%BF%D1%8A%D1%82%D1%8F-%D1%81%D0%B5%D0%B2%D0%BB%D0%B8%D0%B5%D0%B2%D0%BE-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BF%D1%8A%D0%BB%D0%B7%D0%B8-%D1%81%D0%B5-%D1%81-40-%D0%BA%D0%BC%D1%87-news684979.html", "text": "До 40 км/ч е ограничена скоростта в участък от пътя Севлиево – Велико Търново (на входа на областния града). Движението се извършва в свободната лента, а причината е изграждане на крайпътен обслужващ обект. Срокът за приключване на дейностите е до 29 август. Това съобщиха от пресцентъра на Агенция „Пътна инфраструктура“. Условията за пътуване в областта са нормални. Настилките са сухи, а времето – предимно облачно. Трафикът в края на работния е интензивен. Затворен за движение е пътят между Велико Търново и село Шемшево през Западна промишлена зона, а причината е влошено състояние на мостово съоръжение. Обходният маршрут за селата Шемшево, Буковец и Керека се извършва по гл. път I-4 – през село Леденик. Ограничено е преминаването на МПС над 3,5 тона на път Чешма – Кесарево, поради лошо експлоатационно състояние на пътя. Срокът на организацията на движение е до 31 декември. Обходният маршрут е Чешма – Сливовица – Горско Ново село – Джулюница – Кесарево.", "date": "2017.08.22", "title": "БАВНО! Ремонт затапи пътя Севлиево-Велико Търново, пълзи се с 40 км/ч"}
{"url": "http://pik.bg/%D0%BC%D0%BE%D1%80%D0%B5%D1%82%D0%BE-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0-%D1%87%D1%83%D0%BD%D1%87%D1%83%D0%BA%D0%BE%D0%B2-%D0%BF%D0%BE-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%BF%D1%80%D0%BE%D0%B3%D1%80%D0%B0%D0%BC%D0%B0-news684929.html", "text": "Отборът на Черно море продължава да се готви за предстоящия си шампионатен двубой със Септември. Заниманието днес сутринта бе на стадион \"Младост\" в морската столица и в него се включиха всички футболисти. Преди това \"моряците\" имаха упражнения във фитнеса на стадион \"Тича\", където премина и първата част от днешната тренировка. Единственият, който все още не тренира с отбора, е нападателят Цветелин Чунчуков. Той е с разтежение на бедрен мускул и все още се възстановява по специална програма. Всички останали играчи се готвят на пълни обороти за мача със столичани.", "date": "2017.08.22", "title": "\"Морето\" възстановява Чунчуков по специално програма"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D0%B0%D0%BD%D0%B4%D0%B0%D0%BB-%D0%B2%D0%B8%D0%BB%D0%BD%D1%8F-%D0%B2-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%B1%D0%B0%D0%BD%D1%8F-%D0%B1%D0%B0%D1%88%D1%8A-%D1%82%D1%80%D0%BE%D1%88%D0%B8-%D0%BF%D1%80%D0%BE%D0%B7%D0%BE%D1%80%D1%86%D0%B8-%D0%B8-%D1%83%D0%BD%D0%B8%D1%89%D0%BE%D0%B6%D0%B8-%D0%BA%D0%BD%D0%B8%D0%B3%D0%B8-%D1%81%D0%BD%D0%B8%D0%BC%D0%BA%D0%B8-news685006.html", "text": "През нощта на 21 срещу 22 август за пореден път Софийската джамия \"Кадъ Сейфуллах Ефенди\" (Баня Башъ) стана обект на посегателство и вандализъм, съобщават от Главното мюфтийство. Мъж, който по първоначална информация не е български гражданин и има психични отклонения, е разбил входната врата, след което е счупил още няколко прозореца на джамията, разбил е дървени парапети и е унищожил религиозни книги. Благодарение на органите на реда и тяхната адекватна и навременна реакция, мъжът е задържан и е предотвратен цялостен погром в джамията. Районно мюфтийство – София остро осъжда това деяние и се надява извършителят да бъде подведен под отговорност. Също така изказваме сърдечна благодарност и признателност към органите на реда, които са показали професионализъм и са задържали извършителя, заявяват още от районното мюфтийство.", "date": "2017.08.22", "title": "ИНЦИДЕНТ! Вандал вилня в джамията Баня Башъ, троши прозорци и унищожи книги (СНИМКИ)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%BB%D0%B0%D1%83%D1%82%D0%B0-news684924.html", "text": "Бивш вицепрезидент на \"черно-белите\" бе назначен за изпълнитлен директор на Локомотив. Кузман Маринов е отново на \"Лаута\" след една декада. Той проведе разговор с президента Христо Крушарски и почетния президент Христо Бонев. Маринков беше в управата на \"черно-белите\" по време на Александър Тасев. Живеещият в Момина клисура беловец бе почти футболен импресарио и доведе трима бразилци. Единият Алекс бе продаден на Фиорентина, Даксон да Силва стана любимец на феновете, а Евертон Джилио също направи страхотна кариера в България, пише \"Марица\". Кузман Маринков бе и един от финансовите стожери на ветераните на Локомотив Пловдив.", "date": "2017.08.22", "title": "Важно решение на \"Лаута\""}
{"url": "http://pik.bg/%D0%BC%D0%B8%D0%BB%D0%B0%D0%BD-%D0%BE%D1%81%D1%8A%D1%89%D0%B5%D1%81%D1%82%D0%B2%D0%B8-%D0%BA%D0%BB%D1%8E%D1%87%D0%BE%D0%B2-%D1%82%D1%80%D0%B0%D0%BD%D1%81%D1%84%D0%B5%D1%80-%D1%80%D0%BE%D1%81%D0%BE%D0%BD%D0%B5%D1%80%D0%B8%D1%82%D0%B5-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D1%81-news684930.html", "text": "Милан осъществи своя трансфер №11 от началото на лятото. \"Росонерите\" съобщиха, че играч на клуба вече е Никола Калинич. Така подсилването на отбора продължава. 29-годишният голаджия идва от Фиорентина първоначално като преотстъпен срещу 5 млн. евро, а през следващото лято \"росонерите\" са задължени да го откупят срещу още 20 млн. евро. Хърватинът премина медицинските тестове. Очаква се да носи фланелката с номер 7 в тима. Договорът на Калинич с Милан е до 30 юни 2021 г.", "date": "2017.08.22", "title": "Милан осъществи ключов трансфер! \"Росонерите\" подписаха с..."}
{"url": "http://pik.bg/%D0%BB%D1%8F%D1%82%D0%BE-%D0%B5-%D0%BD%D0%BE-%D1%80%D0%B5%D1%82%D1%80%D0%BE-%D0%BC%D0%B0%D0%BD%D0%B8%D0%B0%D1%86%D0%B8%D1%82%D0%B5-%D0%BD%D0%B5-%D0%B8%D0%B7%D0%BD%D0%B5%D0%B2%D0%B5%D1%80%D0%B8%D1%85%D0%B0-%D0%BD%D0%B0-%D1%82%D0%B5%D0%B4%D0%B8-%D0%B4%D0%B6%D0%BE%D1%80%D0%B4%D0%B6%D0%BE-%D0%B8-%D0%BA%D0%BB%D1%83%D0%B1-33-news684971.html", "text": "В разгара на лятото, макар студентите да са свободни от лекции, те пак изпълниха да краен предел \"Клуб 33\" снощи, където както повелява традицията - всеки понеделник срещу вторник се вихри грандиозно парти с най-яките ретро хитове на поп фолка. Разбира се, главният виновник няколкостотин души да се забавляват от сърце и душа до зори, бе диджей Теди Джорджо. Култовият шоумен както винаги бе подготвил най-обичаните парчета през годините и припомни на купонджиите добрите стари времена. Най-ухажвани от Джорджо, естествено, бяха неколцина рожденици, които се почувстваха звездите на вечерта, след като и домакините от \"33\" им бяха подготвили изненади. Партито приключи чак по първи петли, а тази вечер купинът в двуетажния увеселителен комплекс продължава на макс.", "date": "2017.08.22", "title": "Лято е, но ретро маниаците не изневериха на Теди Джорджо и \"Клуб 33\""}
