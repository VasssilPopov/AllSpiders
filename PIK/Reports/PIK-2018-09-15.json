{"url": "https://pik.bg/%D0%B3%D0%BE%D0%BB%D1%8F%D0%BC%D0%BE-%D0%B1%D1%80%D0%B0%D0%B2%D0%BE-%D0%BD%D0%B0-%D0%B3%D1%80%D0%B0%D1%86%D0%B8%D0%B8%D1%82%D0%B5-%D0%B0%D0%BD%D1%81%D0%B0%D0%BC%D0%B1%D1%8A%D0%BB%D1%8A%D1%82-%D0%BD%D0%B8-%D0%B4%D0%BE%D0%BD%D0%B5%D1%81%D0%B5-%D0%B2%D1%82%D0%BE%D1%80%D0%B8-%D0%BC%D0%B5%D0%B4%D0%B0%D0%BB-%D0%B8-%D0%BA%D0%B2%D0%BE%D1%82%D0%B0-%D0%B7%D0%B0-%D1%82%D0%BE%D0%BA%D0%B8%D0%BE-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%B2-news781175.html", "text": "Руският ансамбъл защити световната си титла в многобоя. Мария Кравцова, Евгения Леванова, Ксения Полякова, Анастасия Шишмакова, Анастасия Татарева и Мария Толкачева събраха сбор от 46.300 точки. Руските грации изиграха без грешки и двете си композиции и получиха оценки 23.250 на пет обръча и 23.050 на три топки и две въжета, с което изравниха постижението от десет световни титли при ансамблите именно на България. Щабът на руския тим дори подаде контестация за оценката на обръчи, която беше уважена. Трудността им с тяло беше повишена от 6.2 на 6.5, което промени оценката им на 23.250 точки.Те отново не дадоха шанс тоталната им хегемония от началото на шампионата в София да бъде нарушена, след като до този момент обраха всички златни медали и в надпреварата при индивидуалните представителки. Среброто спечели отборът на Италия. Италианките изиграха с една малка неточности съчетанието си с пет обръча и получиха оценка от 22.775 точки. С три топки и две въжета ансамбълът на Италия беше оценен с 22.050 също след чудесно изиграване и събра сбор от 44.825 точки. Нашите гимнастички все пак се класираха за утрешните финали на отделните уреди, с което и завършва програмата на Световното първенство в зала “Арена Армеец” в София, което може да наблюдавате тук. Финалите на отделните уреди са съответно в 15 часа на пет обръча и 15.55 на три топки и две въжета. Ансамбълът ни грабна втори медал за България от Световното първенство в София. След като момичетата от националния отбор индивидуално се окичиха с бронза в отборното класиране, ансамбълът ни също успя да се окичи с бронз в многобоя. По този начин момичетата на Весела Димитрова завоюваха и олимпийска квота за Токио 2020 още в първата квалификация, която даваше такава възможност. Българките получиха и невероятна подкрепа от публиката, която скандаираше през цялото време, предава \"Спортал\". За съжаление при второто си съчетание на пет обръча българките допуснаха сериозна грешка и се наложи да бъде използван допълнителен уред, което отне възможността да се борят за първото място. Все пак с оценка от 19.700 и общо 42.050 те се класираха на третото място в многобоя. Българките са сребърни медалистки от първото си появяване на световно първенство в този състав през миналата година в Пезаро. Сподели:", "date": "2018.09.15", "title": "ГОЛЯМО БРАВО НА ГРАЦИИТЕ! Ансамбълът ни донесе втори медал и квота за Токио от Световното в София"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BF%D0%BE%D0%B4%D0%BF%D0%B0%D0%BB%D0%B2%D0%B0%D1%87%D0%B0-%D0%BD%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D1%81%D1%8A%D0%B4%D0%B8%D1%8F-%D0%B2%D0%B0%D1%81%D0%B8%D0%BB-%D0%B3%D0%B0%D0%BD%D0%BE%D0%B2-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news781099.html", "text": "По-малко от две денонощия бяха достатъчни на криминалистите от Враца, за да задържат и обвинят мъж, заподозрян за палежа на личния автомобил на съдия Васил Ганов, съобщава „Конкурент“. \"БМВ\"-то на председателя на районния съд в града под Околчица беше запалено около 03:00 часа в четвъртък, а днес от ОД на МВР съобщиха, че по случая има задържан. От полицията допълниха, че са установили съпричастността на 33-годишният врачанин Е.В. На същия е повдигнато обвинение според Наказателния кодекс, а лицето е било задържано с постановление на прокурор, като взетата мярка е 72 часа задържане под стража. Според информация на \"Конкурент\" задържаният е Емил Вълчев, който е известен на полицията. Бил е арестуван през 2014 година за друго престъпление и има сериозен здравословен проблем. От полицията припомниха, че палежът на \"БМВ 530\", собственост на съдия Ганов, стана на 13 септември около 03:00 часа, когато жена съобщила, че кола, паркирана на ул. \"Стоян Заимов\" 10 гори. Въпреки усилията на пожарникарите, 10-годишният \"баварец\" на магистрата бе съсипан тотално.От огъня е засегнат и паркираният в близост  лек автомобил „Киа Рио“. Палежът на автомобила на съдия Васил Ганов беше 10-ият от началото на годината и втори за септември. През последните 5 години и половина запалените коли във Враца и региона са 118, а разкритите палежи - едва 8. 10 души са били осъдени за този род престъпление, който предвижда до 5 години затвор. Сподели:", "date": "2018.09.15", "title": "Спипаха подпалвача на колата на съдия Васил Ганов във Враца"}
{"url": "https://pik.bg/%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%BA%D0%BE%D0%BB%D0%B0%D0%BD%D0%B8%D1%82%D0%B5-%D0%B2-%D0%B0%D0%B2%D1%82%D0%BE%D0%B1%D1%83%D1%81%D0%B8%D1%82%D0%B5-%D1%82%D0%B0%D0%BA%D0%B0-%D1%81%D0%B0-%D0%BA%D0%BE%D0%BD%D1%81%D1%82%D1%80%D1%83%D0%B8%D1%80%D0%B0%D0%BD%D0%B8-%D1%87%D0%B5-%D0%BD%D0%B5-%D0%B2%D1%8A%D1%80%D1%88%D0%B0%D1%82-%D0%BD%D0%B8%D0%BA%D0%B0%D0%BA%D0%B2%D0%B0-%D1%80%D0%B0-news781107.html", "text": "По начина, по който са конструирани коланите в автобусите, не вършат никаква работа. Това заяви пред „Фокус“ превозвачът Красен Колев във връзка с промените в Закона за пътищата, с които се въведе задължението за обезопасителни колани и видеорегистратори в автобусите. „Като техническо лице мога да заявя, че по начина, по който са конструирани коланите в автобусите, не вършат никаква работа“, изригна Колев. Той уточни, че става въпрос за двуточкови колани. Според него те могат да помогнат понякога, но може и да доведат до по-голяма щета. „Дали ще ги има или няма, е все едно. На тези автобуси, в които ги има, е добре да се ползват, но в тези, в които ги няма, не е добро решение“, заяви превозвачът. Според него това, което се е приело, не е необходимо и е внесено от хора, които нямат грам техническо понятие. „Това за мен си е пушилка. Никъде в Европа го няма“, заяви Колев и направи паралел с целогодишното каране с пуснати светлини, тъй като е било внесено по същия начин. Колев призова да се даде отговор какъв е ефектът от това. „Лично даже смятам, че ефектът е отрицателен от гледна точка на замърсяване на въздуха“, допълни превозвачът. По думите му това, за да се въведе новоприетото изискване, трябва да има стандарт, на който трябва да отговарят тези колани. „Държавата се опитва да имитира дейност. Понеже всички я упрекват, че не предприема никакви мерки в областта на безопасността по пътищата и тя решава, че чрез тези нововъведения, ще си реши всички проблеми“, коментира Колев. Според него е странно и защо трябва да се регламентира задължението за поставянето на колани в Закона за пътищата. Той поясни, че се замисля дали въобще да слага колани на автобусите, в които няма колани или въобще да не ги ползва. По думите му ако в катастрофата край Своге, хората в автобуса бяха с колани, жертвите щяха да са повече. Сподели:", "date": "2018.09.15", "title": "Превозвач изригна срещу коланите в автобусите: Така са конструирани, че не вършат никаква работа"}
{"url": "https://pik.bg/%D1%82%D0%BE%D0%B2%D0%B0-%D0%B5-%D0%B2%D0%B8%D1%82%D0%B0%D0%BC%D0%B8%D0%BD%D1%8A%D1%82-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B5%D0%BD%D0%B8%D0%B5-%D0%BD%D0%B0-%D0%BA%D0%BE%D0%B9%D1%82%D0%BE-%D1%89%D0%B5-%D0%B8%D0%BC%D0%B0%D1%82%D0%B5-%D0%BF%D1%80%D0%B5%D0%BA%D1%80%D0%B0%D1%81%D0%BD%D0%B0-%D0%BA%D0%BE%D1%81%D0%B0-news781105.html", "text": "По всяко време на годината косата е подложена на стрес, вредни за нея козметични продукти, токсини от околната среда и др. Липсата на витамини в тялото обаче е най-големият проблем и понякога той дори води до косопад. Витамин Е е много важен за здравата и гъста коса. Той e основен отговорник за транспортиране на кислорода в кръвоносната система. Ето защо е важно да си осигурявате достатъчно количество от него, съобщава \"АйУомън\". Можете да си набавите витамин Е чрез следните хранителни продукти – слънчогледови семки, червен пипер, бадеми, борови ядки, фъстъци, босилек, риган, спанак, сушени кайсии, мариновани зелени маслини и др. Ако имате суха, начупена и безжизнена коса вероятно страдате от дефицит на витамин Е. Ето защо този витамин е толкова полезен за здравето на косата ни: Възстановява тъканите и спомага изграждането им, което е много важно за растежа на косата. Витамин Е прави косата гъста, мека, сияйна и забързва растежа й. Така, осигурявайки на тялото си достатъчно количество от този витамин, ще се радвате на красива и будеща възхищение коса. Здравият скалп на косата е предпоставка за хубава коса. Този витамин балансира отделянето на себум и ph-то на скалпа. По този начин се намалява и косопада, който се дължи на свръхпроизводството на себум и дисбаланс на ph-то на скалпа. Тоест при редовен прием на витамин Е може да забравите за огромното количество косми, които остават по четката ви. Витамин Е действа като антиоксидант и защитава от увреждане, причинено от свободните радикали. Той създава защитна обвивка и предпазва от накъсване, оплитане, зачервявания, пърхот и др. Защитава косата и от всякакви външни въздействия като лошо време, силно слънце или замърсявания. Сподели:", "date": "2018.09.15", "title": "Това е витаминът, благодарение на който ще имате прекрасна коса"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D0%B8%D1%80%D0%B0%D0%BD-%D0%BF%D0%BB%D0%B0%D1%88%D0%B8-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B8-%D0%BE%D0%B1%D0%BE%D0%B3%D0%B0%D1%82%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%83%D1%80%D0%B0%D0%BD-news781133.html", "text": "Иран заплаши да увеличи обогатяването на уран. Според персийската държава, ЕС бездейства след изтеглянето на САЩ от ядреното споразумение с Техеран. \"Европейците и другите подписали споразумението трябва да предприемат действия, за да компенсират ефекта на америакнските санкции\", заяви иранският външен министър Мохамад Джавад Зариф пред германското списание \"Шпигел\". През май тази година САЩ се оттеглиха от споразумението и в началото на август подновиха санкциите срещу Иран, предава БНР. Допълнителни санкции срещу иранския финансов и енергиен сектор ще бъдат наложени на 4 ноември. Сподели:", "date": "2018.09.15", "title": "ЗАРАДИ АМЕРИКАНСКИТЕ САНКЦИИ! Иран плаши да увеличи обогатяването на уран"}
{"url": "https://pik.bg/%D1%85%D1%80%D0%B0%D0%BD%D0%B8%D1%82%D0%B5-%D1%83-%D0%BD%D0%B0%D1%81-%D0%BF%D0%BE-%D0%BD%D0%B5%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD%D0%B8-%D0%B8-%D0%BF%D0%BE-%D1%81%D0%BA%D1%8A%D0%BF%D0%B8-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%B2-%D0%B7%D0%B0%D0%BF%D0%B0%D0%B4%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news781051.html", "text": "Европейският парламент прие доклад, с който признава официално наличието на разлики в качеството на продуктите, които се предлагат в страните от Източна и Западна Европа. Оказа се, че една и съща стока от една и съща марка е с различно качество у нас и в Германия. У нас качеството е по-ниско, а цената - обикновено по-висока. Изследване на Българската агенция за безопасност на храните разкрива, че различия в продуктите има - както в цената, така и в състава им. Изследвани са 11 групи храни, 53 хранителни продукта. Взети са 106 проби от 7 държави. В 40% от случаите са открити разлики в цените тук и навън. Фрапиращ е случаят с вид италианска паста, която у нас е със 166% по-скъпа отколкото в Италия. Небезизвестен е вече и случаят с българските бебета, които според изследването похапват с 40% по-скъпи пюрета, отколкото бебетата в Западна Европа. В 20% от изследваните продукти е открита разлика в етикетите. В 25% пък има разлика в състава на хранителната стойност. Например съдържанието на портокал в безалкохолна напитка от една и съща марка у нас е 5%, а в Италия - 12%. Докато в половината от изследваните страни напитките се правят със захар, за България се използва заместител. Открити са и вкусови разлики в сладкарските, тестените, шоколадовите продукти, зеленчуковия бульон и моцарелата. Според евродепутата от ГЕРБ Емил Радев санкциите трябва бъдат процент от годишния оборот. Едно от предложенията е глобата да бъде 4% от него, съобщава Нова телевизия. „Внася се законопроект, който трябва да бъде гласуван  в Народното събрание за сертификат за съответствие. Това, което сме предложили в доклада, е продукти, които са идентични във всяка държава от ЕС, да имат лого, което да доказва, че този продукт е с едно и също качество”, допълни евродепутатът от БСП Момчил Неков. Той призова гражданите да следят за нередности в качеството на храните в бъдеще. На въпроса защо БСП подкрепи Виктор Орбан, евродепутатът отговори, че той води Унгария към политика, която иска самото общество. Сподели:", "date": "2018.09.15", "title": "ХРАНИТЕ У НАС: По-некачествени и по-скъпи, отколкото в Западна Европа"}
{"url": "https://pik.bg/%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%BF%D1%80%D0%B8%D1%82%D0%B5%D0%B3%D0%B0%D1%82%D0%B5%D0%BB%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%BA%D1%83%D0%BB%D1%82%D1%83%D1%80%D0%BD%D0%BE-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%82%D1%83%D1%80%D0%B8-news781058.html", "text": "Министерство на туризма Николина Ангелкова заяви, че Козлодуй има голям потенциал да стане притегателен център за културно-исторически туризъм, съобщават от пресцентъра на министерството, цитирани от „Фокус“. Според нея, по този начин общината ще има възможност да се превърне във все по-търсена и атрактивна туристическа дестинация за четири сезона. Министър Ангелкова бе гост на откриването на втория Фестивал на занаятите и изкуствата в Козлодуй, където тази година се очакват над 2 000 посетители. По време на посещението си в града министър Ангелкова проведе работна среща с кмета на общината Маринела Николова. Тема на разговорите бяха възможностите за развитие на регионалния туризъм. Поради големия потенциал на града министър Ангелкова предложи да бъде организирана съвместна дискусия за развитието на туризма в Козлодуй и региона. Министър Ангелкова посочи, че през последните години отседналите в града чужди туристи непрекъснато се увеличават, като най-много те са от Русия, Украйна и Румъния. Общите приходи от нощувките в общината за изминалата година възлизат на близо 30 000 лв. В Регистъра на туристическите атракции, създаден от Министерството на туризма по данни на българските общини, са включени 7 обекта от Козлодуй, сред които античните крепости Августа и Региана, корабът „Радецки“, мястото на слизане на Ботевата чета на дунавския бряг, Аспаруховия вал, Матеевият геран и др., припомни министър Ангелкова. Тя добави, че много перспективен за цялото дунавско крайбрежие, а и за община Козлодуй, е маршрутът „Дунав Ултра“ - най-дългият за туристи-велосипедисти у нас – 730 км по поречието чак до Черно море. Той свързва най-северозападната с най-североизточната част на страната и преминава през близо 90 населени места. На вторите годишни награди на Министерството на туризма през 2017 г. веломаршрутът спечели първо място в категория “Иновация на годината” в туризма. „Пътят за устойчиво развитие на регионалния туризъм очевидно е правилен и ние като администрация ще насърчим всеки работещ проект за по-нататъшното му стимулиране. Принос за този напредък имат и събития като настоящия фестивал, който е сред новите туристически атракции в общината, но според мен има прекрасно бъдеще“, заключи министър Ангелкова. Сподели:", "date": "2018.09.15", "title": "Николина Ангелкова: Козлодуй може да стане притегателен център за културно-исторически туризъм"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BA%D0%B0%D1%80%D0%B8%D0%BA%D0%B0%D1%82%D1%83%D1%80%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BD%D0%B0-%D0%BA%D0%B0%D0%BB%D1%8A%D0%BF-%D1%81-%D0%BF%D1%80%D0%B0%D1%81%D0%B5%D1%82%D0%B0-%D0%B2-%D1%81%D0%B2%D0%B8%D0%BD%D1%81%D0%BA%D0%B8%D1%8F-%D1%80%D0%B0%D0%B9-%D0%B1%D0%B0%D1%85%D0%B0%D0%BC%D0%B8%D1%82%D0%B5-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D1%81%D0%BD%D0%B8%D0%BC%D0%BA%D0%B8-news780917.html", "text": "Николета Лозанова зарадва хейтърите си с последните снимки, с които оспами сациалните мрежи. Кадрите са запечатили моменти от ваканцията й на Бахамските острови, а на тях луксозната плеймейтка се оттърква в... къпещи се прасета! Островите са известни като Раят на прасетата. Яхтсмените, които пътешестват до Бахамите, често се сблъскват с къпещите покрай бреговете на остров Биг Мейджър Кей, известен още като Свинския остров, грухтящи бозайници. Естествено, силиконовата брюнетка не пропусна да увековечи къпането си с плуващите прасета. Животинките наистина са симпатични, още повече, че нямат нищо общо със събратята си по света, около които не се носи много приятна миризма. Заради честите им бани, бахамските прасета са изключително чисти. Но като цяло, самата гледка - Николета сред прасета, си е чиста карикатура! Както ПИК вече писа, Ни Ло е на Бахамите с Ники Михайлов, щерка си Никол и личния си фризьор Венелин Кондаков. Той почерпил грухтящите позьори с няколко наденички. Сподели:", "date": "2018.09.15", "title": "СТРАШНА КАРИКАТУРА! Николета на калъп с прасета в свинския рай Бахамите (ПОТРЕСАВАЩИ СНИМКИ)"}
{"url": "https://pik.bg/%D1%83%D1%87%D0%B8%D0%BB%D0%B8%D1%89%D0%B5%D1%82%D0%BE-%D0%BA%D1%8A%D0%BC-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-%D1%81%D0%B5-%D0%BE%D0%BF%D1%80%D0%B0%D0%B7%D0%BD%D0%B8-news781117.html", "text": "Паралелките, чиито капацитет е 14 души, са пълни за осми и девети клас, а в другите класове броят на учащите е под десет. В началния образователен етап има само две паралелки, нито един първокласник. Доскорошният директор на училището Елеонора Дончева заяви: Последните две години имаме драстичен спад на учениците. Дължи се на това , че след новите промени в Закона за изтезания и задържане под стража, осъществявайки това изискване за 4 кв. м. площ жизнена намаля броя на лишените от свобода в корпуса. И оттук, рефлектира и върху нас, а и като че ли напоследък все повече образовани, лишени от свобода идват. Заради намаленият брой ученици през новата учебна година в училище \"Мито Орозов\" към врачанския затвор са съкратени двама учители. Със сто ученици при възможност да се учат 270 лишени от свобода започва учебната година във Врачанския затвор. Сподели:", "date": "2018.09.15", "title": "Училището към врачанския затвор се опразни"}
{"url": "https://pik.bg/%D0%B2-%D1%81%D1%8A%D1%80%D0%B1%D0%B8%D1%8F-%D0%BE%D1%82-%D0%B4%D0%BD%D0%B5%D1%81-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D0%BF%D1%8A%D1%82%D0%BD%D0%B8%D1%82%D0%B5-%D1%82%D0%B0%D0%BA%D1%81%D0%B8-%D0%B7%D0%B0-%D1%87%D1%83%D0%B6%D0%B4%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-news781108.html", "text": "В Сърбия от днес се въвеждат по-високи пътни такси за автомобили с чуждестранна регистрация. Това предаде Танюг, като се позова на съобщение на предприятие Пътища. Например, таксата за автомобил от Белград до Ниш, която досега е била 6,5 евро, от днес става 7 евро. Новите цени за чуждестранни коли се въвеждат с цел съгласуване на тарифите с курса на еврото. При изработването на старата тарифа цените са били изчислени по курс 1 евро за 120,3918 динара от 13 ноември 2014 г., а новите цени са съобразени с курса от 10 септември 2018 г. - 1 евро за 118,2951 динара. Според новото решение цените в евро ще се закръглят, както следва: от 0,01 до 0,49 евро се закръгля на 0,50 евро, а от 0,51 до 0,99 - на 1 евро. Сподели:", "date": "2018.09.15", "title": "В СЪРБИЯ: От днес поскъпват пътните такси за чужди автомобили"}
{"url": "https://pik.bg/%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D1%81%D1%8A%D1%81-%D0%B7%D0%BB%D0%B0%D1%82%D0%B5%D0%BD-%D0%BC%D0%B5%D0%B4%D0%B0%D0%BB-%D0%BE%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BC%D0%BE%D0%BA-%D1%82%D0%BE%D0%BC%D0%B0%D1%81-%D0%B1%D0%B0%D1%85-news781119.html", "text": "Министърът на младежта и спорта Красен Кралев участва в символичната първа копка за изграждането на втори гребен канал в Пловдив. Церемонията бе направена преди финалите на Световното първенство по гребане за мъже и жени от днешния ден и в нея участваха още президентът на Международния олимпийски комитет Томас Бах, президентът на Международната федерация по гребане Жан-Кристоф Ролан, кметът на Пловдив Иван Тотев, президентът на Българския олимпийски комитет Стефка Костадинова и председателят на Българската федерация по гребане Свилен Нейков. По време на посещението си на гребната база в Пловдив Томас Бах връчи на министър Кралев специален златен медал за заслуги към олимпийското движение. Красен Кралев участва в награждаването на медалистите в дисциплината четворка скул (жени), където шампион стана екипажът на Полша, следван от Германия и Холандия В България по покана на българския министър е руският му колега Павел Колобков, който изгледа финалите от днешния ден и награди призьорите от състезанието на четворка без кърмчия (жени), в което руският екипаж спечели бронзов медал. Проектът за втори гребен канал, за който днес беше направена първа копка носи името  екопарк „Марица“. Той включва 656 декара залесяване, като самият канал е 105 декара водно огледало. Дължината му ще бъде 2100 м с ширчина 45 м. Дълбочината ще е 1,5 м. Предвижда се площ за водни атракциони. Ще има 37 декара езеро с островчета за гнездене на редки и защитени птици. Двата канала ще имат четири връзки - след финала, на 300 м, на 1100 м и на старта, като междинните връзки са за състезанията по кану-каяк, при които има различни дистанции. Сподели:", "date": "2018.09.15", "title": "Красен Кралев със златен медал от президента на МОК Томас Бах"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B8%D0%BC%D0%BE%D0%B2-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%B2-%D0%BF%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D0%B5%D1%81%D0%BE%D0%BF%D0%B0%D1%80%D0%BA-%E2%80%9E%D0%BB%D0%B8%D0%BF%D0%BD%D0%B8%D0%BA%E2%80%9C-%D0%B2-%D1%80%D1%83%D1%81%D0%B5-news781121.html", "text": "Министърът на околната среда и водите Нено Димов, експерти на РИОСВ-Русе и Регионална лаборатория при ИАОС почистиха лесопарк „Липник“ днес. С екоакцията служителите на министерството се присъединиха към кампанията „Да изчистим България заедно“, в която участваха семействата им, граждани и доброволци. „Миналата година отпадъците са били много повече, което показва стъпка в правилната посока“, каза министър Димов. „Трябва да успеем да променим мисленето, да се убедим, че ако всеки от нас пази, няма да има нужда от такива акции. Това е най-бавният, но най-сигурният начин, за да запазим България чиста“, допълни той. Министър Димов съобщи, че ако през първите години на кампанията са събирани по 24 000-25 000 тона отпадъци, то за миналата година са под 5000 тона. Масово разпространени са отпадъците от стъкло и пластмасови опаковки. Най-фрапиращият боклук, на който се натъкнаха участниците в акцията в парка, бяха автомобилни гуми. „Акциите по почистване са добър почин, който трябва да продължи 365 дни”, каза още министърът. Според него личният пример на всички – на служителите на регионалните инспекции, на гражданете на Русе и останалата част от страната, е пример, който децата ще запомнят. В столицата служителите от централната администрация на МОСВ, ПУДООС, ИАОС и РИОСВ – София почистиха Ловния парк, където бяха събрани 1,350 тона отпадъци. В инициативата в Ловния парк се включиха и зам.-министрите на околната среда и водите Атанаска Николова и Красимир Живков. В акцията днес в цялата страна участваха служители на 16-те регионални екоинспекции, трите национални парка и четирите басейнови дирекции, които почистваха терени в защитени местности, паркови пространства и замърсени места на териториите, които контролират. Сподели:", "date": "2018.09.15", "title": "Министър Димов се включи в почистването на лесопарк „Липник“ в Русе"}
{"url": "https://pik.bg/%D0%B2%D1%83%D1%87%D0%B8%D1%87-%D1%81%D0%B8-%D0%BF%D0%BE%D1%81%D0%B8%D0%BF%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D1%81-%D0%BF%D0%B5%D0%BF%D0%B5%D0%BB-%D0%B7%D0%B0-%D0%B3%D0%BB%D1%83%D0%BF%D0%B0%D0%B2%D0%BE-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-news781123.html", "text": "„Точка“. Президентът на Сърбия Александър Вучич се извини на своите граждани за, както той го нарече, глупавото си изявление дадено на пресконференция, която се проведе в петък, предава македонската електронна медия Говорейки за трагедията на строителната площадка на „Белград на вода“, в която загинаха двама работници, Вучич спомена че в САЩ на всеки десет секунди загива по един мияч на прозорци. „Трябва да се извиня на гражданите за глупостта, която изрекох, за грешката която направих. Мнозина едва я дочакаха, но не можеха да кажат нищо за същината на това, което казах. Говорейки за нещастните случаи в строителния сектор, казах че на всеки десет секунди загива по един мияч на прозорци в САЩ. Това е взето от една комична уеб-страница“, заяви Вучич. Сподели:", "date": "2018.09.15", "title": "Вучич си посипа главата с пепел за глупаво изявление"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%B0%D1%80%D0%BE%D0%BB%D0%B8%D0%BD%D0%B0-news781120.html", "text": "The Washington Post. От Белия дом обявиха в събота сутринта, че президентът на страната Доналд Тръмп е одобрил указ за обявяване на бедствено положение в Северна Каролина ден по-рано, което ще отвори възможност за федерално финансиране за американския щат, включително безвъзмездна помощ за къщи и основни ремонти, предава електронното издание на американския вестник Губернаторът на Северна Каролина Рой Купър още в четвъртък беше поискал подобен указ, пишейки в молбата си, че властите в щата „са претоварени с подготовката си за урагана и очакват сериозни щети от него“. В изявление в четвъртък Купър заяви: „Знаем, че тази масивна буря ще причини огромни щети и моля Вашингтон да действа бързо, за да може федералната помощ да дойде колкото се може по-скоро“. Сподели:", "date": "2018.09.15", "title": "Тръмп обяви бедствено положение в Северна Каролина"}
{"url": "https://pik.bg/%D0%BA%D0%B0%D0%BA-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%B2%D0%B5%D1%80%D0%BD%D0%B8%D1%8F%D1%82-%D0%BC%D1%8A%D0%B6-%D0%B8-%D0%BA%D0%B0%D0%BA-%D0%B4%D0%B0-%D0%B3%D0%BE-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B5%D0%BC-news781090.html", "text": "Верният мъж те кара да се чувстваш най-красивата жена, независимо къде сте. Той никога не те кара да се съмняваш в себе си - напротив, окуражава те да се харесваш. Верният мъж няма стотици приложения за срещи и запознанства. Нито пък ще намериш номерата на всички бивши в указателя му. Той не се опитва да си намери \"план Б\", в случай че нещата не потръгнат, а прави всичко възможно да се превърнеш в Единствената. Верният мъж не се интересува само от секс. Той е способен да оцени също така високо твоите ум и душевност. Вярва, че интимността не се изчерпва само с голотата. Наслаждава се на дългите ви разговори, на гушкането и държането за ръце. Верният мъж мисли за теб, дори когато не сте заедно, съобщава \"АйУомън\". Не се притеснява да ти се обади или пише, когато е с приятели навън, за да не му се \"подиграват\". Обръща ти внимание, интересува се как си, независимо дали си на 5 метра от него, или на 500 километра. Верният мъж те \"показва\" пред света. Запознава те с познат, който случайно е срещнал на улицата, взима те на фирмени събития с колегите и не получава страхова невроза от мисълта да се запознаеш с родителите му. Той е горд, че именно ти си жената до него и не се опитва нито да го скрие, нито да неглижира връзката ви. Верният мъж притежава морал - онези \"ретро\" ценности, които вече са на изчезване. Той не вярва, че зад всяка успешна връзка стоят поне няколко любовници. Не оправдава познатите си, които манипулират и лъжат половинките си, защото знае, че никой не заслужава да бъде мамен и разиграван. Верният мъж е този, на когото можеш да се довериш със сърцето си. Сподели:", "date": "2018.09.15", "title": "Как изглежда верният мъж? И как да го разпознаем"}
{"url": "https://pik.bg/%D0%BC%D1%8A%D1%80%D1%82%D0%B2%D0%BE-%D0%BF%D0%B8%D1%8F%D0%BD-%D0%BC%D1%8A%D0%B6-%D0%BE%D1%82-%D0%BB%D0%BE%D0%BC-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B8-%D0%B8%D0%B7%D0%B1%D1%8F%D0%B3%D0%B0-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B3%D0%BE-%D0%B2-%D0%B4%D0%BE%D0%BC%D0%B0-%D0%BC%D1%83-news781094.html", "text": "Мъртво пиян мъж от Лом е катастрофирал тази нощ  и се е скрил в дома си, съобщава „Булнюз“, като се позовава на информация от полицията в Монтана. Служителите на реда бързо са го открили и са го задържал. Според данните, около 02:30 часа пиян ломчанин се е ударил с личния си автомобил, след което е зарязал повредената кола и напуснал района на местопроизшествието. Очевидци обаче подали сигнал за ПТП на тел.112 и скоро пристигнала полиция. Служителите на МВР бързо установили собственика на автомобила и веднага отишли у дома му.  Там шофьорът бил открит в явно нетрезво състояние. Проверката с дрегер показала, че е управлявал колата си с 2.37 промила алкохол в издишания въздух. 25-годишният мъж веднага бил задържан за 24 часа в районното в Лом. Образувано е бързо производство. Сподели:", "date": "2018.09.15", "title": "Мъртво пиян мъж от Лом предизвика катастрофа и избяга. Закопчаха го в дома му"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82-%D1%81%D0%BF%D1%80%D1%8F%D1%85%D0%B0-%D1%88%D0%B5%D1%81%D1%82%D0%B8-%D0%B1%D0%BB%D0%BE%D0%BA-%D0%BD%D0%B0-%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%B7%D0%B0-%D0%BF%D0%BB%D0%B0%D0%BD%D0%BE%D0%B2%D0%B0-%D0%BF%D1%80%D0%BE%D1%84%D0%B8%D0%BB%D0%B0%D0%BA%D1%82%D0%B8%D0%BA%D0%B0-news781089.html", "text": "Шести блок на АЕЦ Козлодуй беше спрян за планов годишен ремонт, съобщи БНР. В рамките на престоя ще бъдат изпълнени предвидените ремонтни дейности, профилактика на оборудването и на системите на шести блок, както и презареждане на реактора със свежо ядрено гориво за следващата 24-а поред горивна кампания. Плановият годишен ремонт на шести блок се предвижда да завърши в края на месец октомври. Другият хиляда мегаватов блок на АЕЦ \"Козлодуй\" - пети, работи с пълно натоварване на мощността. Сподели:", "date": "2018.09.15", "title": "Ремонт! Спряха шести блок на АЕЦ Козлодуй за планова профилактика"}
{"url": "https://pik.bg/%D0%B2%D0%B8%D0%B7%D0%B8%D1%82%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news781091.html", "text": "Американският министър на отбраната Джеймс Матис пристига на посещение в Македония на 17 септември, предава скопският телевизионен канал „21ТВ“, цитиран от „Фокус“. Делегацията на САЩ ще бъде тържествено посрещната на международното летище \"Скопие\" и пред сградата на правителството на Македония. В рамките на визитата, македонският министър-председател Зоран Заев и министърът на отбраната Радмила Шекеринска ще разговарят с Матис. Сподели:", "date": "2018.09.15", "title": "Визита! Министърът на отбраната на САЩ ще посети Македония следващата седмица"}
{"url": "https://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BE%D1%82-%D0%B0%D1%80%D0%B5%D1%81%D1%82%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D0%B6%D0%B5%D0%BD%D0%B0-%D0%BD%D0%B0-%D0%B1%D0%B8%D1%80%D0%BC%D0%B0%D1%82%D0%B0-news781159.html", "text": "Лидия Станоева известна с прякора си Скалата е излязла от ареста, след изтичането на мярката й задържане под стража за 24 часа. Станоева бе арестувана пред два дни при мащабна акция на спецпрокуратурата за производство на цигари и пране на пари. Главен заподозрян на организираната престъпна група е бившия мъж на Станоева, Евлоги Станоев - Бирмата. По думите на Станоева, тя няма нищо общо с бившия си съпруг. \"От тогава не съм го чувала и виждала, а от три години сме официално разведени. Нито аз, нито синът ми Георги имаме престава за неговия официален или неофициален бизнес. Не се интересуваме от това какво прави, не знаем дали извърша престъпления или не. Не поддържаме отношения с този човек\", каза Скалата, цитирана от \"ХотАрена\" Сподели:", "date": "2018.09.15", "title": "Пуснаха от ареста бившата жена на Бирмата"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D0%B3%D0%BE%D1%82%D0%B2%D0%B5%D0%BD%D0%B8%D1%8F-%D0%BA%D1%8A%D1%80%D0%B2%D0%B0%D0%B2-%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8%D1%82%D0%B5-%D1%86%D0%B5%D0%BB%D1%8F%D1%82-%D0%BF%D0%B0%D0%BD%D0%B8%D0%BA-news781116.html", "text": "\"Нямам никаква информация за готвени провокации на протестите\". Това заяви пред агенция ПИК вицепремиерът Валери Симеонов по повод информацията, че утре се готви кървав протест в София, който цели свалянето на легитимно избраното правителство (ВИТЖЕ В ОЩЕ ПО ТЕМАТА). Симеонов допълни, че подобни провокации целят единствено създаване на паника и припомни, че само преди дни е имало заявен огромен протест, на който обаче са се явили едва 30 души. В момента вицепремиерът е в Украйна на среща с българите там, за които от началото на мандата на правителството лидерът на НФСБ успя да издейства те да работят в България много по-лесно и така да се разреши проблемът с липсата на работна ръка за туристическия бранш. Сподели:", "date": "2018.09.15", "title": "ГОРЕЩО! Вицепремиерът Симеонов пред ПИК за готвения кървав протест: Провокациите целят паника"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%B6%D1%8A%D0%BB%D1%82%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D0%B1%D0%BB%D0%B0%D0%B3%D0%BE-%D0%B4%D0%B6%D0%B8%D0%B7%D1%8A%D1%81%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB---%D0%B8%D0%BC%D0%B0%D1%82-%D0%BB%D0%B8-%D0%B3%D0%BE%D1%80%D0%B5%D1%89%D0%B0-%D0%B0%D1%84%D0%B5%D1%80%D0%B0-news781040.html", "text": "В сезона на почивките всички тв предавания слизат от ефир, но не и \"Жълтите новини\"! Второ поредно лято екипът на светското предаване на ПИК TV се труди неуморно и в отпускарските месеци, през които ни гостуваха актьори, футболисти, плеймейтки, поп изпълнители, фолк певици... Лятото започна с бившия национал на България Благой Георгиев. Плейбоят, около когото винаги кръжи рояк от обожателки, проговори за отношенията си с арендби дивата Гери-Никол, след като пикантната клюка им приписа връзка (вижте в още по темата). Големият Георги Мамалев посрещна \"Жълтите новини\" в гримьорната си в Народния театър, за да разкрие неизвестни история от цветния си живот. Екипът ни напусна пределите на страната и стигна до Испания заради най-успелия ни актьор там - Филип Георгиев. Той разказа как се случват нещата в голямато кино и как често пътят на славата минава през леглата на \"големите риби\": \"Имах възможността да снимам за Пабло Алмодовар, но трябваше да преспя с гримьора му\" (вижте в още по темата). Гостува ни най-колоритната и най-лъчезарна миска - Джулиана Гани. Тя ни призна, че от тази есен ще изнася лекции по мода и лайфстайл в частно висше училише в Пловдив. Друга секс бомба, Деси Димитрова, изля гнева си срещу неадекватното отношение на лекари в Търговище към тежко болната й баба. За зла участ възрастната жена не бе излекувана и почина в началото на септември. Гостува ни и Стани Михов, синът на култовия фолк певец Илиян Михов-Баровеца. Младият поп изпълител ни направи съпричастни към страховете на баща си, чийто пик на славата бе в най-опасните, в метренските години. \"Сбогувах се с баща ми всеки път, когато отиваше да пее на мутрите\", призна ни Стани. Поп певицата Мария Грънчарова пък говори пред \"Жълтите новини\" по две изключително болезнени за нея тема - развода й и смъртта на баща й Борислав Грънчаров. Колоритният Искрен Пецев също бе наш гост в разгара на лятото. Латинопартизанинът шокира екипа ни с признанието, че е можел да се прости с мъжкото си достойнство по време на един нудистки плаж (вижте в още по темата). Колежката му от лекия жанр Валя шашна цялата страна с признанието, че е претърпяла интервенция за поставяне на златни нишки в дупето. През екипа ни тя надълго и нашироко разказа за операцията, направена в чужбина. Посрещнахме и гост от Лондон - майстор сладкарят Иван Александров, прочул се с тортата, която измайстори за кралската сватба на Принц Хари и Меган Маркъл. Сподели:", "date": "2018.09.15", "title": "САМО В \"ЖЪЛТИТЕ НОВИНИ\"! Благо Джизъса проговори за Гери-Никол - имат ли гореща афера"}
{"url": "https://pik.bg/%D1%82%D1%80%D0%BE%D0%BB%D0%B5%D0%B9%D0%B1%D1%83%D1%81%D0%BD%D0%B8%D1%8F%D1%82-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%89%D0%B5-%D0%B8%D0%BC%D0%B0-%D0%BD%D0%BE%D0%B2-%D1%88%D0%B5%D1%84-news781024.html", "text": "Николай Вълков няма да се кандидатира за нов управленски мандат на „Тролейбусен транспорт“ ЕООД . Това е потвърдил самият той пред „Конкурент“. Настоящият шеф на транспортната фирма беше отхвърлен като вероятен нов началник от мнозинството в Общинския съвет, което на 28 август гласува против новия му тригодишен мандат. Вълков беше единственият кандидат да ръководи 100% общинската фирма. След решението на сенаторите обаче, той преосмислил поведението си и е решил да не се кандидатира в очакваната нова процедура. На практика, Николай Вълков в момента е управител, но предизвестието му за напускане изтича на 5 октомври. То било подадено пред принципала – Общинският съвет, на 5 юли. Тъй като Вълков е отказал категорично да участва в нова процедура, предстои назначаването на временен управител до избора на нов шеф на транспортната фирма. Сподели:", "date": "2018.09.15", "title": "Тролейбусният транспорт във Враца ще има нов шеф"}
{"url": "https://pik.bg/%D0%B2-%D1%83%D0%BD%D0%B3%D0%B0%D1%80%D0%B8%D1%8F-%D0%BD%D0%BE%D0%B2%D0%B8-%D1%81%D1%8A%D1%8E%D0%B7%D0%BD%D0%B8%D1%86%D0%B8-%D0%BD%D0%B0-%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D1%81%D0%B5-%D0%BF%D0%BE%D1%8F%D0%B2%D0%B8%D1%85%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news781095.html", "text": "Две български партии, едната от които участва в управляващата коалиция в България, настоява премиерът Бойко Борисов да подкрепи унгарския си колега Виктор Орбан в делото срещу решението на Европейския парламент за санкции срещу Будапеща, отбелязва унгарският Napi Gazdasag, цитиран от „Фокус“ Изданието посочва, че българските партии „Атака“ и „Воля“ очакват от Бойко Борисов да застане до Виктор Орбан и да осъди решението на Европейския съюз за стартиране на дейност по чл. 7 от Договора за ЕС, заради обвиненията, че унгарското правителство нарушава демократичните норми. Според двете партии Виктор Орбан трябва да се защити срещу лошо разбирания либерализъм. Те посочиха, че унгарският министър-председател защитава родината си. Председателят на „Атака“ Волен Сидеров заяви, че „Орбан показва как да се защитят гражданските и християнските ценности“. Сидеров и неговата партия са известни с радикалните си виждания срещу ЕС, подчертава Napi Gazdasag. Сподели:", "date": "2018.09.15", "title": "В Унгария: Нови съюзници на Виктор Орбан се появиха в България"}
{"url": "https://pik.bg/%D0%B2-%D0%BA%D0%B8%D0%BF%D1%8A%D1%80-%D1%81%D1%82%D1%80%D0%BE%D1%8F%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%BF%D0%BB%D0%B0%D0%BD%D0%B5%D1%82%D0%B0%D1%80%D0%B8%D1%83%D0%BC-%D0%B2-%D0%B8%D0%B7%D1%82%D0%BE%D1%87%D0%BD%D0%BE%D1%82%D0%BE-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE%D0%BC%D0%BE%D1%80%D0%B8%D0%B5-news781131.html", "text": "В Кипър ще бъде изграден най-големият планетариум в Източното Средиземноморие. Предвижда се строителството на планетариума, който ще е близо до столицата Никозия, да започне през ноември и да приключи за 18 месеца. Шестметровият купол ще бъде оборудван с най-новите технологии, като мощен телескоп ще позволи планетариумът да функционира като обсерватория. Около него ще има изложбено пространство и мултимедийна галерия. Целта е той да се превърне в културен и образователен център. Изграждането на планетариума се финансира изцяло от руския милионер и кипърски гражданин от 2012 г. Вячеслав Заренков. Това е вторият негов мащабен проект в Кипър, припомня БНР. Строителният предприемач, който е основен акционер в една от най-големите компании в Русия за развитие на жилищни недвижими имоти,изцяло финансира и изграждането на първата руска църква на острова. Внушителният храм на името на св. Андрей Первозвани и всички светии бе осветен през март миналата година. Той е в класически руски стил, с пет златни купола, като централният е с диаметър от 9 метра и тежи 7 тона. Заренков, като ктитор на храма, е изписан заедно със семейството му на стенопис в него. Заедно с прилежащия парк новото руско свято място близо до Никозия заема площ от 10 000 кв. метра. Бъдещият планетариум е в непосредствена бизост до руската църква. Сподели:", "date": "2018.09.15", "title": "В Кипър строят най-големия планетариум в Източното Средиземноморие"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D0%B4%D0%B0%D1%80%D0%B8-%D0%BF%D0%BE%D0%BB%D1%88%D0%B0-%D0%BA%D0%B0%D1%80%D1%82%D0%B0-news781172.html", "text": "Европейския средиземноморски сеизмологичен център. Засега няма данни за жертви и материални щети. Земетресение с магнитуд 4.7 по скалата на Рихтер е регистрирано в Полша, показва справка на интернет страницата на Земетресението е регистрирано в 18:35 часа местно време (19:35 часа българско време) на дълбочина от 15 км. Епицентърът е на 2 км източно от град Гребоцице, на 13 км североизточно от град Полковице и на 209 км североизточно от чешката столица Прага. Сподели:", "date": "2018.09.15", "title": "ОТ ПОСЛЕДНИТЕ МИНУТИ! Земетресение удари Полша (КАРТА)"}
{"url": "https://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D1%81%D1%82%D0%BE%D1%82%D0%B8%D1%86%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%BF%D1%80%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D1%81%D1%80%D0%B5%D1%89%D1%83-%D0%BB%D0%BE%D1%88%D0%B8%D1%82%D0%B5-%D1%83%D1%81%D0%BB%D0%BE%D0%B2%D0%B8%D1%8F-%D0%BD%D0%B0-%D1%82%D1%80%D1%83%D0%B4-news781130.html", "text": "Хиляди работници, които участват в строителството на новото летище на Истанбул, протестираха срещу лошите условия на труд. Стотици от протестиращите пък бяха арестувани. Демонстрацията беше разпръсната от полицията със сълзотворен газ. От началото на строителството преди три години на обекта са загинали 27 работници. Синдикатите отдавна се оплакват от лоши условия на труд и безопасност, но доскоро нямаха право на протести заради извънредното положение след опита за преврат в Турция. Новото летище на Истанбул се планира да бъде най-голямото в света. То трябва да посрещне новите си пътници в края на октомври, но според синдикатите са необходими поне още два месеца работа, предава БНР. Сподели:", "date": "2018.09.15", "title": "БЕЛЕЗНИЦИ! Стотици арестувани в Истанбул при протести срещу лошите условия на труд"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0-%D0%B4%D1%80%D0%B0%D0%BC%D0%B0-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%BD%D0%B0-%D1%81%D1%83%D1%85%D0%BE-%D0%BE%D1%82-8-%D0%BC%D0%B5%D1%81%D0%B5%D1%86%D0%B0-%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B0%D1%82%D0%B0-%D0%B7%D0%B0%D0%BB%D0%B8%D1%82%D0%BD%D0%B0-%D0%BF%D0%BE-%D0%BA%D1%8A%D0%B2%D0%B0%D0%BD%D1%87-%D1%82%D0%B0%D1%82%D0%BB%D1%8A%D1%82%D1%83--news780894.html", "text": "Венета Райкова съвсем го закъса! Тв водещата е разведена с бащата на сина си Тихомир Георгиев от осем месеца, но все още не е намерила нова любов. Блондинката си пусна снимка с късметче и с многозначителен коментар към посланието в социалните мрежи. \"Еее, хайде де! Откога я чакам тая любов!! Осем месеца съм сама!!\", за пореден път се оплака, че е \"на сухо\" Венета. Водещата не крие, че й е скучно и заради липсата на романтика е започнала да гледа турски сериали, пише ежедневник. \"А щом започнах да прекарвам вечерите си в компанията на Къванч, значи е време да се появи тая любов\", допълва още Райкова. Преди време, докато в предаването й гостуваха Криско и Благо Георгиев, Венета им пускаше пикантни намеци. С рапъра дори го удари на откровено флиртаджийство: \"Ожени се направо за мен, вземи ме. Идеална партия сме си, по телепатия се намерихме. Днес е щастливият ни ден\". Сподели:", "date": "2018.09.15", "title": "НЕВЕРОЯТНА ДРАМА! Венета Райкова \"на сухо\" от 8 месеца! Блондинката залитна по Къванч Татлъту - всяка нощ заспива с турската тв звезда (СНИМКА)"}
{"url": "https://pik.bg/%D0%B7%D0%B0%D0%BC-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D1%87%D0%B5%D1%88%D0%BA%D0%B0%D1%82%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B1%D0%B0%D0%BD%D0%BA%D0%B0-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D1%83%D0%BD%D0%B8%D0%B6%D0%B0%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news781171.html", "text": "Лятото донесе новина за България, която е от значение не само за балканската страна, а за всяка страна членка на ЕС, която не е договорила възможност за неучастие в еврозоната. Преговорите за присъединяване на България към зоната на единната валута приключиха с „доброволното“ съгласие от страната, поне на хартия, с унизителен списък с условия, които ще я задължат наред с други държави, които ще приемат еврото в бъдеще, да поеме голям дял от разходите за еврозоната, преди да знае кога и дори дали ще бъде приета в блока. Нито едно правителство с поне малко достойнство не би могло да приеме тези условия, пише заместник-гуверньорът на Чешката национална банка Моймир Хампл в статия, публикувана в онлайн изданието omfif.org. От 1997 г. българският лев е привързан първо към германската марка, а след това към еврото въз основа на споразумение за валутен борд. Това означава, че България няма суверенна парична политика, а пасивно приема позицията на Франкфурт в тази област. Следователно тя няма нито парична автономия, нито място на масата, на която се вземат решенията за паричната политика. Същото важеше и за Естония и Литва, преди да приемат еврото съответно през 2011 и 2015 г. На хартия нищо не може да спре България да се присъедини към еврозоната. За разлика от много настоящи страни членки, България отговаря напълно на ключовите критерии от Маастрихт за държавните финанси и лихвените проценти. Остава формалното изискване за престой в Механизма на обменните курсове (ERM II), за да демонстрира стабилността на валутата си спрямо еврото за период от поне две години. Това няма да е проблем за страна, чиято валута е напълно привързана към еврото, откакто то съществува. Проблемът на България е, че много технократи и политици просто не искат страната в еврозоната, поне не и в обозримо бъдеще. Но тъй като България отговаря на критериите от Маастрихт, трябва да бъдат подготвени нови условия. Точно тук се намесва ERMII – за да се присъедини, страната се нуждае от съгласието на Европейската централна банка и страните членки на еврозоната плюс Дания (единствената страна извън еврозоната в ERM II, въпреки че парадоксално има възможност за неучастие). Следователно неофициално на България от дълго време беше заявявано, че не трябва дори на опитва да влиза в тази чакалня за еврозоната. Но тогава дойде 2018 г., а с нея и първото председателство на България на Съвета на ЕС. Освен това председателят на Европейската комисия (ЕК) Жан-Клод Юнкер започна да твърди публично, че предназначението на еврото е да се превърне във валута на ЕС като цяло. Съобразявайки се с това, България обяви с големи фанфари намерението си да влезе в ERM II тази година. Но последвалите преговори приключиха с унизителен и безпрецедентен списък с изисквания, които България трябва „доброволно“ да спази, за да се присъедини към ERM II едва през 2019 г. Страната обеща да се откаже от наблюдението на ключови банки и да се присъедини към банковия съюз, да плаща вноска в Европейския стабилизационен механизъм и да позволи на ЕЦБ да извърши цялостна оценка и одит на финансовия й сектор. Фактът, че България беше принудена да поеме тези ангажименти като условие за присъединяване към ERM II позволи на опонентите й да намерят още причини в бъдеще защо страната все още не е готова за пълноправно членство в еврозоната. Най-любопитно за страните извън еврозоната и ERM II (като Чехия, Полша, Швеция, Румъния и други) е изречението в края на изявлението, публикувано от финансовите министри на еврозоната на 12 юли. С оглед „равното третиране“ министрите очакват всяка страна, която иска да участва в ERM II, да поеме доброволно същите ангажименти като България. Следователно дългогодишните усилия на страната да приеме еврото означават, че всички останали страни кандидати ще трябва да се откажат от наблюдението на банките и да покриват разходите на Европейския стабилизационен механизъм, дълги години преди евентуално да станат пълноправни членки на еврозоната. От гледна точка на страна като Чехия последицата от опита на България е, че трудно можем да си представим правителство с достатъчно самоуважение дори да помисли да поеме по пътя към еврозоната. Разходите вече бяха високи, но от лятото насам те на практика са възпиращи. Сподели:", "date": "2018.09.15", "title": "Зам-управителят на Чешката национална банка: Еврозоната унижава България"}
{"url": "https://pik.bg/%D0%B2%D1%8A%D0%BD%D1%88%D0%BD%D0%BE-%D0%BA%D0%BE%D0%BD%D1%82%D1%80%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B5-%D1%83%D0%B2%D0%B5%D0%B4%D0%BE%D0%BC%D0%B5%D0%BD-%D0%BF%D0%B8%D1%81%D0%BC%D0%B5%D0%BD%D0%BE-%D0%B7%D0%B0-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F%D1%82%D0%B0-%D0%B2-%D0%BE%D0%BE%D0%BD-news781185.html", "text": "Президентът е бил уведомен в писмен вид за мотивите на правителството тази година делегацията на страната ни в ООН да бъде водена от премиера Бойко Борисов. Това се посочва в позиция, публикувана в официалния профил на Министерството на външните работи в социалната мрежа по повод днешните изявления на президента Румен Радев. „На 72-ата сесия на Общото събрание на ООН през 2017 година България вече беше представена от президента Румен Радев. Принципът на редуване на участията премиер и президент носи принос към българската външна политика, тъй като дава възможност да се организират срещи на различни равнища“, посочват от МВнР. „В чл. 27 от Процедурните правила на Общото събрание на Организацията на обединените нации (ООН) , приети на основание чл. 21 от Устава на ООН ,,правомощия за представителство в сесиите на ООН могат да бъдат давани на министър-председателя, президента или министъра на външните работи на съответната държава‘‘, т.е. Уставът на ООН не поставя задължително изискване кой да оглави правителствената делегация при провеждане на сесия на Общото събрание на ООН“, уточняват от министерството. Според позицията им това решение е било взето и с оглед на успешно приключилото първо българско председателство на Съвета на ЕС и на необходимостта да се обсъди и с други лидери темата за бъдещето на страните от Западните Балкани като фактор за мира в контекста на глобалната политика. „ „Това послание е необходимо да бъде излъчено не само като продължение на Българското председателство, но и с цел популяризиране на най-силната и резултатна външнополитическа инициатива на страната ни от много години“, допълват от МВнР. „Правителството винаги се е отнасяло с необходимото институционално уважение към президента Румен Радев, защото по Конституция той олицетворява единството на нацията. Националните интереси са единственото, от което се води външната политика на страната. Припомняме, че според Конституцията Министерският съвет ръководи и осъществява външната политика на страната“, се посочва още в позицията на министерството. Сподели:", "date": "2018.09.15", "title": "Външно контра на Радев: Президентът е уведомен писмено за делегацията в ООН"}
{"url": "https://pik.bg/%D1%81%D0%B8%D0%B4%D0%B5%D1%80%D0%BE%D0%B2-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D0%B8-%D0%BD%D0%BE%D0%B2%D0%B8%D1%82%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F-%D0%BF%D1%80%D0%B5%D0%B2%D1%8A%D1%80%D0%BD%D0%B0%D1%85%D0%BC%D0%B5-%D0%BA%D0%B0%D0%B7%D1%83%D1%81%D0%B0-%D0%B2-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D0%B5-%D0%BF%D0%BE-%D0%B1%D0%BE%D0%B9%D0%BD%D0%B8-%D0%B8%D0%B7%D0%BA%D1%83%D1%81%D1%82%D0%B2-news781101.html", "text": "Парламентът можеше да гласува оставките на тримата министри и да избере новите, въпреки че президентът Румен Радев не беше подписал указ за освобождаването на Младен Маринов като главен секретар. Това коментира лидерът на „Атака“ и председател на парламентарната група на Обединени патриоти Волен Сидеров, съобщава Дарик. „Сега по този начин превърнахме казуса в упражнение по бойни изкуства между президента Радев и правителството. Излишно ! Освен това президентът Радев получава възможност сега да излезе и да каже някакви обвинения към правителството. Винаги може да се намери и да придаде важност на това, че подписва или не подписва един указ . Не трябваше да го отлагаме“, каза Сидеров. По думите му на събранието на ООН в края на месеца може да отидат и двамата, но по-важно е какво ще кажат, който и да отиде. „Да отидат и двамата. Ако искат да вземат и председателя на Народното събрание. Но въпросът е какво ще каже и какво ще се чуе в ООН“, допълни Сидеров. Сподели:", "date": "2018.09.15", "title": "Сидеров за оставките и новите предложения: Превърнахме казуса в упражнение по бойни изкуства"}
{"url": "https://pik.bg/%D1%81-%D0%BF%D1%8A%D1%80%D0%B2%D0%B8%D1%8F-%D0%B7%D0%B2%D1%8A%D0%BD%D0%B5%D1%86---%D0%BF%D0%BE%D1%87%D1%82%D0%B8-3200-%D0%BF%D1%8A%D1%80%D0%B2%D0%BE%D0%BB%D0%B0%D1%86%D0%B8-%D1%89%D0%B5-%D0%BF%D1%80%D0%B5%D0%BA%D1%80%D0%B0%D1%87%D0%B0%D1%82-%D1%83%D1%87%D0%B8%D0%BB%D0%B8%D1%89%D0%BD%D0%B8%D1%8F-%D0%BF%D1%80%D0%B0%D0%B3-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news780964.html", "text": "Всички 52 общински училища в Пловдив ще отворят врати за 33 000 ученици от I до XII клас и за 700 деца в подготвителните групи на 5- и 6-годишна възраст. По последни данни в общинските училища с начален етап на обучение (общо 46 начални, основни и средни училища) са записани 3171 първокласници. През предстоящата учебна година около 12 000 ученици ще са на целодневна организация на обучение. Броят на учителите в общинските училища е 2800. В СУ „Св. Св. Кирил и Методий“ стартира първата паралелка от първокласници, в която обучението ще се осъществява по метода на Мария Монтесори. За целта четирима учители и директорът са преминали едногодишно обучение. Кабинетът, който ще посрещне първокласниците, е оборудван изцяло с ново обзавеждане и специални дидактични материали, разказва \"Марица\". Сподели:", "date": "2018.09.15", "title": "С първия звънец - почти 3200 първолаци ще прекрачат училищния праг в Пловдив"}
{"url": "https://pik.bg/%D0%B2%D0%BE%D0%B4%D0%BE%D0%BB%D0%B0%D0%B7%D0%B8-%D0%BF%D0%BE%D1%87%D0%B8%D1%81%D1%82%D0%B2%D0%B0%D1%85%D0%B0-%D0%BC%D0%BE%D1%80%D1%81%D0%BA%D0%BE%D1%82%D0%BE-%D0%B4%D1%8A%D0%BD%D0%BE-%D0%BA%D1%80%D0%B0%D0%B9-%D1%81%D0%BE%D0%B7%D0%BE%D0%BF%D0%BE%D0%BB-news781060.html", "text": "Водолази почистваха днес морското дъно край Созопол, съобщи БТВ. Акцията бе в рамщките на инициативата за ден за почистване на медията. Рибарското пристанище, от където тръгват лодките с туристите, не бе почиствано от две години в очакване на проект за разширяване. Дъното отдолу бе превърнато в огромно кошче за отпадъци. На повърхността се виждаха найлонови торбички, пластмасови бутилки, но това което се намира под водата е било потресаващо. „Намерихме една мивка - разказва водолазен инструктор, който участва в чистенето -  Долу цялата зона под водата е доста замърсена, има гуми, шишета, бутилки, цялот сметище има под водата. Отпадъците не позволяват да се развиват морските организми“. Почистваха се и други плажни ивици, които останаха много замърсени след края на летния сезон. Една такава е ивицата на плаж „Алепу“ между ваканционно селище „Дюни“ и „Свети Тома“. 72-ма души се събраха на така наречения „Шофьорски плаж” край Дюни, за да го почистят от боклуци.  Родители бяха довели децата си, за да ги научат да пазят природата. Сподели:", "date": "2018.09.15", "title": "Водолази почистваха морското дъно край Созопол"}
{"url": "https://pik.bg/%D1%81%D0%B0%D0%BC%D0%BE%D1%83%D0%B1%D0%B8-%D1%81%D0%B5-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%B1%D0%B0%D1%80%D0%B5%D1%82%D0%B8%D1%82%D0%B5-%D1%84%D0%B8%D0%BB%D0%BA%D0%BE-%D1%81%D0%BB%D0%B0%D0%B2%D0%BE%D0%B2-%D0%B5%D1%82%D0%BE-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D0%BC%D1%83-%D1%81-%D1%84%D0%B8%D0%BB%D1%87%D0%B5%D0%B2-news781115.html", "text": "Отиде си легендарният бивш шеф на баретите Филко Славов, съобщиха пред ПИК негови близки. Славов е боледувал тежко в последните години. Лекувал се във Франция. Според някои версии вчера се е самоубил, но според хора от семейството му си е отишъл вследствие на заболяването. Славов минаваше за особено близък до ексглавния прокурор Никола Филчев. Двамата са съседи, техен комшия е и Алексей Петров. Филко Славов бе назначен за шеф на Специализирания отряд за борба с тероризма от Богомил Бонев през 1997 г. Мандатът му мина със скандали. Обвиняваха го, че изпълнява поръчки на главния прокурор Филчев и е превърнал отряда в негова ударна бригада. За това така и не се намериха доказателства. Името на Филко Славов нашумя около убийството на прокурора Николай Колев. Тогава поетът-политик Едвин Сугарев директно го посочи като поръчител на екзекуцията. Тогавашният главният секретар на МВР Бойко Борисов запита защо Колев бил претърсван и задържан от баретите и служба \"Вътрешна сигурност\" на НСС по обвинения в незаконно притежаване на оръжие и наркотици, а не от НСБОП. Бившият вътрешен министър Емануил Йорданов отговори, че това е станало по искане на Върховна касационна прокуратура. В службите се говори, че Борисов - след идването си като главен секретар на МВР, е стеснил максимално периметъра на действие на Филко Славов и е елиминирал влиянието му в министерството. Малко по-късно, по време на кабинета на Сакскобургготски, Георги Петканов го освобождава като шеф на баретите. Сподели:", "date": "2018.09.15", "title": "Самоуби се легендарният шеф на баретите Филко Славов. Ето историята на връзките му с Филчев и Бойко Борисов"}
{"url": "https://pik.bg/%D0%BC%D0%B2%D1%80-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%84%D0%B8%D0%BB%D0%BA%D0%BE-%D1%81%D0%BB%D0%B0%D0%B2%D0%BE%D0%B2-news781114.html", "text": "Не коментираме самоубийства на граждани. Така отговориха от МВР на въпрос на ПИК за подробности за новината, че бившият шеф на баретите полковник Филко Славов се е самоубил вчера в дома си в Банкя. \"Това е личен акт. Бивш или настоящ наш служител също. Ще се въздържа от коментар. Проверяваме само ако има данни за престъпление\", казаха още лаконично от пресцентъра на полицията. Случаят със самоубийството на Славов е потулен и не е обявен публично, научи ПИК от свои източници. Пак според тях, в последно време той е боледувал много и именно това е най-вероятната причина Славов да посегне на живота си. Освен бивш Филко Славов е един от основателите на карате спорта у нас. командир на специализирания отряд за борба с тероризма, Сподели:", "date": "2018.09.15", "title": "МВР с коментар за самоубийството на Филко Славов"}
{"url": "https://pik.bg/%D0%BA%D0%BE%D0%B9-%D1%89%D0%B5-%D0%BF%D0%BE%D0%BD%D0%B5%D1%81%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D0%BE%D0%B4%D0%B8%D0%BB%D0%BA%D0%B0%D1%82%D0%B0-%D1%81%D0%B5%D0%BC%D1%80%D0%B0-news781059.html", "text": "Назначена компютърно-техническа експертиза бави разследването за смъртта на родилката в Кърджали. Срокът за приключване на случая бе удължен с два месеца за пореден път, съобщават от прокуратурата. Разследването трябваше да приключи до 9 септември. 23-годишната Семра Дургут почина при раждане сутринта на 9 март в болницата в областния родопски град. Тя постъпила ден преди това заради преносване на плода. Първоначалната версия гласеше, че до фаталния край се стига заради вътрешен кръвоизлив по време на раждането, причинен от рядко заболяване. „Съпругата ми не беше болна. Правели сме много изследвания”, пък бе категоричен съпругът на починалата Раим Х. Двамата се върнали от Холандия заради раждането. Младото семейство живеело в чернооченското село Водач. Веднага след случая започна разследване за установяване причините за смъртта на родилката. Назначена бе тройна съдебно-медицинска експертиза. Изключително опитни специалисти по акушерство и гинекология, водени от професор Владимир Пилософ, пък бяха ангажирани да изясняват причините за смъртта на 23-годишната родилка. Те са част от Комисията, която извършва проверка, назначена от Изпълнителна агенция „Медицински одит”, по лично настояване на изпълнителния директор на МБАЛ „Д-р Атанас Дафовски” доц.д-р Тодор Черкезов. До момента обаче все още не са ясни резултатите. „Официално ще уведомим обществеността когато проверките приключат и резултатите станат ясни”, категорични са от здравното заведение, цитирани от \"Родопи24\". Лекари с дългогодишен опит изказват предположения, че е много вероятно да става въпрос за изключително рядък случай в медицинската практика. Починалата родилка и бебето й бяха погребани в село Водач. Сподели:", "date": "2018.09.15", "title": "Кой ще понесе отговорност за смъртта на родилката Семра"}
{"url": "https://pik.bg/%D1%85%D0%BB%D1%8F%D0%B1%D1%8A%D1%82-%D0%BF%D0%BE%D1%81%D0%BA%D1%8A%D0%BF%D0%BD%D0%B0-%D1%81-30-%D1%81%D1%8A%D1%89%D0%BE%D1%82%D0%BE-%D1%87%D0%B0%D0%BA%D0%B0-%D0%B8-%D0%B7%D0%B0%D0%BA%D1%83%D1%81%D0%BA%D0%B8%D1%82%D0%B5-news781132.html", "text": "От началото на седмицата хлябът се продава от 20 до 30 стотинки повече в зависимост от вида му. Поскъпването с 30% е заради по-високата цена на хлебната пшеница. На стоковата борса цената на едро на зърното вече е почти 350 лв. за килограм, при средно 260 лв. в началото на жътвената кампания. Проверихме дали има увеличение и при тестените закуски. Баничката за българина е като хот-дога за американеца - може да я яде по всяко време - и за закуска, и за вечеря, с боза или с айрян. До преди няколко месеца баничките масово струваха по левче, после станаха между 1.10 и 1.30 и така - до днес. Търговци обаче смятат, че едва ли ще успеят да задържат цената дълго такава. Малките пекарни зареждат малко количество суровина и са много зависими от колебанията в цените на едро, информира ПОТВ. \"Последните две зареждания с брашно бяха на по-висока цена и не знаем дали ще успеем да задържим досегашните цени на закуските\". коментираха търговци, чиито павилиони са близо до учебни заведения и се предполага, че със старта на учебната година следващата седмица ще имат голям оборот. Сегашното поскъпване на хлябните изделия едва ли ще е последно за годината, като се има предвид. че вероятно предстои увеличение на цените на природния газ и тока, коментират икономисти. Сподели:", "date": "2018.09.15", "title": "Хлябът поскъпна с 30%, същото чака и закуските"}
{"url": "https://pik.bg/%D0%B4%D0%BE%D0%BB%D1%83-%D1%80%D1%8A%D1%86%D0%B5%D1%82%D0%B5-%D0%BE%D1%82-%D0%B0%D0%BD%D1%82%D0%BE%D0%BD-%D0%B4%D0%BE%D0%BD%D1%87%D0%B5%D0%B2-news781187.html", "text": "Нека и други фирми да помагат финансово на големи творци, след като държавата им обърна гръб Сега някои се хванаха, че големият писател Антон Дончев бил в управителния съвет на „Трейс груп“. Оставете писателя на мира! И какво като е? Очевидно е, че това е синекурна длъжност, за да се помогне финансово на големия наш творец. Няма лошо! Нека и други фирми да вземат на буксир творци, защото държавата отдавна им обърна гръб. Така че оставете на мира Антон Дончев – той нито е правил асфалт, нито е строил пътища! Обидно е в такива ситуации да се гаврите с хала на големите български творци. Ами ако не знаете, ще ви кажа: двама от най-големите ни белетристи са били назначени лично от Тодор Живков през 80-те години за съветници в Държавния съвет без някаква трудова характеристика. Просто си получават заплатата. Йордан Радичков и Ивайло Петров. Е, какво – няма лошо! Важна е значимостта на тяхното творчество, а не откъде са получавали заплати! Сподели:", "date": "2018.09.15", "title": "Долу ръцете от Антон Дончев"}
{"url": "https://pik.bg/%D1%82%D1%80%D0%B8%D0%BC%D0%B0-%D0%BC%D0%BE%D0%BD%D0%B3%D0%BE%D0%BB%D1%81%D0%BA%D0%B8-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D1%81%D0%B1%D0%B8%D0%B2%D0%B0%D0%BD%D0%B5-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news781083.html", "text": "Трима монголски студенти са приети в Спешния център в Благоевград след бой в кампуса на Американския университет, съобщи БТВ. Тази нощ скандал в центъра на Благоевград прераснал в бой между български и монголски студенти. В мелето стъклата на входните врати се счупили  и прорязали 3-ма монголски студенти. Те са прегледани в болницата в Благоевград и са освободени. От ръководството на западния университет заявиха, че щетите са леки и в момента се възстановяват. От полицията заявиха, че до момента задържани няма, а никой от пострадалите не е подал жалба. Сподели:", "date": "2018.09.15", "title": "Трима монголски студенти в болница след сбиване в Благоевград"}
{"url": "https://pik.bg/%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0-%D0%B3%D0%BE%D1%82%D0%B2%D0%B5%D0%BD%D0%B8%D1%82%D0%B5-%D0%BC%D0%B5%D1%82%D0%B5%D0%B6%D0%B8-%D0%BF%D1%80%D0%B5%D0%B4-%D0%BF%D0%B8%D0%BA-%D1%89%D0%B5-%D1%80%D0%B0%D0%B7%D0%BF%D0%BE%D1%80%D0%B5%D0%B4%D1%8F-%D0%BB%D0%B8%D1%87%D0%BD%D0%BE-%D0%B0%D0%BA%D0%BE-%D1%81%D0%B5-%D0%BF%D1%80%D0%B5%D0%BC%D0%B8%D0%BD-news781080.html", "text": "Остро коментира пред ПИК сигналите за готвени кървави метежи на протеста пред президенството словият вицепремиер и министър на отбраната Красимир Каракачанов. Според него протестърите сами разпространяват фалшиви новини за многобройната си численост, както и сценариите, за които ПИК съобщи (ВИЖТЕ В ОЩЕ ПО ТЕМАТА). Каракачанов е категоричен, че няма да допусне нарушаване на конституционния ред. Ето острият му коментар ексклузивно за ПИК. - Това ми се вижда някаква фалшива новина, която идва най-вероятно от страна на тези, които организират протестите, а целта е да си вдигнат акциите. Леко ми намирисва на предишната фалшива новина, която излизаше от подобни хора, че нощно време на военните леища, например в Безмер, кацат самолети с мигранти. - Това е един и същ център, който създава подобни фалишив новини, с които целят да нагнетят напрежението. Не ми се връзва цялата тази схема. - За готвен протест се знае отдавна. Но първо бяха обявили за 6-ти и се съра една групичка от 30 души, затова обявиха за 16-и. Не вярвам да са кой днае колко повече, нямам такава информация. Уж разчитат на българите от чужбина, които ще дойдат тук да кажат, че не искат правителството, но да видим. - Нека си има ден на отворените врати. Ние сме демократична държава. Всеки български гражданин например може да поиска разрешение от общината и ако получи такова, да си организира протести. Но всеки, кото се опитва да нарушава закона и по силов начин да променя легитимно избрана власт, ще отговаря пред закона. Това няма да му бъде разрешено, независимо кой е той. Протестите са едно, но някой ако мисли да прави бунтове, с които да руши, да пали или да му се върти в главата безумната мисъл да прави преврат - подобни неща няма как да се случат! - Ама как така Младен Маринов не можаха да го изберат - трябва първо указ, за да го изберат! Просто президентът не издаде указ за освобождаването му, защоо искането е получено в сряда. Два дни не са фатално забавяне. Още повече, че Младен Маринов си е на мястото като главен секретар, той си ръководи униформения състав и няма проблем. Това, че министъът е в оставка, също не значи, че не може да си изпълнява задълженията. С Младен Маринов преди час се видяхме на събора на петлите и той беше в качеството си на главен секретар. - Невъзможно е! Може на някой да му се въртят в главата такива сценарий, но трябва да му е ясно, че в момента, в който се премине границата на закона, ще има най-строги санкции. Лично аз ще разпоредя! Съгласен съм всеки да протестира за каквото иска, но ако си мислят, че като в други години някой ще напада полицаи и те няма да реагират, няма да стане. Полицаят и военният са на служба и защитават конституционно установения ред. И ако някой мисли, че може да ги провокира силово и ще остане това безнаказано, този път се е объркал генерално! Докато съм вицепремиер по сигурността, вариант някой да атакува полицай и да му се размине, няма да има! Това няма да се случи! Сподели:", "date": "2018.09.15", "title": "Красимир Каракачанов изригна за готвените метежи пред ПИК: Ще разпоредя лично, ако се премине границата на закона - най-строги санкции! Докато съм вицепремиер, полицаите и военните ще бранят конституционния ред"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BA%D1%80%D0%B0%D0%B9-%D1%80%D1%83%D0%B5%D0%BD-18-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%87%D0%B5%D0%BB%D0%B5%D0%BD-%D1%83%D0%B4%D0%B0%D1%80-%D0%B2-%D1%82%D0%BE%D0%BF%D0%BE%D0%BB%D0%B0-news781086.html", "text": "Загиналата е 18-годишната Айшен от Руен. Младата жена, която е шофьор от няколко месеца, пътувала за Бургас, където била на частни уроци. Тя тръгнала на път със семейния автомобил Пежо Партнер. По правия участък момичето е загубило контрол над автомобила и  се е забило в топола. Ударът е бил толкова жесток, че автомобилът бил смачкан до неузнаваемост, обясниха очевидци. Младата шофьорка издъхнала на място. \"Потресени сме от тази трагедия! Животът беше пред нея. Айшен имаше мечти, бъдеще... Крайно време е тези тополи да ги обезопасят. Колко още човешки живота трябва да се пропилеят, за да се вземат мерки?\", питат местни от Руен. Млада жена загина при удар в крайпътно дърво тази сутрин. Инцидентът е станал между селата Ябълчево и Руен, съобщава \"Флагман\". Сподели:", "date": "2018.09.15", "title": "ТРАГЕДИЯ КРАЙ РУЕН! 18-годишно момиче загина след челен удар в топола"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D0%B3%D0%BE%D1%82%D0%B2%D0%B5%D0%BD%D0%B8%D1%8F-%D0%BA%D1%8A%D1%80%D0%B2%D0%B0%D0%B2-%D0%BF%D1%80%D0%BE%D1%82%D0%B5%D1%81%D1%82-%D0%B8%D0%BC%D0%B0-news781100.html", "text": "Кървав бунт се готви утре в деня на отворените врати в президентството, научи агенция ПИК от няколко независими източника . Пред медията ни главният секретар на МВР и бъдещ вътрешен министър Младен Маринов коментира, че има сигнал, по който се работи. \"Имаме информация, по която работим, не точно за бунтове, но информация, която касае едно от мероприятитята, които ще се провеждат утре, защото те са няколко. Премиерът е информиран по каналния ред\", заяви пред репортер на агенция ПИК старши комисар Младен Маринов. Той допълни, че са взети всички мерки за всяка ситуация, тъй като утре има няколко мероприятия в София, включително и световното първенство по художествена гимнастика. \"Има още няколко заявени събития по закона за масовите мероприятия в Столична община. Взели сме мерки за охрана на всички\", каза още Маринов и, че ще има засилено полицейско присъствие, там където е необходимо, както и намеса за опазване на обществения ред. На въпрос на медията ни, дали сигналът, по който работят, е свързан с деня на отворените врати в президентството, Маринов отговори: \"Мерки са взети, но няма да оповестявам конкретна информация, защото се работи\". Сподели:", "date": "2018.09.15", "title": "САМО В ПИК! Главният секретар Младен Маринов пред медията ни за готвения кървав протест: Имаме сигнал, по който работим! Премиерът е уведомен"}
{"url": "https://pik.bg/%D1%82%D1%83%D1%80%D1%81%D0%BA%D0%B8-%D1%81%D1%8A%D0%B4-%D0%BE%D1%81%D1%8A%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%BA%D0%B0%D1%82%D0%B0-%D0%BC%D0%B8%D1%80%D0%B0-%D1%8F%D1%88%D0%B0%D1%80-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%B8-10-%D0%BC%D0%B5%D1%81%D0%B5%D1%86%D0%B0-%D0%B7%D0%B0%D1%82%D0%B2%D0%BE%D1%80-news781087.html", "text": "Съдът за тежки престъпления в турския град Айдън е осъдил на една година и 10 месеца затвор българката Мира Яшар Селямоглу, съобщи в. \"Миллиет\", цитиран от БНР. Тя беше задържана преди около година от турската полиция в град Дидим заедна с приятеля си - британския гражданин Джо Робинсън. Той е бил осъден на 7 години и 6 месеца затвор. Двамата бяха обвинени от турските власти за пропаганда в подкрепа на терористичната организация Кюрдска работническа партия (ПКК) и бяха арестувани. Причина за ареста бе публикуването на снимки, на които 24-годишният Джо Робинсън е показан в камуфлажна униформа с бойци от Силите за защита на народа - сирийски кюрдски милиции, които Турция определя като терористи заради връзките им с ПКК. Сподели:", "date": "2018.09.15", "title": "Турски съд осъди българката Мира Яшар на година и 10 месеца затвор"}
{"url": "https://pik.bg/%D0%B8-%D0%BD%D0%B8%D0%BD%D0%BE%D0%B2%D0%B0-%D0%BF%D0%BE%D0%BA%D0%B0%D0%BD%D0%B5%D0%BD%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%BE%D0%BE%D0%BD-%D0%B2-%D0%BD%D1%8E-%D0%B9%D0%BE%D1%80%D0%BA-%D0%BD%D0%BE-%D0%BD%D1%8F%D0%BC%D0%B0%D0%BB%D0%BE-%D0%B4%D0%B0-%D1%85%D0%BE%D0%B4%D0%B8-news781049.html", "text": "За съжаление тя няма да може да вземе участие в разговорите тъй като на същата дата ще бъде домакин в София на предварително уговорена среща с всички европейски посланици. Ето какво написа в обяснение на : Уважаеми господин Аяла, Скъпи Луис, Благодаря за поканата да участвам в срещата на Президиума на Социалистическия интернационал с държавните и правителствени ръководители от нашето политическо семейство на заседанието на Общото Събрание на ООН в Ню Йорк. Оценявам високо важността на темите за ефективно гарантиране на мир, устойчивост и зачитане на правата на човека и основните свободи, настоящата международна обстановка и световните предизвикателства. За съжаление няма да мога да взема участие в заседанието и разговорите. На същата дата - 27.09.2018 г., съм домакин в София на отдавна организирана моя среща с всички посланици на страните членки на Европейския съюз. На нея ще дискутираме предизвикателствата пред Европа в контекста на международните отношения и ще представя пред тях нашата визия за развитието на България и бъдещето на Европейския съюз. Пожелавам на Вас и колегите ползотворни и успешни разговори и оставам в очакване на следващата ни среща. Корнелия Нинова е поканена в качеството си на вицепрезидент на Социалистическия Интернационал да участва в срещата на Президиума на организацията с държавните и правителствени ръководители от политическото семейство на заседанието на Общото Събрание на ООН в Ню Йорк, съобщиха от пресцентъра на БСП. Сподели:", "date": "2018.09.15", "title": "И Нинова поканена на срещата на ООН в Ню Йорк, но нямало да ходи"}
{"url": "https://pik.bg/%D0%B7%D0%B0%D1%89%D0%BE-%D0%BC%D1%8A%D0%B6%D0%B5%D1%82%D0%B5-%D0%BD%D0%B5-%D0%B8%D0%B7%D0%BF%D0%B8%D1%82%D0%B2%D0%B0%D1%82-%D0%B2%D0%B8%D0%BD%D0%B0-%D1%81%D0%BB%D0%B5%D0%B4-%D1%81%D0%BB%D1%83%D1%87%D0%B0%D0%B9%D0%BD%D0%B0-%D0%B7%D0%B0%D0%B1%D0%B8%D0%B2%D0%BA%D0%B0-news780725.html", "text": "35% от жените и 1/5 от мъжете съжаляват за връзките си за една нощ. Затова пък 60% от мъжете са съкрушени от това, че не са се възползвали от пропусната възможност за секс. Това са установили учени от норвежския университет по естествени и технически науки след проучване сред 263 души на възраст от 19 до 37 години, пише „Дейли Мейл“. Едва 30% от жените и над 50% от мъжете не са съжалявали за решението си да прекарат нощта с непознат човек. И мъжете, както и жените са съжалили за случаен секс, по време на който не са успели да постигнат оргазъм. Почти 80% от жените и само 40% от мъжете са били доволни от решението си да не се подадат на импулса за случаен секс. Причината, най-вероятно е в това, че мъжете достигат до оргазъм по-често от жените. Освен това жените се притесняват да не забременеят или да не се заразят с венерически болести, както и са обезпокоени за репутацията си. Резултатите може да бъдат обяснени и от гледна точка на еволюцията. Случайните връзки повишават шансовете на мъжете за бащинство, но за жените тази перспектива не е изгодна. Именно за това мъжете ги вълнува повече количеството на сексуалните връзки, а жените – качествата на партньорите. Сподели:", "date": "2018.09.15", "title": "Защо мъжете не изпитват вина след случайна забивка?"}
{"url": "https://pik.bg/%D0%BE%D1%82-%D0%BC%D0%B2%D1%80-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D0%B4%D0%B5%D0%BD%D1%8F-%D1%85-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%B5-%D1%81%D0%BF%D0%B8%D1%80%D0%B0%D0%BD%D0%B5-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-news781109.html", "text": "Няма да се допусне нарушаване на обществения ред и е създадена необходимата организация. Това отговориха на запитване на ПИК от МВР по повод сигналите за готвен кървав сценарий за преврат и обявяване на извънредно положение. Както медият ани съобщи, денят \"Х\" е насрочен за утре, за когато се обявени антиправителствени протести с участието на българи от чужбина, научи ПИК от няколко независими източника от МВР и ДАНС. По \"странно съвпадение\" пак за утре президентът Румен Радев е обявил ден на отворените врати на \"Дондуков 2\". Според сценария под това прикритие в сградата на президенството ще нахлуе организирана група от хора и ще поиска директно от Радев да обяви извънредно положение. Провокаторите очакват полицията да се намеси, да настъпи хаос и да се пролее кръв. По план размирниците трябва да се пренесат пред сградата на Министерски съвет и да се опитат да нахлуят в нея. Ето как отговориха от пресцентъра на МВР за готовността за действие пред ПИК. \"Във връзка със заявения за утре – 16 септември протест в центъра на София и съвпадането му с още няколко публични мероприятия, от СДВР и Столична община създават организация за спокойното им протичане. Осигурено е достатъчно полицейско присъствие, за да не се допуска нарушаване на обществения ред и спокойствието на гражданите. Възможни са временни спирания или пренасочване на движението при необходимост, като целта е да не се пречи на очаквания засилен трафик с оглед предстоящия първи учебен ден и завръщането на голям брой автомобили в столицата. Осигурен е достатъчен полицейски състав, който да гарантира мирното протичане на протестните действия и недопускане на нарушаване на възприетите законови норми за обществен ред\". Сподели:", "date": "2018.09.15", "title": "От МВР пред ПИК за деня Х: Възможно е спиране на движението в София"}
{"url": "https://pik.bg/%D0%BF%D0%B5%D1%82-%D1%81%D1%82%D0%B0%D0%BD%D0%B0%D1%85%D0%B0-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D1%84%D0%BB%D0%BE%D1%80%D1%8A%D0%BD%D1%81%E2%80%9C-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%B0%D1%80%D0%BE%D0%BB%D0%B8%D0%BD%D0%B0-news781104.html", "text": "Достигналият до бреговете на САЩ ураган „Флорънс“ е довел до смъртта на петима души в щатите Северна и Южна Каролина, предава CNBC, цитирани от „Фокус“. първоначално бе обявено за четири жертви. Съобщава се за излезли от коритата реки и за повалени дървета. Очаква се регионът в близките два дни да бъде застигнат от проливни дъждове. „Изглежда, че няма да има община или човек, който да не пострада по някакъв начин от урагана“, заяви губернаторът на Северна Каролина Рой Купър. Майка и бебе са загинали, след като върху дома им в град Уилимингтън в Северна Каролина пада дърво. В град Пендър жена е починала от сърдечен удар, а лекарските екипи не са успели да я спасят заради блокираните пътища. 78 годишен човек загинал при токов удар, след като се е опитвал в проливния дъжд да оправи електрозахранването на къщата си. Петият човек е бил буквално издухан от вятъра. „Флорънс“ е трета степен ураган от петбалната скала като скоростта на ветровете достига до 190 км/ч. Очакват се до 100 сантиметра дъжд по бреговете на Северна и Южна Каролина по данните на метеоролозите. Белият дом съобщи, че президентът на САЩ Доналд Тръмп е говорил с щатските и местните власти, уверявайки ги, че е подготвена федерална помощ. Очаква се той да обиколи пострадалите региони следващата седмица. Сподели:", "date": "2018.09.15", "title": "Пет станаха жертви на урагана „Флорънс“ в Северна и Южна Каролина"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BD%D0%B8%D0%BA%D0%BE%D0%BB%D0%B0-%D1%84%D0%B8%D0%BB%D1%87%D0%B5%D0%B2-%D0%B1%D0%B5%D0%B7%D0%BC%D1%8A%D0%BB%D0%B2%D0%B5%D0%BD-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%84%D0%B8%D0%BB%D0%BA%D0%BE-%D1%81%D0%BB%D0%B0%D0%B2%D0%BE%D0%B2-news781118.html", "text": "Бившият главен прокурор Никола Филчев остана безмълвен при новината за смъртта на Филко Славов. Припомняме, че легендарният шеф на баретите се самоуби снощи в дома си в Банкя, както съобщи ПИК. Славов минаваше за особено близък до ексглавния прокурор Никола Филчев. Двамата са съседи, техен съсед е и Алексей Петров. Репортер на ПИК потърси Никола Филчев за коментар. Веднага, след като разбра причината за обаждането ни, бившият обвинител №1 прекъсна връзката, безмълвен от наученото. Славов е боледувал тежко в последните години. Лекувал се във Франция. Според някои версии вчера се е самоубил, но според хора от семейството му си е отишъл вследствие на заболяването. Сподели:", "date": "2018.09.15", "title": "ИЗВЪНРЕДНО В ПИК! Никола Филчев безмълвен за смъртта на Филко Славов"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BF%D1%8A%D1%82%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B3%D0%BE%D1%82%D0%B2%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0-19-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news781023.html", "text": "Операция EDWARD – Европейски ден без загинали на пътя (Еuropean Day Without A Road Death)  се организира от Европейската мрежа на службите на пътна полиция TISPOL, съобщава „Конкурент“. Тя ще се проведе в цялата страна на 19 септември. Целта е в този ден да няма нито един загинал човек по пътищата на територията на стария континент. Информация за предстоящата операция съобщи на брифинг в областната дирекция на МВР във Видин главен инспектор Владимир Герасимов -  началник на сектор „Пътна полиция“. Европейският ден без загинали на пътя е част от Европейската седмица на мобилността от 16 септември до 22 септември. Мотото на седмицата на мобилността е „Мултимодалност “ с подтема „Комбинирай! Движи се!“. Идеята е хората да използват различни превозни средства, за да се придвижват алтернативно и по-безопасно. Мотото на операцията за България е „Безопасни мобилни комбинации за живот“. Целта е повече хора да се убедят във възможностите и удобството на използването и на алтернативни варианти за придвижване. Специална страница, посветена на EDWARD, ще бъде достъпна от сайта на МВР и отдел „Пътна полиция“. По традиция  часовник- активен брояч на деня, ще отчита оставащото време до старта на операцията в 00:00 часа на 19 септември. Сподели:", "date": "2018.09.15", "title": "ВНИМАНИЕ! Пътна полиция готви специална операция на 19 септември"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%8F%D0%B2%D0%BE%D1%80-%D0%BD%D0%BE%D1%82%D0%B5%D0%B2-%D0%B8-%D0%BF%D0%B0%D0%B2%D0%B5%D0%BB-%D1%88%D0%BE%D0%BF%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8-%D0%B7%D0%B0-%D1%83%D1%82%D1%80%D0%B5%D1%88%D0%BD%D0%B8%D1%8F-%D0%BC%D0%B5%D1%82%D0%B5%D0%B6-%D0%B2-%D1%81%D0%BE%D1%84%D0%B8%D1%8F-news781125.html", "text": "Новината за готвения сценарий за разбунване на държавата и обявяване на извънредно положение нагорещи политическите и обществени духове. Денят \"Х\" е насрочен за утре, за когато се обявени антиправителствени протести с участието на българи от чужбина, научи ПИК от няколко независими източника от МВР и ДАНС. По \"странно съвпадение\" пак за утре президентът Румен Радев е обявил ден на отворените врати на \"Дондуков 2\" (ВИЖТЕ В ОЩЕ ПО ТЕМАТА). Според сценария под това прикритие в сградата на президенството ще нахлуе организирана група от хора и ще поиска директно от Радев да обяви извънредно положение. Провокаторите очакват полицията да се намеси, да настъпи хаос и да се пролее кръв. По план размирниците трябва да се пренесат пред сградата на Министерски съвет и да се опитат да нахлуят в нея. ПИК потърси за мнение политици от всички партии, експерт и кадри в МВР за очакваните разирици. \"Нямам коментар, нямам достатъчно информация. Не мога да потвърдя или отрека подобно нещо. Няма как да коментирам подобно нещо\", лаконично отговори пред ПИК заместник-председателят на Народното събрание Явор Нотев. Съпартиецът му от \"Атака\" и заместник на Волен Сидеров - Павел Шопов, отказа да отговаря на въпроси на ПИК. \"Не желая да отговарям на въпросите ви\", каза Шопов и затвори телефона си. Припомняме, че по-рано днес п ред медията ни главният секретар на МВР и бъдещ вътрешен министър Младен Маринов коментира, че има сигнал, по който се работи. По-рано Десислав Чуколов от \"Атака\" подробно разкри замисъла на провокаторите, а вицепремиерът Красимир Каракачанов се закани, че няма да позволи размирици. Сподели:", "date": "2018.09.15", "title": "ПЪРВО В ПИК! Явор Нотев и Павел Шопов с горещи коментари за утрешния метеж в София"}
{"url": "https://pik.bg/%D1%82%D0%B0%D0%B9%D1%84%D1%83%D0%BD%D1%8A%D1%82-%E2%80%9E%D0%BC%D0%B0%D0%BD%D0%B3%D1%85%D1%83%D1%82%E2%80%9C-%D0%B2%D0%B7%D0%B5-%D0%BF%D1%8A%D1%80%D0%B2%D0%B8%D1%82%D0%B5-%D1%81%D0%B8-%D1%87%D0%B5%D1%82%D0%B8%D1%80%D0%B8-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news781070.html", "text": "Тайфунът „Мангхут“ удари северната част на Филипините, като донесе поройни дъждове и причини големи разрушения по пътя си, съобщи БТВ. Според информацията, двама спасители са загинали при борба със свличанията на земни маси от свлачищата. Възможно е броят на жертвите да нарастне. Съобщава се за над 40 случая на свличания на земни маси в северния регион Кордилера, според Рикардо Джалад, изпълнителен директор на националния съвет за управление на рисковете. Две жени са загинали в град Багио при свличане на земни маси, предаде „Франс Прес“. Телата им са открити от полицаи след срутване на част от хълм, подкопан от силните дъждове. Тайфунът „Мангхут“ отслабна над северните части на Филипинте и и се очаква да се насочи извън филипинската територия тази вечер. Скоростта на постоянните ветрове спадна до 170 км/ч, с пориви достигащи 260 км/ч. Това беше най-силният тайфун, засегнал Филипините тази година. Мангхут се движи на запад с 25 км/ч, насочвайки се към Южен Китай или Хонконг. Сподели:", "date": "2018.09.15", "title": "Тайфунът „Мангхут“ взе първите си четири жертви на Филипините"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D1%81%D0%B4%D0%B2%D1%80-%D0%B8%D0%B2%D0%B0%D0%B9%D0%BB%D0%BE-%D0%B8%D0%B2%D0%B0%D0%BD%D0%BE%D0%B2-%D0%B7%D0%B0-%D0%B3%D0%BE%D1%82%D0%B2%D0%B5%D0%BD%D0%B8%D1%8F-%D0%BA%D1%8A%D1%80%D0%B2%D0%B0%D0%B2-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%BF%D1%8A%D0%BB%D0%BD%D0%B0-%D0%B3%D0%BE%D1%82%D0%BE%D0%B2-news781098.html", "text": "Кървав протест се готви в София, който има за цел да свали легитимно избраното правителство, както ПИК съобщи (ВИЖТЕ В ОЩЕ ПО ТЕМАТА). За целта са организирани няколко групи провокатори, които да използват денят на отворените врати в президентството, който Румен Радев реши да направи точно, когато е обявен масовия протест. Агенция ПИК потърси за коментар шефа на СДВР Ивайло Иванов с въпроси дали полицията има готовност да опази правовия ред и да не допусне кръвопролития. \"За тези процеси в СДВР се готвим винаги и много отдавна. Не подценяваме нито едно мероприятие, държим връзка с всички. Колегите работят и е създадена организация\", заяви пред репортер на агенция ПИК старши комисар Иванов. На въпрос дали има информация, конкретно за готвен бунт в президентството, началникът на СДВР допълни: \"Ние не подхождаме лекомислено към нито едно мероприятие. Взели сме всички мерки\". Сподели:", "date": "2018.09.15", "title": "ИЗВЪНРЕДНО В ПИК! Директорът на СДВР Ивайло Иванов за готвения кървав протест: В пълна готовност сме за всички ситуации!"}
{"url": "https://pik.bg/%D0%BB%D0%B5%D0%BA-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B3%D0%BE%D1%80%D1%8F-%D0%B2-%D1%81%D0%B5%D0%BB%D0%BE-%D0%BA%D1%80%D0%B0%D0%B9-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news781072.html", "text": "Лек автомобил е горял в село Куцина, край Велико Търново, съобщава радио „Фокус – Велико Търново“, като се позовава на информация от Регионална дирекция „Пожарна безопасност и защита на населението“. Сигналът за запален автомобил „Опел Вектра“ с газова уредба е получен малко след 13:00 часа на 14 септември (петък). На място се е отзовал екип на Районната служба в Полски Тръмбеш с един противопожарен автомобил и трима пожарникари. Пожарът в възникнал в следствие на техническа неизправност в горивната система. Пламъците са унищожили двигателния отсек, предния капак, бронята и предното стъкло. Пожарникарите са успели да спасят останалата част от автомобила. Сподели:", "date": "2018.09.15", "title": "Лек автомобил горя в село край Велико Търново. Няма пострадали"}
{"url": "https://pik.bg/%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8%D1%85%D0%B0-%D1%81-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D0%BA%D0%BE%D1%8F%D1%82%D0%BE-%D0%B5-%D0%BF%D1%83%D1%81%D0%BD%D0%B0%D1%82%D0%B0-%D0%BD%D0%B0-%D0%B2%D0%BE%D0%B4%D0%B0-news781075.html", "text": "Първата подводница, разработена и построена в Южна Корея е тържествено пусната на вода, предава Regnum, цитирани от „Фокус“. Новата подводница е кръстена „Досан Ан Чанхо“ на името на известен борец срещу японската окупация на полуострова. Ширината на 3 000-тонната подводница е 9,6 метра, а дължината 83,3 метра. Представител на военноморските сили на страната отбеляза, че подводницата ще засили отбранителната способност на флота. „Досан Ан Чанхо“ е първата подводница, която е изцяло разработена в Южна Корея. Повечето ѝ части (76%) са местно производство. Според програмата за национално въоръжение на Сеул, в следващото десетилетие на въоръжение трябва да постъпят още осем такива подводници. Сподели:", "date": "2018.09.15", "title": "В Южна Корея се похвалиха с първата си собствена подводница, която е пусната на вода"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BE%D0%B1%D1%8F%D0%B2%D0%B8-%D1%87%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BD%D0%BE-news781084.html", "text": "Бившият министър на външните работи на Великобритания Борис Джонсън заяви, че подкрепя министър-председателя Тереза Мей, но не и нейните предложения как да се осъществи излизането на страната от Европейския съюз, съобщава „Ройтерс“, цитирана от „Фокус“. „Не става дума за нейното водачество, а за нейната политика – уточни позицията си Джонсън. - Аз не я предизвиквам. Но съм против плана от „Чекърс“. Борис Джонсън подаде оставка от поста външен министър след предложения от  министър-председателя план за излизане на страната от Европейския съюз. Според него този план ще подчини Великобритания на решенията на Брюксел. Сподели:", "date": "2018.09.15", "title": "Борис Джонсън обяви, че подкрепя Тереза Мей, но..."}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%82%D0%BE%D1%80%D0%B8%D1%82%D0%B5-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0---%D0%B1%D0%B8%D0%B2%D1%88%D0%B8-%D0%B2%D0%BE%D0%B5%D0%BD%D0%BD%D0%B8-%D1%81%D0%B5-%D0%BC%D0%BE%D0%B1%D0%B8%D0%BB%D0%B8%D0%B7%D0%B8%D1%80%D0%B0%D1%82-%D1%81-%D1%83%D0%BD%D0%B8%D1%84%D0%BE%D1%80%D0%BC%D0%B8--news781126.html", "text": "За членовете от София е желателно да присъстват за да може при необходимост да пресекат незабавно всякакви провокации от страна на платените агент провокатори на Сорос, чужди държави и служби! Всички симпатизанти на двете организации могат да облекат военно полеви униформи, но без отличителни знаци или с шевроните на съюза. Същото се отнася и за представителите които всички регионални структури ще изпратят изпреварващо да присъстват и запознаят с оперативната обстановка на място. За структурите в страната и всички групи базирани на южната граница - мобилизация и пълна готовност /ако народа не се разотиде а остане на улиците и площадите готов да се бори за свободата си/ да бъдат прехвърлени организирано в София за да го защитят от всяко едно незаконно насилие! И да му помогнат да си върне държавността и възроди отново Родината! Ако народа ни докаже че е народ от герои и воини а не мърши покорни и че не се бори за кокъл а за СВОБОДА, ПРАВДА И СПРАВЕДЛИВОСТ - ще му помогнем ! При нужда от прехвърляне на допълнителни сили форма за участниците военно полева. Присъствието на превъзхождаща сила - предотвратява всяко едно незаконно насилие! Всички командири в страната да се свържат и мобилизират своите хора и останат в готовност, поддържайки непрекъсната връзка с щаба. Да живее свободна, неделима, независима и отново Велика България! Бивши военни се разкриха като част от организаторите на готвения за утре кървав метеж в София, за кой съобщи в ПИК (ВИЖТЕ В ОЩЕ ПО ТЕМАТА). Освен вече заявените платени провокатори, които в утрешния ден ще опитат да направят преврат срещу легитимно избраното правителство, бивши военни, зад които стои сержант, също дават заявка да се включат в протеста. Във Фейсбук страницата си организации от бивши военни - Воински съюз \"Васил Левски\" и БНД \"Шипка\", се обръщат към всички свои симпатизанти да са в бойна готовност, за да противодействат на провокаторите на Сорос на метежа. Ето и пълното им съобщение, което шашна фейсбук в последните минути: ИЗВЪНРЕДНО СЪОБЩЕНИЕ! НА ВНИМАНИЕТО НА ЧЛЕНОВЕТЕ НА ВОИНСКИ СЪЮЗ И БНД ШИПКА! Във връзка с организираните протести в София на 16, 09. 2018 година Националният Оперативно Команден щаб обявява мобилизация на състава! Ако протеста е за връщане на цялата власт, свобода, достойнство, ресурси и бъдеще на народа и ускорено Ново Българско Национално Възраждане /а не за няколко часа разходка, преговори з а постове и изпускане парата на народа или за смяната на продажните и алчни партийни елити с други също толкова престъпни и алчни/ ще бъде реализиран следният план: Сподели:", "date": "2018.09.15", "title": "ПЪРВО В ПИК! Ето кои са провокаторите за протеста - бивши военни се мобилизират с униформи и извънредни призиви"}
{"url": "https://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F%D1%82-%D0%BA%D0%BC%D0%B5%D1%82-%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%B2-%D0%BF%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%B0%D0%B9%D0%BE%D0%BD%D0%B0-%D0%BA%D1%80%D0%B0%D0%B9-%D0%BF%D0%B0%D0%BD%D1%87%D0%B0%D1%80%D0%B5%D0%B2%D0%BE-news781041.html", "text": "Традицията с почистването е много важна, защото се обръща към хората. Това заяви пред сутрешния блок на БТВ столичният градоначалник Йорданка Фандъкова. Тя лично се включи в почистването на района около Панчарево. „Много е важно всеки да има съзнание – кометнтира Фандъкова. - В едно семейство ако трима чистят, а един цапа, ще е мръсно. Нека наистина изчистим София и се опитваме да я поддържаме максимално чиста. Нека да пазим града и страната си. От Инспектората в момента се почистват подходите към града. И на други места върви почистване. Ефекта от това почистване определено е е видим. Панчарево е едно прекрасня място, където хората се събират и почиват. Има достатъчно места, контейнери. Има обаче ужасно много фасове.Призовавам всички, нека бъдем прибрани и се държим наистина културно“. Сподели:", "date": "2018.09.15", "title": "Столичният кмет Йорданка Фандъкова се включи в почистването на района край Панчарево"}
{"url": "https://pik.bg/%D0%BA%D0%BC%D0%B5%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D0%B5%D0%BA%D1%81%D1%82%D1%80%D0%B5%D0%BC%D0%BD%D0%BE-%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%BE-%D0%B8%D0%B7%D0%BA%D0%B0%D1%87%D0%B2%D0%B0%D0%BD%D0%B5-%D1%81-%D0%B0%D1%82%D0%B2-news781081.html", "text": "Кметът на село Плетена, община Сатовча, Радослав Кълков и приятелят му, монтьорът Ахмед Спахиев, пострадаха при катастрофа с машина за екстремно планинско изкачване с бъги в местността Тепавицата. Пътният инцидент стана в четвъртък около 14,50 часа на път с надлъжен наклон, съобщава \"Струма.бг\". Монтьорът и кметът тръгнали с бъги към планината. Водачът загубил управление, забили се в крайпътния скат и се преобърнали в канавката. Спахиев бил направил подобрения на машината, от четирите страни имало поставени ролбари, които омекотили удара и ги спасили от сериозни травми. Успели сами да излязат от преобърналото се АТВ, след което потърсили помощ от приятели. След лекарския преглед в болницата в Гоце Делчев е установено, че кметът Р. Кълков е с натъртвания, без сериозни травми и вътрешни наранявания. Той е освободен за домашно лечение. Приятелят му е приет за лечение в местната болница „Иван Скенедров“ в Гоце Делчев с гръдна контузия, има четири счупени ребра и пневмоторакс, не е губил съзнание и е контактен, каза болничният управител д-р Мария Радойкова. Тя допълни, че пострадалият остава за лечение в хирургично отделение. За пътния инцидент е информирана и полицията, обстоятелствата се изясняват от служители на реда. От ОД на МВР – Благоевград съобщиха, че самоделното колесно превозно средство е с неустановена марка и модел, то не е регистрирано по надлежния ред. Сподели:", "date": "2018.09.15", "title": "Кмет пострада при екстремно планинско изкачване с АТВ"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D0%B4%D0%BE%D0%BA%D0%B0%D1%82%D0%BE-%D0%BD%D0%B5-%D1%81%D0%B5-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%BE%D0%B3%D1%8A%D0%BD%D1%8F%D1%82-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D1%81%D0%B8%D0%BB%D0%B0-news781074.html", "text": "Ангела Меркел каза, че свалянето на санкциите срещу Русия в момента е невъзможно. Канцлерът на Германия е на обиколка в балтийските републики и беше попитана за евентуалната отмяна на ограниченията. Меркел отговори, че такава дори не може да се обсъжда, докато Москва не осъществи реално спиране на огъня в Украйна. Санкциите бяха наложени, когато през 2014-а Русия анексира Крим от Украйна. Европейският съюз обвинява Русия и в подкрепа на сепаратистите в Донецк и Луганск. Конфликтът отне живота на повече от 10 хиляди души. В четвъртък европейският съюз автоматично удължи санкциите срещу 155-ма руснаци и 44 институции и компании за още 6 месеца. Сподели:", "date": "2018.09.15", "title": "Меркел: Докато не се прекрати огънят в Украйна, санкциите срещу Русия остават в сила"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B4-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE-%D0%B8-%D0%B1%D0%B8%D1%82%D0%BA%D0%B0%D1%82-news781054.html", "text": "- - Предполагам, че имате предвид митингът, който се подготвя от групи българи, живеещи в чужбина. Честно казано, само като по телевизията гледам физиономиите на тези хора, нямам съмнения, че е възможно и да имат такива намерения. Притеснен съм, но ако трябва да съм откровен, съм скептично настроен, че това може да се случи. Звучи ми съшито с бели конци. Тези неща не стават така. - От самото начало – и в доклада, и в самата група, позицията ми бе твърда, ясна и категорична. За огромно съжаление се случи нещо крайно неприятно и против духа на Европейския съюз. За първи път бюрокарти си позволиха да наказват суверенна държава. Това е крайно неприемливо и нередно. - На базата на спорни доклади, подписани от различни правозащитни организации в Унгария, за които не е тайна, че се финансират и реално работят при Сорос. А е ясно, че той води война срещу унгарското правителство. Дразнят се, че Виктор Орбан показва, че е силна фигура и може да управлява нацията независимо от всичко и с твърда позиция, която отстоява. Дразнят се от това, че унгарците решиха да затворят границите си за нелегалните мигранти и да се противопоставят. И всичко това на фона на поредните протести по улиците на Германия и Франция срещу престъпленията, извършвани от нелегалните мигранти. Европарламентът ясно показа, че съществува ярво разделение в обществото. Голям цинизъм бе, че в деня, когато се водеше този диалог за Европа, председателят на Европарламента Жан-Клод Юнкер, с поведение на генерален секретар на СССР, излезе на трибуната и насочи вниманието към смяната на часовото време и дали трябва то да съществува. И това ако не е цинизъм? Позицията при гласуването ни бе твърда. Заедно с ГЕРБ категорично подкрепихме Орбан. Останалите ни представители в Европарламента обаче дадоха гласа си срещу тази позиция. - Ние вчера (б.р петък) също излязохме с декларация по въпроса. Пътувах и нямам представа докъде са стигнали нещата. Тези разговори трябва да се водят в Министерския съвет. Трябва да се обсъдят нещата с премиера и той да си каже. Иначе категорично подкрепям тяхното искане. Няма никакви различия. - Определено няма разминаване. На една позиция сме и го показахме при гласуването. Не мога да кажа защо се е получило така и въпросната декларация е само от името на „Атака“, след като позицията ни е същата. Предполагам, че става дума за някакво техническо разминаване. Категорично подкрепям колегите в това им искане. Сподели:", "date": "2018.09.15", "title": "САМО В ПИК! Евродепутатът Ангел Джамбазки за кървавия протест пред президентството и битката за Орбан в ЕС"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-10-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D1%80%D1%83%D1%88%D0%B5%D0%BD%D0%B8%D0%B5-%D0%BD%D0%B0-%D1%84%D0%B5%D1%80%D0%B8%D0%B1%D0%BE%D1%82-%D0%BA%D1%80%D0%B0%D0%B9-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news781038.html", "text": "Най-малко 10 души са загинали, още 11 са безследно изчезнали при крушение на ферибот край бреговете на индонезийския остров Сулавеси, предава ТАСС, цитирани от „Фокус“. Според местните медии на ферибота е избухнал пожар, докато на борда са се намирали 147 души, след което съдът потънал. Спасителите са успели да достигнат до съда три часа след подаването на сигнала за бедствие заради лошото време. 125 пътници на кораба са спасени. Причините за пожара се изясняват. Сподели:", "date": "2018.09.15", "title": "Най-малко 10 загинали при крушение на ферибот край Индонезия"}
{"url": "https://pik.bg/%D0%B5%D0%BA%D0%B8%D0%BF-%D0%BE%D1%82-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0-%D0%BF%D1%80%D0%B8-%D0%B1%D0%B5%D0%B4%D1%81%D1%82%D0%B2%D0%B8%D1%8F-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D1%82%D1%8A%D1%80%D0%BD%D0%BE%D0%B2%D1%81%D0%BA%D0%BE-news780985.html", "text": "Доброволното формирование за защита от бедствия и аварии в община Велико Търново от днес започна ефективната си работа, съобщи БНР. Едногодишно обучение в Противопожарната служба преминаха 6 мъже и 6 жени. Те получиха удостоверенията си на празника на пожарникаря във великотърновското село Балван. Инженери, преподаватели, юристи и пенсионери от днес реално се включват в помощ на великотърновските пожарникари. 6 от доброволците са жени. Ина Георгиева и Ренета Керемедчиева споделиха, че за тях това е кауза: “Бяха точно наводнения и реших, че е много благородно да се включим и да имаме формирование, което да помага на хората в беда. Това е кауза, това е мисия. Аз съм израснала в семейство, в което баща ми е бил пожарникар“. На професионалния празник на пожарникаря във великотърновското село Балван бяха открити две специализирани площадки за обучения на деца. Директорът на областната противопожарна служба Красимир Кръстев каза: “Ако обучим 100 деца, пет да дойдат да кандидатстват с мерак, супер! В крайна сметка, да научим децата да могат да се предпазват“. Сподели:", "date": "2018.09.15", "title": "Екип от доброволци се включва при бедствия във Великотърновско"}
{"url": "https://pik.bg/%D0%BD%D0%B0%D0%BA%D0%B0%D0%B7%D0%B0%D1%85%D0%B0-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D1%8E%D0%BD%D0%B8%D0%BE%D0%BD-%D0%B8%D0%B2%D0%BA%D0%BE%D0%BD%D0%B8-%D0%BA%D0%BE%D0%B9%D1%82%D0%BE-%D1%87%D0%B0%D1%82%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BA%D1%83%D1%80%D1%81-%D1%81%D0%BD%D0%B8%D0%BC%D0%BA%D0%B0-news781097.html", "text": "Дисциплинарно наказание наложи фирма „Юнион Ивкони” на своя шофьор, който разглежда мобилния си телефон по време на курс, съобщава \"Трафик Нюз\". „В момента пътувам за морето от около 2 часа и 30 минути, а шофьорът вече е провел около 7 телефонни разговора. Пали цигара след цигара, както и не изпуска от ръцете си телефона, защото преглежда Фейсбук, разглежда снимки, вицове, коментира и добавя нови приятели”, разказа възмутена пътничка, изпратила снимки и видео от свое пътуване до Бургас. „Не смятам, че е нормално, при положение че този човек носи отговорност за всички пътуващи. И вместо да станат по-внимателни след всички тези катастрофи с автобуси през годината, шофьори продължават да шофират по този начин”, допълва жената. След запитване на \"Трафик Нюз\", от фирма „Юнион Ивкони” реагираха много бързо и направиха проверка по случая. „На база публикувания  снимков материал, извършихме подробна проверка по случая и ви информираме, че събитието наистина е настъпило в наш автобус по направление Бургас. Въпреки обяснението от страна на водача, че му е поискан телефонният номер на офиса ни в гр. Стара Загора от пътника, стоящ зад него, ръководството на фирмата не толерира разсейването му дори за секунда. Основен приоритет на „Юнион Ивкони” ООД винаги е бил здравето и безопасността на пътниците. В тази връзка искаме да благодарим на пътничката, предоставила сигнала, а на водача е наложено дисциплинарно наказание. Въпреки негативния имидж, който ни носи подобен вид прояви сме с твърдо становище, че подобни критични отклонения ще се избягват в бъдеще при наличието на активно и обективно гражданско общество”, посочи Н. Цанкова, търговски мениджър „Вътрешни линии” във фирмата. Сподели:", "date": "2018.09.15", "title": "Наказаха шофьор на \"Юнион Ивкони\", който чати във Фейсбук по време на курс (СНИМКА)"}
{"url": "https://pik.bg/%D1%89%D0%B5-%D0%B8%D0%BC%D0%B0-%D0%BB%D0%B8-%D1%80%D0%B0%D0%B7%D0%B4%D1%8F%D0%BB%D0%B0-%D1%80%D0%B0%D0%B7%D0%BB%D0%B8%D1%87%D0%B8%D1%8F-%D1%81%D0%BF%D1%8A%D0%B2%D0%B0%D1%82-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news780984.html", "text": "Мишел Барние заяви, че в преговорите за Брекзит остават. Те се отнасят по-специално за бъдещето на ирландската граница и системата на ЕС за защита имената на храните, съобщава \"Ройтерс\". Барние написа в \"Туитър\", че е имал с британския си колега Доминик Рааб тази сутрин за напредъка, който техните екипи са постигнали за споразумението за излизането на Великобритания от Общността, пише \"Нюз.бг\". Европейският съюз иска споразумение за излизането на Великобритания от Общността, за да гарантира, че няма да има твърда граница между Северна Ирландия и Република Ирландия. Той също така иска , която предвижда например, че терминът \"шампанско\" може да се използва само за пенливо вино от определен регион на Франция или че сиренето фета е само от Гърция. Главният преговарящ на Европейския съюз за Брекзит важните различия между ЕС и Великобритания полезен диалог Обединеното кралство да подкрепи системата на ЕС за географски указания Сподели:", "date": "2018.09.15", "title": "ЩЕ ИМА ЛИ РАЗДЯЛА? Различия спъват сделката за Брекзит"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B6%D0%B5%D1%81%D1%82%D0%BE%D0%BA%D0%BE-%D0%BC%D0%B5%D0%BB%D0%B5-%D0%B2-%D0%BE%D0%B1%D1%89%D0%B5%D0%B6%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D1%80%D0%B0%D0%BD%D0%BE-%D1%82%D0%B0%D0%B7%D0%B8-%D1%81%D1%83%D1%82%D1%80%D0%B8%D0%BD-news781046.html", "text": "Четирима студенти-чужденци са с порезни рани от счупени стъкла след сбиване рано тази сутрин в общежитието на Американския университет в България /АУБ/ в Благоевград. Сигналът за сбиването, в което са участвали 15-на души, е получен към 4 часа от Първи корпус на студентски комплекс „Скаптопара” на АУБ. Четири патрулки и линейка на ЦСМП-Благоевград са се отзовали на сигнала за масовото сбиване. Конфликтът е започнал още с излизането от нощен клуб в Благоевград, продължил е в общежитието, съобщава БГНЕС. В резултата на сбиването е счупена стъклена врата на комплекса. От падналите стъкла порезни рани са получили румънка, рускиня и монголец. Порезната рана на румънката е на шията, на останалите двама по ръцете, пострадалите са шити от дежурните в Спешно-приемно отделение на МБАЛ-Благоевград и малко преди 6 ч. тази сутрин са освободени за домашно лечение. Малко преди това сбиване има още едно, то е станало пред дискотека „D*MOON”. Сподели:", "date": "2018.09.15", "title": "БРУТАЛНО! Жестоко меле в общежитието на Американския университет рано тази сутрин!"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B8-%D0%BE%D0%B1%D1%80%D0%B0%D1%82%D0%B8-%D0%B7%D0%B0-%D0%BE%D0%B2%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BB%D0%B8%D1%87%D0%BD%D0%B8%D1%8F-%D0%B6%D0%B8%D0%B2%D0%BE%D1%82-%D0%B7%D0%B0-%D0%B1%D0%BB%D0%B8%D0%B7%D0%BD-news781020.html", "text": "ОВЕН Предупреждавам ви за неочаквани обрати. Вашите колеги подкрепят начинанията ви и ви гарантират професионални успехи. Прибързаността отново е нежелателна. Създайте си приятна атмосфера на работното място. Бъдете съсредоточени в задачите си, за да избегнете провалите и финансовите загуби. ТЕЛЕЦ Трудностите на работното място изобщо не трябва да ви притесняват. Ще се справите успешно със задачите си и ще докажете уменията си. Справете се с неприятелите си и подобрете материалното си състояние. Няма да ви липсват предложения за пътувания, свързани с разширяване на бизнеса ви, които може да са неочаквани, но въпреки това ги обмислете. БЛИЗНАЦИ Още се занимавате с неразрешени проблеми, които ще се отразят на вашето самочувствие и може да променят личния ви живот. Желанието ви да сте в полза на хората няма да се хареса на близките ви. Решили сте на всяка цена да направите промени на работното си място. Не се доверявайте на погрешни съвети, а разчитайте на интуицията си. РАК Ще ви се отдаде възможност да обмислите нови варианти, разкриващи пред вас добри професионални перспективи. Прибързаността може да е повод за провал на замисленото. Ще се радвате на спокойствие. Разкривате нови източници на доходи. Пазете се от сплетни, недобронамерени съвети и клевети от колеги - завистници. ЛЪВ Денят ви дарява възможност да се заредите с нови сили. Не взимайте прибързано важни решения. Очаквайте промени в материалното си състояние. Дали ще са положителни зависи само от вас. Обстановката на работното място не е особено благоприятна, защото сте недоволни от отношението на колегите си, но сте си го заслужили сами. ДЕВА Не е във ваша полза да взимате важни делови решения. В общуването с началниците и най-вече с колегите съхранете спокойствието си, за да не обтегнете без причина отношенията си. На работното място очаквайте странни обрати, за които не сте подготвени. Избягвайте конфликтите, за да не се окажете сами без подкрепа. ВЕЗНИ Подхождайте разумно към възникващите делови проблеми, които са лесно решими, ако не се притесните. Работете спокойно, уверени в силите си, за да постигнете повече от очаквания успех. На всяка цена се възползвайте от своите добри възможности, ако развивате частен бизнес и сте решили да го обогатите с нови партньори или с допълнителна дейност. СКОРПИОН Поставете начало на нови занимания, след като ги обмислите добре, за да сте сигурни, че решението ви е правилно. Не пропускайте обяда с колегите си. Покажете, че уважавате качествата им. На вашите нови колегите кажете, че сте съгласни с предложенията им за промени на работното място. СТРЕЛЕЦ Пазете се от интриги на работното място, породени от вашата активност и компетентност. Не се доверявайте на съвети, които целят да ви объркат. След работа се приберете у дома. Денят ви е благоприятен. Обещава ви спокойствие. Разчитайте на себе си. КОЗИРОГ Внимателната работа ще ви донесе успехи и материално благополучие. Пазете се от нови запознанства, които ще ви разочароват. Деловите разговори изискват крайната ви предпазливост. Вредите си защото сте прекалено инатливи и може да изречете нещо, което да ви навреди. ВОДОЛЕЙ Сутринта ще се ядосате, защото ви налагат да си сътрудничите с хора, които не ви допадат като интелект. Внимавайте с новите делови запознанства. Примирете се с положението на работното си място. Ако искате да спечелите уважението на всички не се ядосвайте, въпреки че ви създават временно напрежение и неудобство. РИБИ Запазете спокойствие и избягвайте спор, който може да доведе до проблеми заради различие в мненията ви с вашите колеги. Предпазвайте се от крайни изказвания. Днес сте подвластни на съдбовни обрати. След работа е най-добре да се приберете у дома. Сподели:", "date": "2018.09.15", "title": "САМО В ПИК! ХОРОСКОПЪТ НА АЛЕНА: Неочаквани обрати за Овните, промени в личния живот за Близнаците"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B1%D1%81%D0%BF-%D1%85%D0%BE%D0%B4%D1%8F%D1%82-%D0%B2-%D1%81%D0%BA%D1%8A%D0%BF%D0%B8-%D1%85%D0%BE%D1%82%D0%B5%D0%BB%D0%B8-%D0%B0-%D1%81%D0%B5-%D0%BF%D1%80%D0%B0%D0%B2%D1%8F%D1%82-%D0%BD%D0%B0-%D0%BD%D0%B0%D1%80%D0%BE%D0%B4%D0%BD%D0%B8-%D1%82%D1%80%D0%B8%D0%B1%D1%83-news780607.html", "text": "„Ако БСП се съберат на семинар и обявят дневен ред, си е техен избор къде ще отидат. Единственото проблемно за тях със ситуацията около скъпия \"Хот Спрингс Медикъл и СПА\" в разложкото село Баня е, че те се прокламират като народни трибуни, като хора, които едва ли не живеят на поляна, на палатки, нямат никакво отношение към лукса, напротив – богатството ги отблъсква. И когато подлагат тази основа, а не живеят според нея, вероятно това предизвиква възмущение. Още преди време бях казал, че те искат да са морален стожер, но това е много тежък кръст, който те не са в състояние да носят.  Фалшът не е в СПА комплекса в Баня. Фалшът е в парламента, в изявите им. В това, че се опитват да се представят за такива, каквито не са. Иначе аз не бих ги обвинил в това, че са отишли на семинар. Техен проблем е къде са си избрали да проведат форума си или да почиват. Проблемът е в претенцията, че те не са като другите – че са хора, които са безкомпромисни и се борят като идеалисти, като Матросов на амбразурата в името на народа. Това не отговаря нито на стандарта, нито на начина им на живот“, заяви депутатът от ГЕРБ. Сподели:", "date": "2018.09.15", "title": "ЕКСКЛУЗИВНО В ПИК! Тома Биков изригна: БСП ходят в скъпи хотели, а се правят на народни трибуни!"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D0%B0%D1%80%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BC%D0%B0%D0%BB%D0%BA%D0%B0%D1%82%D0%B0-%D0%B1%D0%B8%D1%80%D0%BC%D0%B0-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D1%81-%D0%BA%D1%80%D0%B0%D0%B4%D0%B5%D0%BD%D0%B0-%D0%BE%D0%B3%D1%8A%D1%80%D0%BB%D0%B8%D1%86%D0%B0-news780836.html", "text": "Фолк певицата Преслава, която изживя бурна и изпълнена с безброй сцени на ревност връзка със сина на разследваните на контрабанда на цигари и пране на пари бизнесмени Евлоги Станоев и Лидия Станоева, е била на косъм от арест заради Малката Бирма, издават пред ПИК запознати с тайните на бившата двойка. Изпълнителката на Митко Пайнера, която както първо ПИК съобщи днес стана майка, е можело да бъде задържана заради крадено бижу, подарени й от Георги Станоев. По време на връзката им, за да засвиделства чувствата си към Преслава бившият футболист я дарил с неописуемо красива огърлица на \"Булгари\". На чалга дивата й присветнало, че около бижуто има нещо нередно, след като в \"Гугъл\" проверила цената му. В официалния сайт на италианска компания, произвеждаща луксозни бижутерия, часовници, бижута, парфюми и кожени аксесоари огърлицата се продавала срещу 120 хил. евро. Въпреки, че от години Бирмата е известен с безсметните си харчове по фолкпевици и кръчми, и парадирането му със скъпи автомобили, Преслава пресметнала, че едва ли може да прахоса толкова пари за няколко камъни. Водена от своята мнителност, изпълнителка свалила украшението от гърдите си и го отнесла в столичен бижутериен магазин с надеждата в него да установят оригинал или фалшификат е то. Там Преслава преживяла истински шок, когато бижутерът установил, че допреди часове на врата и е висяла… крадена огърлица, която била обявена за международно издирване. Чрез уникалния сериен номер, гравиран върху бижуто именно с цел лесна проследяемост, станало ясно, че е било закупено в чужбина с крадена кредитна карта, собственост на английски гражданин. Струващото четвърт милион лева дамско украшение било внесено нелегално в страната, след което препродадено на Малката Бирма. За него той се изръсил \"само\" с 10 хил. евро. Както първо ПИК съобщи тази сутрин, Специализираната прокуратура започна извършването на претърсвания и изземвания в офиси на дружества в София, стопанисващи заведенията \"Сръбски ресторант Бест\" и \"Везувий\" и \"Сръбски ресторант Бест\", обиски на лица и разпити на свидетели на територията на столицата София, с цел задържане на ръководните нива на организираната престъпна група, занимаваща се с контрабанда на цигари и пране на пари. Първото заведенията е собственост на Евлоги Станоев - Голямата Бирма, а второто се свързва с бившата му жена - Лидия Станоева-Скалата. Сподели:", "date": "2018.09.15", "title": "САМО В ПИК! Преслава на косъм от арест заради Малката Бирма! Чалга дивата с крадена огърлица за четвърт милион, подарък от баровеца"}
{"url": "https://pik.bg/%D0%BD%D0%B0-%D1%81%D1%83%D1%85%D0%BE-%D1%87%D0%B0%D1%81%D1%82-%D0%BE%D1%82-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2%D0%BE%E2%80%9C-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82-news781047.html", "text": "Стотици домакинства във варненския квартал „Аспарухово“ ще бъдат без вода заради извършването на ремонтни дейности, съобщава радио „Фокус-Варна“, като се позовава на данни от дружеството „Водоснабдяване и канализация“. Поради извършване на строително – монтажни дейности абонатите от кв.“Аспарухово“, между улиците „Нарва“, „Найчо Цанов“, “Злетово“ и бул.“Народни Будители“, ще бъдат без вода до около 20:00 часа днес. От дружеството допълниха, че към момента няма постъпила информация за необходимост от прекъсване на водоподаването в други райони на града. Сподели:", "date": "2018.09.15", "title": "На сухо! Част от варненския квартал „Аспарухово“ без вода заради ремонт"}
{"url": "https://pik.bg/%D0%BF%D1%80%D0%B0%D0%B2%D0%B8%D0%BC-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D0%BA%D0%B0%D0%B7%D0%B0%D1%80%D0%BC%D0%B0%D1%82%D0%B0-news781048.html", "text": "Референдум за връщане на задължителната казарма предлагат от Съюза на сержантите и офицерите от запаса и резерва . Според тях е наложително до края на годината да се направи цялостен преглед на сигурността и отбраната в страната и да се вземат мерки за окомплектоване на армията ни. Състоянието на Българската армия днес е като след Ньойския договор преди почти 100 години , твърдят запасните офицери. Те настояват да се промени мисленето за начините, по които може да се окомплектова войската ни, съобщава Дарик. Предлагат да се проведе референдум и да бъде върната задължителната наборна военна служба. А също така да се преосмисли системата за попълване на Въоръжените сили и техния резерв с личен състав, като се използват и възможностите за доброволна служба. Предложенията бяха отправени към институциите и обществото вчера по време на конференция „Ролята на доброволната служба в армията и службата в резерва”, която се проведе в Казанлък. Офицерите и сержантите от запаса и резерва настояват също до края на годината да бъде извършен цялостен преглед на сигурността и отбраната, а парламентът да приеме дългосрочен план за развитие на Въоръжените сили до 2032 година . Председателят на съюза о. з. ген. Златан Стойков се обяви за закон за запасното воинство, какъвто в страната ни няма. Днес край град Крън в община Казанлък ще се проведе първи Събор на запасното войнство, чиято цел е да популяризира армейската служба. Сподели:", "date": "2018.09.15", "title": "Правим референдум за връщане на казармата?"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D1%82%D0%BE%D0%B8%D0%BB%D0%B8%D1%86%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%84%D0%B5%D1%81%D1%82%D0%B8%D0%B2%D0%B0%D0%BB-news781022.html", "text": "Въвеждат се промени в организацията на движението заради  провеждане на фестивала „Панаир на куклите“ в София, съобщиха от пресцентъра на Столична община, цитиарни от „Фокус“. Забранява се престоят и паркирането с изключение на автомобилите, обслужващи мероприятието, както следва: До 22.00 часа днес и от 08:00 до 22:00 часа утре на ул.“Ген.Гурко“ срещу Столичен куклен театър; От 08:00 до 22:00 часа на 16, 17 и 18 септември на ул.“Иван Вазов“ между ул.“Г.Бенковски“ и ул.“Кузман Шапкарев“; От 08:00 до 22:00 часа на 19, 20 и 21 септември на ул.“Иван Вазов“ между ул.“Бенковски“ и ул.“Г.С.Раковски“. Сподели:", "date": "2018.09.15", "title": "Важно! Промени в движението в центъра на стоилицата заради фестивал"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BF%D0%B8%D0%BA-tv-%D0%B1%D0%B5%D1%81%D1%82%D1%81%D0%B5%D0%BB%D1%8A%D1%80%D0%B8%D1%82%D0%B5-%D0%BD%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-%D1%81-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8-%D0%BD%D0%B0%D0%BC%D0%B0%D0%BB%D0%B5%D0%BD%D0%B8%D1%8F-%D0%BE%D1%82-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news780909.html", "text": "Бестселърите с уникални намаления и хитови заглавия с ексклузивни промоционални цени радват вече трети ден читателите на издателство \"Милениум\" на щанд 15 на \"Алея на книгата\" на столичния бул. \"Витоша\". Най-добрите книги с невероятни отстъпки може да се купят там до 16-и септември всеки ден от 10 до 20 ч., напомнят пред камерата на ПИК TV от издателството. Там ще откриете най-новото изкушение на издателство „Милениум” – зашеметяващият трилър „Точно пред очите ти” от Джак Джордан на специална промоционална цена. На щанда ще намерите и останалите нови заглавия – „Хроники на безвремието”, „Дяволиада. Българска диаболична проза”, „Лятото на ангелите”, „Джобна енциклопедия на рибите”, „Брижит Макрон. Интимно” на сензационно ниски цени. Всички книги от каталога на издателство „Милениум“ се предлагат традиционно с намаление на цените. Атрактивните отстъпки варират от 10 до 70%. Най-търсените заглавия са „Размерът има значение (Размерът на талията)” и „Размерът има значение 2. Наръчникът” на Александра Иванова са сред томовете за здравето и здравословното хранене и са с предизвикателно намаление. На щанда ще намерите куп целебни издания - за борба с болести на простата, с множествената склероза, трилогията „Нестандартни лечения” и десетки сборници с билкови рецепти на български лечители – от Дънов и Димков до Слава Сверюкова и Ванга. Специално за любителите на мистериозни и древни науки са наръчниците за себепознание - хиромантия, аюрведа, кабала, и-дзин, хюман дизайн и много други. На щанда на „Милениум” ще откриете и уникалния комплект „Йога карти” за самостоятелна практика у дома, който се продава само за 9 лв. В шатра №15 ще откриете богат избор от политически, исторически и документални заглавия, философски книги, женски романи, детски, ученически и тийнейджърски заглавия, съвременни световни романи и стихосбирки с поезия на обичани автори. Книгоманите ги очаква още едно пердизвикателство - „Среща с книга на сляпо” и кошницата, пълна с изненади – множество многообразни томчета с цена само 2 и 3 лв. Сподели:", "date": "2018.09.15", "title": "СЕНЗАЦИЯ В ПИК TV! Бестселърите на литературния пазар с невероятни намаления от издателство \"Милениум\" на \"Алея на книгата\" (ОБНОВЕНА)"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%82%D1%83%D1%80%D1%86%D0%B8%D1%8F-%D0%BF%D0%B8%D1%82%D0%B0%D1%82-%D0%B5%D1%80%D0%B4%D0%BE%D0%B3%D0%B0%D0%BD-%D0%BA%D0%BE%D0%B9-%D0%B8%D0%B7%D0%BD%D0%B5%D1%81%D0%B5-%D1%84%D1%80%D0%B0%D1%88%D0%BA%D0%B0%D0%BD-%D1%81-%D0%B4%D0%BE%D0%BB%D0%B0%D1%80%D0%B8-%D1%81%D0%B0%D0%BC%D0%BE%D0%BB%D0%B5%D1%82-news780987.html", "text": "Депутатът от основната опозиционна Народнорепубликанска партия Угур Барактутан отправи писмено парламентарно питане към вицепрезидента Фуат Октай относно информациите за залавянето на „неназован бизнесмен, опитващ се да изнесе зад граница голямо количество валута”, пише вестник „Джумхуриет”. В турските медии се тиражираха публикации, че близък на сегашната власт бизнесмен е задържан при опит да напусне Турция с цял самолет, пълен с долари, предава \"Фокус\". Това става на фона на поредната силна кампания на президента Реджеп Тайип Ердоган срещу долара. Конкретните питания в тази връзка на турския опозиционен депутат са следните: Верни ли са тези информации? Установен ли е подобен самолет от компетентните власти? Ако това е вярно; кой е въпросният бизнесмен? Какво означава опитът на близък до властта бизнесмен да изнася незаконно зад граница пълен с долари самолет, въпреки натиска върху гражданите да обменят техните долари за турски лири? Възнамерявате ли да направите официални изявления по темата, за да обясните на обществеността мистериозната и абсурдна ситуация? Сподели:", "date": "2018.09.15", "title": "СКАНДАЛ В ТУРЦИЯ! Питат Ердоган: Кой изнесе фрашкан с долари самолет"}
{"url": "https://pik.bg/%D1%80%D0%B0%D0%B7%D0%BF%D0%BB%D0%B0%D1%82%D0%B0-%D0%BC%D1%8A%D0%B6-%D0%BE%D0%BF%D0%B8%D1%82%D0%B0-%D0%B4%D0%B0-%D0%B2%D0%B7%D1%80%D0%B8%D0%B2%D0%B8-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D1%88%D0%B5%D1%84%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5-news781018.html", "text": "Побъркан от гняв мъж хвърли граната срещу бившата си шефка. Инцидентът е станал в руския град Орел на 13 септември, съобщава «Орелград». Инцидентът е станал край бензиностанция. 50-годишният мъж решил по този начин да отмъсти на работодателка си заради несправедливото, според него, уволнение. Когато видяла бившия си служител, жената се изплашила и се обадила в полицията, но той успял да хвърли гранатата в колата й. Боеприпасът обаче отскочил от автомобила и се взривил на няколко метра от нея. След опита за покушение мъжът избягал от местопрестъплението и се укрил. Полицията го издирва. Сподели:", "date": "2018.09.15", "title": "РАЗПЛАТА! Мъж опита да взриви бившата си шефка заради уволнение"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D1%83%D0%BB-%E2%80%9E%D0%B8%D0%B7%D1%82%D0%BE%D1%87%D0%BD%D0%B0-%D1%82%D0%B0%D0%BD%D0%B3%D0%B5%D0%BD%D1%82%D0%B0%E2%80%9C-news781025.html", "text": "Въвежда се временна организация на движението за реконструкция на ул. „Източна тангента“ в София, съобщиха от пресцентъра на Столична община, цитирани от „Фокус“. До 24.00 часа на 16 септември 2018 г. се забранява влизането на пътни превозни средства по ул. „Източна тангента“ в участъка от кръстовището с ул. „511“ до кръстовището с ул. „Мими Балканска“. Сподели:", "date": "2018.09.15", "title": "Важно! Промени в движението в столицата заради ремонт на ул. „Източна тангента“"}
{"url": "https://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-17-%D1%81-%D1%83%D1%81%D0%BB%D0%BE%D0%B6%D0%BD%D0%B5%D0%BD%D0%B8%D1%8F-%D0%BE%D1%82-%D0%B3%D1%80%D0%B8%D0%BF-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news780982.html", "text": "За периода 07.09.2018 г. - 13.09.2018г. регистрираната в РЗИ - Варна остра заразна заболeваемост се движи в характерните за сезона граници. Регистрирани са 66 случая на чревни инфекции срещу 53 от предходната седмица, като през настоящите дни чревните инфекции са представени от: 56 ентероколита, 7 ротавирусни ентерита, 1 дизентерия, 1 вирусен хепатит и 1 салмонелоза. От въздушно-капковите инфекции са регистрирани отново 8 лица, както и за предходната седмица, представени от: 6 случая на варицела и 2 случая на скарлатина. Регистрирани са 79 остри респираторни заболявания срещу 28 случая от предходната седмица. Има регистриран 1 случай на грип и 17 усложнения от грип и ОРЗ – 9 бронхита и 8 пневмонии. Регистрирани са по 1 лице със заболяване от Лаймска борелиоза и Марсилска треска. В имунизационният кабинет през отчетния период са преминали общо 79 лица. Проведени са 26 имунизации. С ваксина против жълта треска са обхванати 4 лица. В кабинета за анонимно и безплатно консултиране за СПИН (КАБКИС) са преминали и изследвани 20 лица. Във връзка с обявената на 11.09.2018г. национална АНТИСПИН кампания чрез мобилния кабинет, разположен на входа на Морската градина Варна, са консултирани и изследвани 30 лица. С Бързо известие в РЗИ- Варна са съобщени 14 лица ухапани от кърлеж. Извършени са 55 епидемиологични проучвания на болни с остри заразни болести (ОЗБ). Сподели:", "date": "2018.09.15", "title": "ТРЕВОЖНО! 17 с усложнения от грип за седмица във Варна"}
{"url": "https://pik.bg/%D0%BD%D0%BE%D0%B2%D0%BE-20-%D1%83%D1%87%D0%B5%D0%BD%D0%B8-%D0%B1%D1%80%D0%B0%D0%BA%D1%8A%D1%82-%D0%BC%D0%BE%D0%B6%D0%B5-%D0%B4%D0%B0-%D0%B2%D0%B8-%D0%BF%D0%BE%D0%B4%D0%BB%D1%83%D0%B4%D0%B8-%D0%BD%D0%BE-%D0%BF%D0%B0%D0%B7%D0%B8-%D0%BE%D1%82-%D0%B4%D0%B5%D0%BC%D0%B5%D0%BD%D1%86%D0%B8%D1%8F-news780886.html", "text": "Бракът може да подложи на изпитание здравия разум, но пък в напреднала възраст живеенето с партньор понижава риска от деменция, твърдят изследователи. В проучване, обхващащо повече от 800 000 души, те установили, че продължителната самота през годините може да увеличи опасността от поява на Алцхаймери други форми на деменция с 40%. \"Има сравнително добре установени ползи от брака за здравето\", заяви водещият автор на изследването Андрю Сомърлад, психиатър и изследовател в Лондон. Констатациите важат и за двойки без брак, живеещи на съпружески начала. В процеса на изследване не е определена забележима разлика между мъжете и жените и заплахата за здравето. Повечето изследвани хора са от Швеция, но с достатъчно обекти от други страни, включително Франция, Германия, Китай, Япония, САЩ и Бразилия. Това потвърждава изненадващо малките различия между културите. Тъй като изследването е било наблюдателно, а не е основано на контролиран експеримент - нещо, което учените могат да правят с мишки, но не и с хора - не може да се извлекат ясни изводи за причините и ефекта. Все пак доказателствата показват поне три взаимно съвместими обяснения. \"Ние не мислим, че самият брак намалява риска, а по-скоро факторите на начина на живот, които съпътстват живота заедно с партньор\", обясни Сомърлад. \"Те включват по-здравословен начин на живот, като по-добре се грижим за физическото здраве, диетата, физическите упражнения. Отчита се и социалната стимулация, която идва с партньор, с когото да говорим\". По-ранните проучвания показват, че хората, които живеят сами, умират по-млади и по принцип са в по-лошо здраве. Вторият фактор може да бъде екстремният стрес, който идва с изгубването на дългогодишен партньор, което измеримо въздейства върху невроните в хипокампуса - място на паметта, ученето и емоциите. Тази теория би могла да обясни увеличения риск от деменция за овдовелите, но не и за разведените хора\", се казва в проучването. И накрая, има вероятност някои хора, които не са се оженили - особено в общества, където това е най-силната норма - да са имали емоционални и когнитивни предизвикателства. „Изследователите трябва да се съсредоточат върху това как да преведат тези открития в стратегии за предотвратяване на деменция”, коментират Кристофър Чен от Националния университет в Сингапур и Винсънт Мок от университета в Хонг Конг. \"Тъй като е установено, че сексуалната активност се свързва с по-добра когнитивна функция - честотата на която може да бъде намалена при самотните хора - това би могло да бъде друг правдоподобен механизъм\", пишат те. Сподели:", "date": "2018.09.15", "title": "НОВО 20! Учени: Бракът може да ви подлуди, но пази от деменция"}
{"url": "https://pik.bg/%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D1%81%D1%82%D0%B0%D0%B2%D0%B0-%D0%BD%D0%B0-34-%D0%B2%D0%B8%D0%B6%D1%82%D0%B5-%D0%B3%D0%BE-%D0%BA%D0%B0%D1%82%D0%BE-%D0%BC%D0%B0%D0%BB%D1%8A%D0%BA-%D1%81%D0%BB%D0%B0%D0%B4%D1%83%D1%80-%D1%81%D0%BD%D0%B8%D0%BC%D0%BA%D0%B8-news781052.html", "text": "Принц Хенри Чарлс Албърт Дейвид Маунтбатън-Уиндзор, херцог на Съсекс, известен още като принц Хари, днес има рожден ден и става на 34 години. Той е шести по ред за наследяване трона на Великобритания – след баща си, брат си, принц Уилям, племенника си Джордж, племенницата си Шарлот и племенника си Луис. Ранните си години принцът прекарва в прочутата сред заможните слоеве на обществото детска градина на г-жа Майнърс. Това става по настояване на майка му Даяна, която държи синовете ѝ да израснат в „нормална“ обстановка. По-нататъшното си образование принцът получава в „Лъдгроув“ – училище с пансион. Гимназиалните си години принц Хари прекарва, учейки в най-елитното средно училище във Великобритания Итънския колеж. След завършването му принцът прекарва една свободна година, след което започна обучението си в кралската военна академия „Сандхърст“. Личният живот на двамата принцове Уилям и Хари е обект на многобройни спекулации, в резултат на тяхната популярност на острова и по света. На 19 май 2018 г. принц Хари сключи брак с американската актриса Меган Маркъл. Двойката е заедно от 2016 г. и обяви годежа си през ноември 2017 г. Часове след сватбата, баба му кралица Елизабет II го удостои с титлата херцог на Съсекс. Сподели:", "date": "2018.09.15", "title": "Принц Хари става на 34! Вижте го като малък сладур (СНИМКИ)"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BF%D0%BE-%D0%BE%D0%BA%D0%BE%D0%BB%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%B0-%D0%B8-%D0%B2%D0%BE%D0%B4%D0%B8%D1%82%D0%B5-%D0%B8%D0%B2%D0%B5%D0%BB%D0%B8%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%B7%D0%B0-%D0%BB%D0%B8%D1%87%D0%BD%D0%B8%D1%8F-%D0%BF%D1%80%D0%B8-news781030.html", "text": "Всеки трябва да дава принос за изчистването на страната ни. Това заяви пред БТВ Ивелина Василева, шеф на парламентарната комисия по околна среда и води. Тя се включи лично в акцията по почистване в столичния Южен парк. „Важен е добрият личен пример – заяви Василева. -  Хубаво е, че млади хора се включват в кампанията за почистване. Това е част от възпитанието, което се опитваме да формираме сред младите хора. Опитвам се, лично аз, да съблюдавам принципа за ефективно използване на ресурсите. В Комисията в парламента също работим в тази насока. Не използваме пластмасови чашки. Конксумираме вода в стъклени. Пием кафе в биоразградими чаши. У дома пък събираме боклука разделно и не си позволяваме да ги изхвърляме навън“. Сподели:", "date": "2018.09.15", "title": "Шефът на парламентарната комисия по околната среда и водите Ивелина Василева за личния пример за почистването на страната ни"}
{"url": "https://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BD%D0%B0%D1%82%D0%BE-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%BE%D1%82-%D0%BC%D0%BE%D1%81%D0%BA%D0%B2%D0%B0-%E2%80%9E%D0%B2%D1%8A%D0%B7%D0%BF%D1%80%D0%B5%D0%BF%D1%8F%D1%82%D1%81%D1%82%D0%B2%D0%B0%D1%82%E2%80%9C-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D0%BA-news781028.html", "text": "Генералният секретар на НАТО Йенс Столтенберг обвини Русия, че възпрепятства влизането на Македония в Алианса, предава РИА Новости, цитирана от „Фокус“. „Виждаме как Русия се опитва да предотврати влизането на Македония в НАТО. Наблюдавахме и неуспешен опит за преврат в Черна гора“, изригна Столтенберг. Според него има „много примери“ как Русия се опитва да влиза в политическите процеси на различните страни от НАТО и на страните-партньори. По-рано министър-председателят на Македония Зоран Заев заяви, че няма доказателства за намеса на Русия във вътрешните дела на страната му, но тя няма алтернативи пред пълноправното си членство в НАТО и в ЕС. Сподели:", "date": "2018.09.15", "title": "Генералният секретар на НАТО скочи срещу Русия: От Москва „възпрепятстват“ влизането на Македония в Алианса"}
{"url": "https://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B3%D0%BB%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D0%B4%D0%BE%D1%86-%D0%BD%D0%B8%D0%BA%D0%BE%D0%BB%D0%B0%D0%B9-%D1%80%D0%B0%D0%B4%D1%83%D0%BB%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D0%BE%D1%82%D0%B2%D0%B5%D0%BD%D0%B8%D1%82%D0%B5-%D0%BA%D1%8A%D1%80%D0%B2%D0%B0%D0%B2%D0%B8-%D0%BF-news781063.html", "text": "Бившия главен секретар на МВР и настоящ експерт по сигурността доц. Николай Радулов заяви ексклузивно пред ПИК, че няма информация за подготвян сценарий за разбунване на държавата и обявяване на извънредно положение. По информация на ПИК, потвърдена от независими източника от МВР и ДАНС, денят „Х“ е 16 септември, като ще бъдат използван денят на отворени врати на „Дондуков 2“, обявен от президента Румен Радев, за да се нахлуе вътре и да има кръвопролития (ВИЖТЕ В ОЩЕ ПО ТЕМАТА). Според сценария под това прикритие в сградата на президенството ще влезе организирана група от хора и ще поиска директно от Радев да обяви извънредно положение. „Скептичен съм, че би могло да се случи такова нещо. В момента съм на почивка, но не съм запознат с такава информация“, заяви доц. Радулов за ПИК и нарече подобен сценарий фантасмагория. Сподели:", "date": "2018.09.15", "title": "Бившият главен секретар на МВР доц. Николай Радулов с първи коментар за готвените кървави протести пред президенството"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B3%D0%B4%D0%B1%D0%BE%D0%BF-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BA%D1%80%D0%B0%D0%B9-%D1%80%D0%B0%D0%B4%D0%BE%D0%BC%D0%B8%D1%80-%D0%BE%D0%BF%D0%B8%D1%82%D0%B2%D0%B0%D1%82-%D0%B4%D0%B0-%D0%BD%D0%B8-%D0%B2%D0%BA%D0%B0%D1%80%D0%B0%D1%82-%D0%B2%D1%8A%D0%B2-%D1%84%D0%B8%D0%BB%D0%BC-%D1%81%D1%8A%D1%81-%D1%81%D0%BA-news781037.html", "text": "Няма за какво да се извинявам. Опитвате се да ни вкарате във филм със скапан сценарий. Това заяви пред БТВ шефът на ГДБОП Ивайло Спиридонов във връзка с ареста на българския и румънския журналисти край Радомир. „Не виждам за какво да се извинявам – коментира Спиридонов. -  Те са били на място, където има произшествие. Не дължа на никой извинения. Не сме възпрепятствали разследване, както двамата журналисти твърдят. Рисуват друг филм и не разбирам защо се прави това.  Извиних се на главния редактор на „Бивол“ г-н Атанас Чобанов. Обадих му се по човешки подбуди. За това, че сме задържали с час-два повече журналист от изданието. Така обаче създаваме усещане у българските граждани, че са нещо по-малко от българските журналисти. На 11 септември получихме информация от „Бивол“, че се унищожават материали. Веднага започнахме работа по случая. Това е приоритетна област на МВР. На 12 септември двама оперативни работници се срещнаха за повече информация с хора от „Бивол“. Не получихме такава. На 13 септември получихме обаждане от Чобанов, като цяла вечер той направляваше къде са документите. На финала изпрати локация на точното място. Колегите от Перник получиха локацията. Знаят района и се ориентираха къде са документите. Те са видели, че на мястото има чували с материали, имало е и горени такива. Чабанов подаде сигнал, че се пълни нов автомобил с документи и вероятно тръгва към мястото. С колегите от Перник организирахме секретен пост. Не сме имали информация, че на мястото ще има и журналисти. Цялата ситуация ме оставя с впечатление, че се иска у гражданите да се създаде усещане, че журналистите са повече от тях и служителите на МВР са във филм със скапан сценарии“. „Подадохме сигнал от екипа на „Бивол“ за данни за двойно счетоводство на консултантски фирми до ГДБОП – разказа за случилото се Димитър Стоянов от „Бивол“. -  Имахме среща с оперативни работници от ГДБОП. Срещнахме се с тях и ги предупредихме, че се изнасят от офисите на строителната компания „Джи Би Груп“ документи. Те казаха, че работят по сигнала. На следващия ден изнасянето продължи. Наблюдавахме ситуацията и видяхме, че не се предприемат крачки срещу унищожаването на документи. Изнасянето на документи започна след публикуването на статията при нас. Лично участвах в действията по проследяване, наблюдение. Видях как горят документи, как се движат хора около мястото. В двойното счетоводство се говори за ръст от 4-5 млн. Проследихме автомобилите им и ни изпратиха координатите. Стигнахме бързо до там. Открихме документация по европейски проекти – чували с документи в полето край Радомир. Когато отидохме и открихме шредираните документи, от храстите изскочиха двама полицаи с фенери. Разпоредиха ни да легнем на земята и ни сложиха белезници. Около час бяхме закопчани. След това около 3 часа още бяхме държани на местопрестъплението. Явно вече бяха разбрали кои сме. Поискахме по един телефонен разговор, за да уведомим че сме задържани. Това предизвика сериозна тревога и в Румъния и в „Бивол“. Това е нарушение на човешките права. Вероятно ще си търся правата по съдебен път. Явно обществото ни няма рефлекс да защитаваме свободното слово. Интересно е, защо този случай се разследва от прокуратурата в Радомир. Тя не е компетентна за това. Какво разследват? Палеж на стърнища? Не е ясно какви са мотивите на властите да ни задържат. Попречиха ни да събираме доказателства, каквито те не събират. Това е проблема. Факт е, че няма нито едно успешно дело за корупция по високите етажи на властта. Натъкнахме се на много сериозна следа, но бяхме възпрени с белезници. Това е проблемът. Не очаквам нищо. Доволен съм, че това се случи. Това е в периферията на истинската тема. Обществото ни страда от много тежка корупция“. „Озовахме се край село на 50 км от София – добави другият задържан, румънският журналист Атила Биро. - Отидохме на мястото, където се унищожаваха документи. Видяхме документите. В момента, в който започнахме да снимаме, дойдоха полицаи и ни сложиха белезници. Показахме документите си, че сме журналисти, но не ни обърнаха внимание. Стояхме до 03:00 часа сутринта, когато ни пуснаха. Обясниха че ни задържали да ни идентифицират. Обяснихме какво правим. Показахме документи, които доказват, че се горят документи по европейски проекти. Нямаше ограда, нямаше никакви педупредителни знаци. В Европейска държава такова поведение е недопустимо“. Шефът на ГДБОП Ивайло Спиридонов не потвърди, но и не отрече, че именно той е фаворит да наследи Младен Маринов като главен секретар на МВР. „Аз съм Ивайло Спиридонов  - заяви той. - Не решавам аз кой да е главен секретар на МВР. Не мога да кажа. Това не е на дневен ред. Не мога да кажа кой ще е новия главен секретар на МВР. Структура е направена така, че главният секретар само координира ситуацията“. Сподели:", "date": "2018.09.15", "title": "Шефът на ГДБОП за ареста на журналистите край Радомир: Опитват да ни вкарат във филм със скапан сценарий!"}
{"url": "https://pik.bg/%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%BC%D0%B5%D0%BB%D0%B5-%D0%B4%D0%BE-%D1%81%D1%82%D0%B0%D0%B4%D0%B8%D0%BE%D0%BD-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B5%D1%86-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news781055.html", "text": "Ужасяващата катастрофа, която преди броени минути буквално блокира бургаския бул. „Тодор Александров” в посока кръговото на Трапезица, е причинено заради отнемане на предимство. Това съобщава \"Флагман\", позовавайки се на очевидци на мелето между микробус Фолксваген Шаран и лек автомобил. Товарният автомобил е обърнат настрани и в момента се намира в самото кръстовище между околовръстния път към жк „Меден рудник” и ул. „Спортна”. По първоначална информация и двата автомобила с бургаска регистрация са се движили по бул. „Тодор Александров” – в две различни посоки. Шаранът пътувал в посока „Меден рудник”, докато лекият автомобил – в посока Трапезица. Товарното возило е опитало да извърши ляв завой в посока ул. „Спортна”, но в този момент е било връхлетяно от колата в самото кръстовище. Фолксвагенът е ударен в задната дясна част и от силата на сблъсъка е бил буквално обърнат. Към момента не се съобщава за сериозно пострадали, предава от мястото на събитието наш репортер. Движението по бул. „Тодор Александров” обаче е истински ад. Задръстването в посока Трапезица започва още на метри от надлеза за Созопол. Тапа се образува и по самата ул. „Спортна”, където се намира обърнатият Фолксваген. Сподели:", "date": "2018.09.15", "title": "ЛАМАРИНИ! Ужасяващо меле до стадион \"Черноморец\" в Бургас (СНИМКИ)"}
{"url": "https://pik.bg/%D0%BD%D0%B0%D0%B9-%D0%B4%D0%BE%D0%B1%D1%80%D0%BE%D1%82%D0%BE-%D0%BF%D1%80%D0%B5%D0%B4%D1%81%D1%82%D0%BE%D0%B8-%D1%80%D0%BE%D0%BD%D0%B0%D0%BB%D0%B4%D0%BE-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BF%D0%BE%D1%87%D0%B2%D0%B0%D0%BC-%D1%81-%D0%B3%D0%BE%D0%BB%D0%BE%D0%B2%D0%B5%D1%82%D0%B5-news780932.html", "text": "Суперзвездата на Ювентус Кристиано Роналдо обеща още в следващия мач да вкара първия си гол в скипа на италианския гранд. От началото на сезона португалският носител на \"Златната топка“ все още не се е разписвал за новия си клуб, въпреки че има на сметката си няколко асистенции. \"Знам, че феновете и медиите очакват от мен голове. И съм готов да им ги дам още този уикенд“, сподели Роналдо в интервю за клубната телевизия на \"Юве“. Кристиано има всички шансове да спази обещанието си, тъй като в неделя „Старата госпожа“ е домакин на непретенциозния Сасуоло. В същото време легендата Андреа Пирло засили слуховете, че Пол Погба е пред завръщане в Ювентус. Френската звезда на Манчестър Юнайтед е в конфликт с мениджъра Жозе Моуриньо и може още през януари да напусне Англия в посока Торино. \"Завръщане на Пол Погба няма да ме изненада, защото Ювентус търси най-доброто. Той беше щастлив в тима и съм убеден, че скоро може отново да го видим в Италия“, допълни Пирло. Сподели:", "date": "2018.09.15", "title": "НАЙ-ДОБРОТО ПРЕДСТОИ! Роналдо се закани: Почвам с головете"}
{"url": "https://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-news780942.html", "text": "„Канал 5“ Министър-председателят на Македония Зоран Заев ще отпътува за Вашингтон, за среща с американския вицепрезидент Майк Пенс, съобщава скопският телевизионен , като се позовава на неофициална информация, до която е получил достъп, пише \"Фокус\". Не се знае форматът, нито точната дата на посещението, което ще се проведе в разгара на засилена международна подкрепа на висшестоящи американски представители за Македония. От правителството в Скопие не са потвърдили директно информацията, защото, както те твърдят, официално потвърждение за това би трябвало да дойде от Вашингтон. Сподели:", "date": "2018.09.15", "title": "Зоран Заев се среща с Майк Пенс във Вашингтон"}
{"url": "https://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D1%80%D1%8F%D0%B7%D0%BA%D0%BE-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%B2%D0%BB%D0%B5%D0%B7%D0%BB%D0%B8%D1%82%D0%B5-%D0%BF%D0%BE-%D1%81%D1%83%D1%88%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%B5%D1%81-news780936.html", "text": "Около 18 000 нелегални мигранти са се добрали в Европейския съюз по суша тази годината, което е 7 пъти повече в сравнение със същия период на миналата година, предаде АФП, позовавайки се на данни на ООН. Най-популярният маршрут е от Турция до Гърция, по който минали 12 000 души от 1 януар идо началото на септември, обяви Международната организация по миграцията (МОМ). От останалите 6000 повечето стигнали Европа през Сеута и Мелия – две испански територии в Северно Мароко, където е единствената сухопътна граница на ЕС с Африка. Ръстът на пристигналите мигранти по суша контрастира с намаляването на хората, опитващи да се доберат до Европа по море. Най-значимата причина са усилията на либийската брегова охрана, която патрулира в Средиземно море, за да блокира корабите с мигранти. Според МОМ около 74 500 мигранти пристигнали в Европа по море от началото на годината, докато за същия период миналата година са били 129 000. \"Знаем, че когато се блокира един маршрут, друг се отваря“, заяви шефа на мисията на МОМ в Турция Ладо Гвилала, визирайки увеличението на мигрантите по суша. Макар че ЕС успя рязко да ограничи пристигането на мигранти след пика им през 2015 г., съюзът продължава да е под силен натиск да намали още новопристигнащите. Шефът на Еврокомисията Жан-Клод Юнкер призова тази седмица за създаване на европейски гранични и крайбрежни сили с численост от 10 000 служители до 2020 г. с цел да ограничи миграцията. Сподели:", "date": "2018.09.15", "title": "ТРЕВОЖНО! Рязко увеличение на влезлите по суша мигранти в ЕС"}
{"url": "https://pik.bg/%D0%B1%D0%BE%D0%BC%D0%B1%D0%B0-%D1%80%D1%83%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D1%81-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%BF%D0%BE%D0%BB%D1%81%D0%BA%D0%B0%D1%82%D0%B0-news780958.html", "text": "РИА Новости, цитирана от \"Фокус\". Руската православна църква прекратява участието си в структурите под управлението на Константинополската патриаршия, се казва в решение на Светия синод на Църквата, предава В допълнение, ще бъдат преустановени службите с йерарсите на Константинополския патриарх. Уточнява се, че това включва „епископските асамблеи в страните с така наречените диаспори и богословски диалози“. Било е решено и да се прекрати възпоминанието на патриарх Вартоломей по време на богослуженията в Руските православни църкви, заяви председателят на отдела за външни църковни отношения на Московската патриаршия митрополит Иларион. „Евхаристичното общуване между църквите не се прекъсва. Това решение не лишава от възможност Константинополската патриаршия и Руската православна църква да извършват съвместни богослужения“, поясни пред РИА Новости прессекретарят на руския патриарх Кирил, свещеник Александър Волков. В допълнение, Синодът е призовал предстоятелите на другите поместни църкви да инициират общоправославно обсъждане на ситуацията в Украйна. Прекратяването на възпоминанието означава, че Московският патриарх ще престане да произнася името на Вартоломей по време на литургиите си, тоест ще престане да се моли за него по време на главните богослужения. Сподели:", "date": "2018.09.15", "title": "БОМБА! Руската църква прекрати връзките с Константинополската"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%BF%D0%B0%D0%BD%D0%B4%D0%B5%D0%BC%D0%B8%D1%8F-%D1%80%D0%B0%D0%BA%D1%8A%D1%82-%D1%89%D0%B5-%D0%BF%D0%BE%D0%B3%D1%83%D0%B1%D0%B8-10-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D1%83%D1%88%D0%B8-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-news780892.html", "text": "Ракът ще убие близо 10 млн. души през тази година въпреки по-добрата превенция и ранното диагностициране, сочи специализирано проучване. Приблизително 18,1 милиона нови случая на рак са прогнозирани в световен мащаб през 2018 г. - с 9,6 милиона смъртни случая, се казва в доклад на Международната агенция за изследване на рака (IARC). Това е повишение при сравнение с очакваните 14,1 милиона нови случаи на рак и 8,2 милиона смъртни случая, съобщени в последната оценка на агенцията само преди шест години. Тенденцията е възходяща с увеличаването на населението и застаряването, а хората в развиващите се страни възприемат нездравословния, рисков начин на живот, традиционно свързан с по-богатите икономики. Увеличаването на вниманието върху превенцията - насърчаване на хората да правят упражнения, за отказват пушенето и да имат здравословна диета - доведе до спад в някои видове рак в някои групи от населението. Един от всеки петима мъже и една от шест жени ще развият рак по време на живота си, се казва в изследването, а Световната здравна организация очаква болестта да бъде водеща причина за смъртта през XXI век. Съществуват десетки видове рак и IARC установи големи различия между отделните страни поради множество социално-икономически фактори. Не е изненадващо, че Азия, предвид огромното си население, представлява почти половината от всички нови случаи и повече от половината от смъртните случаи от рак по света през 2018 г. Ракът на белите дробове остава най-големият убиец като цяло, причинявайки около 1,8 милиона смъртни случая - почти една четвърт от глобалния брой починали от рак. За жените ракът на гърдата причинява 15% от смъртните случаи от рак, следван от рак на белия дроб (13,8%) и рак на дебелото черво (9,5%). Числата подчертават тревожното нарастване на честотата на раковите заболявания на белите дробове при жените - това е водещата причина за смъртта на жени от раково заболяване в 28 страни, включително Дания, Холандия, Китай и Нова Зеландия. Данните показват, че видовете рак, традиционно свързани с охолния начин на живот в богати страни - повече хора с наднормено тегло, които са по-малко склонни към физически упражнения - стават все по-често срещани в развиващите се страни. Брей заяви, че моделите, използващи текущата статистика за раковите заболявания, и прогностичните тенденции прогнозират до 29 милиона нови случая годишно до 2040 г. Антираковите мерки могат да бъдат под формата на по-строг контрол на тютюна за ограничаване на рака на белия дроб или инициативи за насърчаване на физическата активност за намаляване на риска от рак на дебелото черво. Изследването обаче предупреди, че глобалните усилия за задържане на един от най-големите убийци на човечеството все още \"нямат инерция\". Все пак общият брой на новите случаи се надпреварва с усилията за ограничаване на болестта. Сподели:", "date": "2018.09.15", "title": "ЖЕСТОКА ПАНДЕМИЯ! Ракът ще погуби 10 милиона души тази година"}
{"url": "https://pik.bg/%D1%81%D1%82%D1%80%D0%B0%D1%81%D1%82%D0%BD%D0%BE-%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%BB%D1%8E%D0%B1%D0%BE%D0%B2---%D1%83%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%B8%D0%B5-%D0%B8%D0%BB%D0%B8-%D0%BE%D1%82%D0%B2%D1%80%D0%B0%D1%89%D0%B5%D0%BD%D0%B8%D0%B5-news780897.html", "text": "Харесва ли се, или не френската любов на повечето хора и откъде идва двойствеността в отговора на този въпрос. Макар и повечето представители и на нежния, и на силния пол днес да твърдят, че им харесва да правят това в леглото, кунилингусът и фелациото предизвикват у някои жени неприятни чувства. „Аз не се целувам“ - казва във филма „Хубава жена“ героинята на Джулия Робъртс, която е проститутка. За някои тази фраза е символ на прагматичния секс, лишен дори от сянката на романтиката. За 40-годишната Лора, дизайнер на бижута, тя звучи като горчиво напомняне за времето, прекарано в любов. В Лора няма нищо от жените с „леко поведение“. Сдържано и скромно, все едно се извинява за своя успех, тя разказва за това, как се е формирал животът й. Щастлив втори брак, две деца и успех в професионален план. Погледнато отстрани, ще си кажеш, че всичко е като в приказките. Но само така ти се струва на пръв поглед. „Веднъж заявих на първия си мъж: „Повече няма да те целувам. Аз не се целувам.“ И от този момент не пожелах никога повече да му доставя наслада с целувки или с предварителни ласки, които до този момент така ни харесваха. След това последва дълъг период на депресия\". С орален секс се занимават почти всички, които изобщо правят секс. 76% от жените поне веднъж в живота си са пробвали. Но малко от тях се решават да признаят, че това „не им е по вкуса“ - и в прекия, и в преносния смисъл. „Дори в разговор между себе си жените трудно признават, че се отвращават от фелациото – уверява Лора. - Много мои приятелки твърдят, че обичат това, защото им се иска да правят впечатление на свободни, некомплексирани жени. Но истината удоволствие или отвращение е, че нещата не стоят точно по този начин“. На някои не им харесва вкусът на семенната течност, на други движенията на половия член, които предизвикват позиви за повръщане. „За разлика от вагиналния секс, в оралния участват и вкусът, и усещането, и обонянието – пояснява сексологът Дамиен Маскре.  - Случва се видът на партньора да възбужда, но миризмата на кожата му – да отблъсква“. Разбира се, важна роля в оралния секс има и хигиената – добавя сексологът Ирина Айриянц. - Ако се спазват правилата й, то подобна практика по-скоро възбужда жената. Да попречат могат предразсъдъците или лош предишен опит“. Взаимното помирисване и обследване с език – това е част от сексуалното взаимодействие при всички примати, към които се числим и ние, хората. Колкото и да е странно, именно това може да отврати човек от оралния секс. „Да облизваш партньора си, означава да се приравняваш към животните. Това е унизително!“ - казва 26-годишната Кира. А 35-годишната Юлия пък е на мнение, че фелациото оскърбява достойнството на жената. Към орален секс най-често прибягват двойки, които живеят в тези области, където традицията изисква опазване на девствеността до сватбата. Но въпреки това и до днес съществуват религиозни забрани за целувки по интимните части. Но и тук няма еднозначност: именно това обстоятелство в някои случаи засилва насладата, подхранвайки я с усещането, че нарушаваш табу. : тук може да се играе, да се използва свободата, да се възприемаш като специален и да се наслаждаваш на това, че всички права върху собствените чувства ти принадлежат. Сексът подразбира, че притежаваш умението да получаваш, да се доверяваш и да печелиш доверие, да властваш и да се подчиняваш. Нашите роли не са по план, не са веднъж и завинаги, ние можем да се променяме, да измисляме нови и нови. Но принудата няма място в секса. Тук е допустима единствено играта, защото сексуалността е израз на нашите желания. Ако човек се чувства неловко да прави орален секс, няма никакъв смисъл да се насилва да прави това. Има много други начини да получи и да достави удоволствие. „Спрях да се целувам със съпруга ми и да правя орален секс в този ден, когато, дори още не осъзнала този факт, престанах да го обичам“ – продължава Лора. Устата е една от най-ерогенните зони на нашето тяло. Готовността или отказът да даряваш ласки на партньора с устни и с език показва колко големи, или напротив нищожни, са близостта и доверието в двойката. „В обикновената целувка има много повече интимност, отколкото в половия акт“ - счита семейният психотерапевт Ина Хамитова. През цялото време на депресията Лора се е опитвала да разбере защо целувките и фелациото са й станали отвратителни изведнъж. Тя четяла книги, слушала какво разказват хората от различни възрасти и сфери. „Аз дори преминах курс за групова психотерапия, за да намеря отговорите на въпросите си. Порази ме много разказ на една жена от групата. Тя ненавиждаше да се целува, от мисълта за френска любов я втрисаше, а в секса предпочиташе партньорът да е зад нея. Но ето че един ден се влюбва силно. И изведнъж всичко, което е мразела до този момент, започва да й се иска много. Това преобърнало целия й сексуален живот на 180 градуса, макар че по това време вече била на 54 години.“ „Занимавайки се с орален секс, жената вижда пред себе си половия орган на партньора, който се различава от нейния, и това може да не й хареса – казва Дамиен Маскре. - Но силните чувства помагат да се преодолее неприязънта“. Случва се, разбира се, и по друг начин: ние правим това, насилвайки се да преодолеем отвращението, от страх да не бъдем захвърлени. „Това е лоша практика – твърди Ина Хамитова. - Насилието над самите нас може да доведе до това, че с времето всяка форма на секс ще престанат да носят радост. Не трябва да принуждаваш нито себе си, нито партньора. Но пък си струва да съблазняваш, да предлагаш и опитваш. Нарастващата възбуда открива нови пътища на наслада. В такива моменти се рушат предишните прегради и изчезват забраните“. „Затова някои жени приемат фелациото като унижение – обяснява Ина Хамитова. - Но в любовната двойка оралните ласки придобиват съвсем друг смисъл: те свидетелстват за доверието и желанието да накараш другия да се чувства приятно“. източник: Розали.ком Сподели:", "date": "2018.09.15", "title": "СТРАСТНО! Френската любов - удоволствие или отвращение"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%B8-%D0%B3%D0%BB%D0%BE%D0%B1%D0%B8-%D0%B8%D0%BD%D1%81%D0%BF%D0%B5%D0%BA%D1%86%D0%B8%D1%8F%D1%82%D0%B0-%D0%BF%D0%BE-%D1%82%D1%80%D1%83%D0%B4%D0%B0-%D0%B2-%D0%BF%D0%B8%D1%80%D0%B8%D0%BD%D1%81%D0%BA%D0%BE-%D0%BF%D0%BE%D0%B3%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8%D1%82%D0%B5-news780949.html", "text": "Работниците не използват лични предпазни средства в ежедневната си трудова дейност. Това показват осем проверки за безопасност при работа с опасни вещества, извършени през този месец от експерти от Инспекция по труда в Пиринско. Директорът на Областната инспекция по труда Славянка Симитчийска-Яновска потвърди за стартиралите проверки в отрасли, свързани с опасни химични или биологични вещества на работните места. Инспекторите са проверили цех за мебели в Петрич, ветеринарна клиника в Сандански, печатница в Благоевград, оранжерия в Петрич, клинична лаборатория и други обекти. Предстои проверка на клинични лаборатории в пет многопрофилни болници в областта, пише \"Струма.бг\". Директорът Славянка Симитчийска-Яновска поясни: „Медицинската статистика сочи, че онкологични заболявания се диагностицират вследствие използване на опасни вещества на работните места. Излагането на опасните вещества е свързано с тежки и дълготрайни здравословни проблеми, сред тях увреждане на вътрешни органи, кожни раздразнения, левкемия, карцином на белия дроб. Най-честото нарушение, установено при извършените проверки, е неизползване на лични предпазни средства – различни по вид маски, лицеви щитове, очила, шумозаглушители, ръкавици, обувки и други. Санкцията за приспособления и предмети, които работниците трябва да използват за индивидуална защита от отделни професионални вредности в работната среда, е 1500 лв. за предприятието и за лицето в размер от 100 до 500 лв. Друго установено нарушение е липса на информационен лист за безопасност, който трябва да се изисква от производителя. Установени са и нарушения при медицинските прегледи, които са задължителни през определен период при работещи, изложени на вредното въздействие на опасни вещества. Проверява се и степента на информираност на работниците. Колеги проверяват дали е направена оценка на риска, както и дали са предприети мерки за минимизирането му, доколко работниците са запознати с етикетите, обозначаващи различните опасности”, заключи трудовият директор. 50 проверки с цел превенция на риска от работа с опасни вещества се предвидени във всеки отрасъл: растениевъдство, оформяне и поддържане на озеленени площи, производство на мебели, производство на обувки, хуманно здравеопазване, ветеринарномедицинска дейност, борба с гризачи и насекоми. Сподели:", "date": "2018.09.15", "title": "ЖЕСТОКИ ГЛОБИ! Инспекцията по труда в Пиринско погна работниците"}
{"url": "https://pik.bg/%D1%82%D1%8A%D1%80%D1%81%D0%B8-%D1%81%D0%B5-%D0%B8%D0%B7%D1%87%D0%B5%D0%B7%D0%BD%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D0%BA%D0%B8%D0%BD%D0%BE%D0%B7%D0%B2%D0%B5%D0%B7%D0%B4%D0%B0-%D1%84%D0%B0%D0%BD-%D0%B1%D0%B8%D0%BD%D0%B1%D0%B8%D0%BD-news780946.html", "text": "Китайската актриса Фан Бинбин от суперпродукциите \" Железният човек \" и \" Х-мен \" е изчезнала, предаде Ройтерс. От юни няма никаква информация от юнза кинозвездата. Именно тогава се заговори, че тя е сред разследваните за укриване на данъци в киноиндустрията . Появиха се и предположения, че актрисата може да е задържана . Фан Бинбин , която е на 36 години, оглави миналата година класацията на списание \"Форбс\" за най-богатите китайски знаменитости с приходи от 300 милиона юана (43,78 милиона долара). Китайски държавен университет миналия месец класира националните звезди по чувството им за отговорност и морал. В него Фан Бинбин е на последно място с нула точки. Сподели:", "date": "2018.09.15", "title": "ТЪРСИ СЕ! Изчезна китайската кинозвезда Фан Бинбин"}
{"url": "https://pik.bg/%D0%B4%D0%B0%D1%82%D1%81%D0%BA%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%BF%D1%80%D0%BE%D1%83%D1%87%D0%B2%D0%B0%D1%82-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8%D1%82%D0%B5-%D0%B7%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news780952.html", "text": "Датски компании се интересуват от възможностите за инвестиции в Пловдив и региона“, това съобщи Негово Превъзходителство Сьорен Якобсен – посланик на Кралство Дания в България по време на среща с кмета на Пловдив Иван Тотев. \"Подходящата локация на града, наличието на магистрала наблизо и добрата инфраструктура привлича все нови и нови инвеститори. Само преди два дни открихме нов завод за самолетни части за \"Еърбъс“, а преди месец направихме първа копка на завод за фарове за \"Мерцедес““, уточни кметът Иван Тотев и допълни, че конкуренцията в бизнес средата е все по-голяма между компаниите и по отношение на работната ръка. \"Личи си, че градът се развива икономически“, сподели личните си впечатления посланик Якобсен, той заяви, че с интерес следи и световното първенство по гребане, което се провежда в момента в Пловдив. Как протича подготовката за Пловдив – Европейска столица на културата 2019 година бе една от основните теми на разговора, тъй като се оказа, че Н. Пр. Якобсен е родом от град Орхус, който миналата година беше европейска столица на културата заедно с гръцкия Пафос. \"Целта на Община Пловдив е в максимално кратки срокове да приключим с ремонтите на градската и културна инфраструктура, за да посрещнем 2019 година. Очакваме огромен интерес към откриващото събитие“, посочи кметът Иван Тотев и обясни, че подготовката върви с усилени темпове, предава още \"Марица\". Фондация \"Пловдив 2019“ е сключила 300 договора за събития догодина, допълнително 200 местни събития ще допълват календара, в който на ден се очаква да има по 2-3 мероприятия. Те обхващат интересите както на мнозинството от хората, така и на по-малките групи от обществото. \"До момента надхвърлихме 500 000 броя нощувки в града, а посетилите са над 1 милион туристи. Планът на Община Пловдив е броят им да достигне 2 милиона“, коментира още Иван Тотев. \"Това, което се случва тук, много говори за доброто развитие на Пловдив“, заключи посланикът на кралство Дания Негово Превъзходителство Сьорен Якобсен. Сподели:", "date": "2018.09.15", "title": "Датски компании проучват възможностите за инвестиции в Пловдив"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8%D1%82%D0%B5-%D0%BF%D0%B8%D1%88%D0%B0%D1%82-%D0%B8%D1%81%D1%82%D0%BE%D1%80%D0%B8%D1%8F-%D0%B8-%D1%82%D0%BE-%D0%BD%D0%B5-%D1%81%D0%B0%D0%BC%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B0-%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-news780951.html", "text": "„Сител“, цитиран от \"Фокус\". Македонците пишат история и то не само национална, а и европейска. С договора с Гърция за разрешаване на спора около името, имаме уникален шанс и скоро очаквам да видя Македония в групата на ЕС и НАТО“, заяви германският министър по европейските въпроси Михаел Рот по време на дебат в Охрид на тема „Македония на пътя към ЕС“, предава скопският телевизионен канал Министърът на външните работи на Македония Никола Димитров смята, че референдумът ще успее, тъй като посланията са ясни и никой не знае дали ще има следващ шанс, с оглед на това, че договорът се приема трудно и в Гърция, и това означава, че едва е намерен общ език, добавяйки че става дума за цялостен надпартиен въпрос. Сподели:", "date": "2018.09.15", "title": "Германия: Македонците пишат история и то не само национална, а и европейска"}
{"url": "https://pik.bg/%D1%82%D1%83%D1%80%D1%81%D0%BA%D0%B8-%D1%83%D1%87%D0%B5%D0%BD-%D0%B8%D0%BC%D0%B0-%D1%80%D0%B8%D1%81%D0%BA-%D0%BE%D1%82-%D1%81%D0%B8%D0%BB%D0%B5%D0%BD-%D1%82%D1%80%D1%83%D1%81-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%BA%D0%B0%D0%BA%D1%82%D0%BE-%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D1%86%D1%83%D0%BD%D0%B0%D0%BC%D0%B8-news780945.html", "text": "Проф. Шукрю Ерсой говори по повод годишнината днес от катастрофално земетресение в района на Истанбул през 1509 г. Отбелязвайки, че тогавашният трус е предизвикал цунами в Мраморно море, той предупреди за подобна опасност и при нов земен трус в района. \"Мраморно море има история на цунами\", посочи той, добавяйки, че за четири хиляди години има свидетелства за стотина случая на цунами, а учените откриват следите от тях при разкопки. Според него вълните при това явление може да достигнат до брега както само за пет минути, така и за час, дори във вътрешни морета, каквото е Мраморно море. \"Според група изследователи до 30 години с 65 процента сигурност (в района на Мраморно море) ще има земетресение с магнитуд над седем. 19 години вече минаха. Рискът за опасността нараства. Може да е утре, а може и след 11 години\", заяви проф. Ерсой. Нараства рискът от голямо земетресение в Истанбул, което според сеизмолозите ще бъде с магнитуд около 7,5 - 7,7 по Рихтер. Това заяви турски учен от Центъра за природонаучни изследвания на университета Йълдъз в Истанбул, съобщава турската частна телевизия СиЕнЕн-Тюрк. Сподели:", "date": "2018.09.15", "title": "Турски учен: Има риск от силен трус в района на Истанбул, както и опасност от цунами"}
{"url": "https://pik.bg/%D0%BE%D0%B1%D1%80%D0%B0%D1%82-%D1%80%D0%B0%D0%B7%D0%BF%D0%B8%D1%82%D0%B2%D0%B0%D1%82-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D1%82%D0%B5-%D0%B7%D0%B0-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D0%BA%D1%80%D0%B8%D0%BF%D0%B0%D0%BB---%D0%BC%D0%BE%D1%81%D0%BA%D0%B2%D0%B0-%D0%B4%D0%B0%D0%B2%D0%B0-%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0-news780950.html", "text": "Днес говорителят на Кремъл е заявил, че Русия има готовност да разгледа искане от британските следователи да пристигнат и да разпитат двамата мъже, обвинени за отравянето на бившия руски шпионин в Солсбъри, предаде БТА, позовавайки се на АП. Великобритания обвини Александър Петров и Руслан Боширов миналата седмица в опит за убийство на двойния агент Сергей Скрипал и дъщеря му Юлия със създадения по съветско време боен нервнопаралитичен агент \"Новичок\". Двамата оцеляха при атаката в Солсбъри на 4 март, но местен жител почина по-късно, след като вероятно е имал контакт с отровата.ската Петров и Боширов се появиха вчера в предаване по руската телевизия Ар Ти (RT) и заявиха, че са посетили Солсбъри като туристи и нямат нищо общо с отравянето. Те отрекоха твърдението на Великобритания, че са сътрудници на руското военно разузнаване, заявявайки, че работят в бизнеса с хранителни добавки. Говорителят на президента Владимир Путин Дмитрий Песков каза днес, че руските власти ще разгледат искане на Великобритания те да бъдат разпитани, ако постъпи такова. Той добави, че Великобритания е отклонявала нееднократните руски предложения за провеждане на съвместно разследване. \"Съществува механизъм за правна помощ, регламентиран от двустранни споразумения и международното право\", каза пред репортери Песков и допълни: \"Ако получим официално искане от Лондон, то със сигурност ще бъде разгледано от руската страна в строго съответствие със закона\". Той добави, че \"от самото начало Русия подчертава желанието си да сътрудничи за изясняване на обстоятелствата на случилото се в Солсбъри и разкриване на извършителите\", но \"британската страна категорично отхвърля такова сътрудничество\". \"Обвиненията към Русия в лъжа след изявленията на двамата руски граждани е абсурдно. Те са обикновени граждани. Те нямат никаква връзка с руското правителство\", отбеляза Песков пред репортерите, след като Лондон нарече интервюто на двамата \"лъжи\". Песков каза, че още не е имал време да гледа интервюто и не знае дали Путин го е гледал. Той не пожела да разкрие, колко дълго е отнело на руските власти да намерят двамата мъже и каза, че Кремъл няма нищо общо с организирането на интервюто с тях. Сподели:", "date": "2018.09.15", "title": "ОБРАТ! Разпитват заподозрените за отравянето на Скрипал - Москва дава зелена светлина"}
{"url": "https://pik.bg/%D0%B4%D0%B6%D0%B8%D1%85%D0%B0%D0%B4-%D0%B2-%D1%87%D0%B5%D1%85%D0%B8%D1%8F-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D1%81%D0%BB%D0%BE%D0%B2%D0%B0%D0%BA-%D0%B7%D0%B0-%D0%BF%D0%BB%D0%B0%D0%BD%D0%B8%D1%80%D0%B0%D0%BD%D0%B5-%D0%BD%D0%B0-%D0%B0%D1%82%D0%B5%D0%BD%D1%82%D0%B0%D1%82-news780926.html", "text": "Чешката прокуратура наблюдава разследване за планиране на терористична атака от 25-годишен словак, описван от местни месии като джихадист, приел исляма преди 3 години, предаде агенция Франс прес. Живеещият в чешката столица словак, който според медии се казва Доминик К, бил задържан през декември 2017 г., заяви прокурор Мартин Били, като обясни, че разследването продължава. \"При претърсване в дома му полицаите откриха химикали и други неща, важни за наказателното разследване“, се добавя в съобщението на прокурора. \"Ако бъде осъден, мъжът може да получи до 15 години затвор за заговор за терористично нападение и поощряване на тероризма\", посочи Мартин Били, предава БНР. В апартамента му полицията намира химикали, наръчник за направа на бомби и инструкции как бомбата да бъде прикрепена към тяло или кола, както и пропагандни материали на т.нар. „Ислямска държава“, включително видео на екзекуции, извършвани от джихадисти, писа в. \"Днес“. Според изданието словакът е първият джихадист, задържан някога в Чехия и обвиняван за планиране на терористична атака с бомба. Сподели:", "date": "2018.09.15", "title": "ДЖИХАД! В Чехия разследват словак за планиране на атентат"}
{"url": "https://pik.bg/%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D0%B8%D0%B7%D0%BC%D0%B5%D1%80%D0%B2%D0%B0%D1%82-%D1%80%D1%8A%D1%81%D1%82%D0%B0-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news780930.html", "text": "Лекари ще измерват ръста на децата във Варна на 20 септември (четвъртък) от 10 до 14 часа. Това ще става в кабинети 208 и 304 в Диагностично-консултативен център \"Св. Марина“, съобщиха от там. Ще се провеждат и безплатни прегледи за откриване на проблеми с растежа в детска възраст. Прегледите ще бъдат извършени от детски ендокринолози и се провеждат в рамките на Световната седмица за повишаване на осведомеността за растежа, като част от кампанията \"Груонформ\". Не е необходимо предварително записване, но е препоръчително родителите да разполагат с точни данни за промяната на ръста и теглото на детето в предходните години, разяснява на родителите \"Монитор\". Кампанията стартира точно преди 1 година в УМБАЛ „Св. Марина“ във Варна и се провежда за първи път в България. Тя има за цел ранното откриване и навременното лечение на състояния, свързани с проблемния растеж при децата. Сподели:", "date": "2018.09.15", "title": "БЕЗПЛАТНИ ПРЕГЛЕДИ! Измерват ръста на децата във Варна"}
{"url": "https://pik.bg/%D1%83%D1%80%D0%B0%D0%B3%D0%B0%D0%BD%D1%8A%D1%82-%D1%84%D0%BB%D0%BE%D1%80%D1%8A%D0%BD%D1%81-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%B0-%D0%B2%D0%B8%D0%BB%D0%BD%D0%B5%D0%B5-%D0%B2-%D1%81%D0%B0%D1%89-news780933.html", "text": "AFP, цитирана от \"Фокус\". Ураганът „Флорънс“, който удари Северна Каролина в петък, ще представлява „значителна заплаха“ и днес, обяви Федералната агенция за спешно управление на САЩ (FEMA), цитирана от „Това не е краят (на опасността)“, заяви Джеф Биард, сътрудник администратор за реакция и възстановяване към агенцията. По думите му следващите „24 до 36 часа представляват значителна заплаха“ от тежки дъждове, буря и наводнения. Сподели:", "date": "2018.09.15", "title": "Ураганът \"Флорънс\" ще продължи да вилнее в САЩ"}
{"url": "https://pik.bg/%D1%88%D0%BF%D0%B8%D0%BE%D0%BD%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%BB%D0%B5%D0%B4-%D0%B0%D1%80%D0%B5%D1%81%D1%82%D0%B8-%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D1%80%D1%83%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%BC%D0%B5%D0%B4%D0%B8%D0%B9%D0%BD%D0%B0-%D0%B1%D0%BE%D0%BC%D0%B1%D0%B0-%D1%81%D1%80%D0%B5%D1%89%D1%83-%D0%BD%D0%B0%D1%81-news780931.html", "text": "Дипломатическата мисия на Москва в Берн определи информацията за задържането на двама служители  на руското Главно разузнавателно управление (ГРУ) като част от целенасочена кампания по очерняне на най-голямата по територия държава в света. \"Ние разглеждаме подобни измишльотини като пореден опит за създаване на русофобски настроения\", пише още в документа. Днес се появи информация, че при съвместна акция на съответните служби на Нидерландия, Великобритания и Швейцария бяха задържани двама агенти на Москва. Арестамваните са се опитвали да проникнат в швейцарска лаборатория, в която е имало образци от \"Новичок\". Бившият полковник от ГРУ Сергей Скрипал и дъщеря му Юлия Скрипал бяха отровени с нервнопаралитичното вещество в началото на март в южния английски град Солсбъри. Дипломатическата мисия на Москва в Берн определи информацията за задържането на двама служители  на руското Главно разузнавателно управление (ГРУ) като част от целенасочена кампания по очерняне на най-голямата по територия държава в света. \"Ние разглеждаме подобни измишльотини като пореден опит за създаване на русофобски настроения\", пише още в документа. Днес се появи информация, че при съвместна акция на съответните служби на Нидерландия, Великобритания и Швейцария бяха задържани двама агенти на Москва. Арестамваните са се опитвали да проникнат в швейцарска лаборатория, в която е имало образци от \"Новичок\". Бившият полковник от ГРУ Сергей Скрипал и дъщеря му Юлия Скрипал бяха отровени с нервнопаралитичното вещество в началото на март в южния английски град Солсбъри. Новината за ареста на наши шпиони в Холандия е медийна бомба, насочена срещу нас, пише в позиция на руското посолство в Швейцария. Сподели:", "date": "2018.09.15", "title": "ШПИОНСКИ СКАНДАЛ СЛЕД АРЕСТИ В ХОЛАНДИЯ! Руското посолство: Медийна бомба срещу нас"}
{"url": "https://pik.bg/%D0%B6%D0%B5%D0%BD%D1%81%D0%BA%D0%B8-%D0%BF%D0%BE%D0%BC%D0%BE%D1%89%D0%BD%D0%B8%D0%BA-11-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%BC%D1%8A%D0%B6%D1%8A%D1%82-%D0%B2%D0%B8-%D0%BD%D0%B5-%D0%B2%D0%B8-%D0%BA%D0%B0%D0%B7%D0%B2%D0%B0-%D0%BD%D0%BE-%D0%B1%D0%B8-%D0%B8%D1%81%D0%BA%D0%B0%D0%BB-%D0%B2%D0%B8%D0%B5-%D0%B4%D0%B0-%D0%B7%D0%BD%D0%B0%D0%B5%D1%82%D0%B5-news780893.html", "text": "Децата изискват много време и внимание, но същото важи и за отношенията с половинката ви. А след като вече не сте само двама, ще имате нужда да инвестирате още в здравината на връзката с партньора ви, за да може тя да издържи на допълнителния стрес. Когато майката е заета почти изцяло с децата, в отношенията на двойката резонно настъпват проблеми. Много мъже не могат да приемат критики и напътствия, често това важи и за тези, които в началото на отношенията с половинката си са гледали благосклонно на корекциите – това обаче е било в романтичния период на връзката, когато са се чувствали ценени заради факта, че са предпочетени пред други мъже. Дори и да давате указания на партньора си с най-добри чувства, напълно възможно е да го карате да се чувства нервно във ваше присъствие. По-добре е вместо да давате указания, да предлагате помощта си, само когато ви я поискат. И не забравяйте да хвалите любимия си, когато има за какво, нека се чувства повече ценен и уважаван, вместо съден. Най-вероятно това не ви звучи много изненадващо. И макар че той едва ли ще ви го признае, добре е да знаете, че физическото общуване помага на партньора ви да изгради с вас емоционалната връзка, която пък вие търсите. Ако един мъж постоянно е отблъскван, когато иска секс, той започва да се чувства несигурен в отношенията с партньорката си. Мъжете може и да казват, че не обичат да говорят, но истината е, че по-скоро не искат да ги въвличат в дълги и ненужни приказки. Опитайте да се изказвате с по-малко думи, особено ако имате нещо наистина важно за казване. Ако сте обвързали живота си с мълчаливец, постарайте се да избягвате да бъдете ненужно многословна с него. Иначе се получава абсолютно нежелан ефект и за двама ви: колкото повече вие говорите, толкова по-малко той ще ви слуша. Всеки има нужда да прекарва известно време без компания. И вие ще направите добре, ако не се притеснявате и не нервничите всеки път, когато половинката ви поиска да се разходи сам или да се отдаде на някое любимо занимание, което не включва и вас. Много бракове са се разпадали именно заради нарушаването на границите на личното пространство, което води до усещане за задушаване, твърдят брачни консултанти. За мъжете добрият секс не е просто да получат оргазъм. Те се чувстват истински удовлетворени, когато виждат и усещат, че партньорката им се наслаждава на интимността с тях. Ако половинката им не е достатъчно ангажирана с това, което се случва в леглото, мъжете могат да се почувстват наранени. Така че по-добре помислете как да увеличите сексуалното удоволствие и за двама ви. Случва ли се, когато партньорът ви говори с други хора, вие да се опитвате да изяснявате думите му и да   служите като своеобразен преводач какво точно е искал да каже той? Това е не само дразнещо за всички участници в разговора и подценяващо партньора ви, но и може да провокира у него реакция на отчуждение и „затваряне“. Ако усещате, че понякога влизате в ролята на говорител на половинката си, спомнете си, че именно това, което има да каже, и начинът, по който го казва, са били част от нещата, които са ви накарали да се влюбите в него. Колкото и да ви се струва романтично партньорът ви да се сети сам какъв подарък искате за рождения ден или в кой ресторант предпочитате да отидете довечера, най-добре е да спрете да очаквате от него невъзможни неща. Бъдете ясни за това, което искате, или по отношение на това как се чувствате, и никога не го наказвайте с поведението си за това, че не умее да чете мисли. Така че ако искате понякога да получавате цветя, кажете го на партньора си и се зарадвайте и благодарете, когато ви подари букет. А ако например чувствате, че губите емоционална връзка, споделете му, че искате да прекарате един романтичен уикенд и го помолете да го организира. Не се страхувайте да пробвате различни неща в спалнята. Много от участвалите в тайна любовна връзка признават, че усещането, че правят нещо забранено, и страхът от това да не бъдат хванати, ги възбуждали допълнително. Премахването на бариерите и прекрачването в нови интимни полета увеличава вълнението и тревогата, което води до засилено сексуално желание. И това важи най-вече за преживяванията в спалнята. Образът на мачото, който винаги е готов за секс, всъщност не е много реалистичен.Истината е, че ако един мъж не се чувства достатъчно желан от половинката си и привлекателен в нейните очи – това може да окаже силно негативно влияние върху либидото и представянето му в леглото. Не забравяйте важността на тази фраза за отношенията ви и не се успокоявайте с това, че той си знае. Практиката на брачните консултанти показва, че е добре всеки ден да казвате на половинката си, че го обичате, и да му показвате по различни начини, че го цените и че има специално място за него в живота ви. Ако ви се е искало да разберете кои са потребностите и желанията, за които мъжете трудно се решават да говорят, сега имате тази възможност да узнаете. Сподели:", "date": "2018.09.15", "title": "ЖЕНСКИ ПОМОЩНИК! 11 неща, които мъжът ви не ви казва, но би искал вие да знаете"}
{"url": "https://pik.bg/%D0%BF%D0%B5%D1%80%D0%BD%D0%B8%D0%BA-%D1%81%D0%B2%D0%B8%D0%BA%D0%B2%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B7%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BF%D0%BE%D0%B4-%D0%BF%D0%B0%D1%82%D1%80%D0%BE%D0%BD%D0%B0%D0%B6%D0%B0-%D0%BD%D0%B0-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-news780927.html", "text": "пресцентъра на общината Националната научна конференция на тема „Първата световна война на Балканите, пробивът на Добро поле и събитията през 1918 г.“ ще се проведе в Перник на 18 и 19 септември, в малкия салон на Дворец на културата. Това съобщиха от . Събитието се организира съвместно от Института за исторически изследвания към БАН, Македонския научен институт, Регионален исторически музей – Перник. To e под патронажа на председателя на Националния комитет за отбелязване на 100-годишнината от Първата световна война Красимир Каракачанов – министър на отбраната на Република България. Председател на Организационния комитет е доц. д-р Александър Гребенаров. Сред участниците в престижния форум ще бъдат представени доклади от академик Георги Марков, проф. Веселин Костов Янчев, проф. д.и.н. Тодор Петров, доц. д-р Даниел Вачков, както и перничаните Георги Радославов и Силвия Нотева. В рамките на конференцията ще бъде показана фотодокументална изложба „26-и пехотен Пернишки полк“ и макет на първия военен самолет, произведен в България. В дискусията могат да се включат свободно и граждани. Посещение на исторически обекти, разположени на територията на област Перник - Земенски манастир - гр. Земен, Радомир - казармите на 26-и пехотен полк и експозиция „Войнишко въстание“ е част от програмата през втория ден на конференцията. Сподели:", "date": "2018.09.15", "title": "Перник свиква конференция за Първата световната война под патронажа на Каракачанов"}
{"url": "https://pik.bg/%D0%BA%D0%B0%D1%80%D1%8A%D0%BA-%D0%BE%D1%80%D0%BB%D0%B8%D0%BD-%D0%BF%D0%B0%D0%B2%D0%BB%D0%BE%D0%B2-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%BF%D0%BE%D0%BF-%D0%BF%D0%B5%D0%B2%D0%B5%D1%86%D1%8A%D1%82-%D0%BF%D1%80%D0%B5%D1%8F%D0%BB-%D1%81-%D0%BA%D0%BE%D0%BD%D1%81%D0%BA%D0%B8-%D1%84%D1%8A%D1%88%D0%BA%D0%B8%D0%B8-%D0%B8-%D1%85%D0%BB%D0%B5%D0%B1%D0%B0%D1%80%D0%BA%D0%B8-news780546.html", "text": "За неприятен инцидент от детството си разказа Орлин Павлов. Поп певецът бил хоспитализиран по спешност в болница, след като се наял с \"вкусни\" конски фъшкии. \"Било е на семейно събиране в къмпинг с палатки. Явно съм бил много гладен, наял съм се здраво с конски фъшкии. Спомням си добре болницата след това и как майка ми ме успокояваше \"Спокойно, Орльо, всичко ще бъде наред\". От нея знам, че веднъж съм изял и една хлебарка на терасата\", разкри Павлов в \"На кафе\". Звездата призна и за огнено премеждие в Истанбул, където трябвало да нощува на път за Грузия. За беда обаче в кухнята лумнал пожар и през въздуховодите пламъците плъзнали из етажите. \"Мениджърката ми изпадна в истерия и само я чух да крещи \"Хотелът горииииии\". Имаше дим навсякъде. Беше през нощта и аз чисто гол също изпаднах в страшна паника. Трябваше да взема нещо, с което да се прикрия, преди да тръгна да бягам. Обух си гащи, взех си паспорта и лаптопа, бяхме на 5 етаж и хукнахме по стълбите надолу. Спасихме се, спасиха и хотела\", описа истанбулския пожар Павлов. Сподели:", "date": "2018.09.15", "title": "КАРЪК! Орлин Павлов в болница! Поп певецът преял с конски фъшкии и хлебарки"}
{"url": "https://pik.bg/%D0%BD%D0%B5%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%B8%D1%8F%D1%82-%D1%81%D0%B5%D0%BA%D1%81-%D0%BF%D0%B5%D1%87%D0%B5%D0%BB%D0%B8-%D0%BF%D0%BE%D0%B7%D0%B8%D1%86%D0%B8%D0%B8-%D1%81%D1%80%D0%B5%D0%B4-%D0%BD%D0%B0%D0%B9-%D0%BC%D0%BB%D0%B0%D0%B4%D0%B8%D1%82%D0%B5-news780898.html", "text": "Нетрадиционните форми на сексуално общуване са много по-популярни сред младите хора през последните години в сравнение с началото на 90-те години. \"Наблюденията върху това кога и как младежите започват да правят секс ще ни помогнат да формулираме нови подходи към половото образование и да обсъждаме опасностите, които носят със себе си една или друга нетрадиционна форма на интимна близост”, заявява Рут Люис от Лондонското училище по хигиена и тропическа медицина. През последните години се установиха два противоречащи си стереотипа. Първият говори за това, че съзряването настъпва бързо и се стига рано до употреба на алкохол и активен полов живот - още преди завършване на училище. Вторият сочи, че младите хора порастват много късно, живеят с родителите си и не работят до 25-30 годишна възраст. От друга страна психолозите рисуват съвсем противоположна картина: например американски учени откриха миналата година, че днешните младежи и девойки са по-малко разпуснати от своите родители и по-скромни от тях. Люис и нейните колеги се опитват да разберат коя от двете гледни точки е вярна като анализират как се променят два важни параметъра свързани с половото поведение на младите хора: това кога започват да се занимават със секс и какви форми практикуват през първите 25 години от живота си. Измененията на тези параметри се следят от Лондонското училище по хигиена и тропическа медицина вече няколко десетилетия. В социологическото проучване през годините са участвали около 45 хиляди млади британци, току-що започнали самостоятелен живот. Според анализа на последните данни част от аспектите на половото поведение на младежите през последните 20 години са се изменили силно, друга част са се запазили същите. Сред запазилите се е възрастта, в която момчетата и момичетата започват за първи път да се целуват и времето на първия секс – 14 и 16 годишна възраст. От друга страна са се променили начините – нетрадиционните форми на полово общуване – такива като аналният и оралният секс са станали значително по-популярни днес. Сподели:", "date": "2018.09.15", "title": "Нетрадиционният секс печели позиции сред най-младите"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2-%D0%B5-%D0%B2%D0%B0%D0%B6%D0%B5%D0%BD-%D0%B8-%D0%B7%D0%BD%D0%B0%D1%87%D0%B8%D0%BC-%D0%B7%D0%B0-%D0%B1%D0%B5%D1%80%D0%BB%D0%B8%D0%BD-news780937.html", "text": "РИА Новости, цитирана от \"Фокус\". Проектът „Северен поток 2“ е важен и значим за Берлин, заяви канцлерът на Германия Ангела Меркел на обща пресконференция с президента на Литва Далия Грибаускайте и министър-председателите на трите Балтийски страни, предава „Признавам, че съм запозната с критичните мнения на Балтийските страни. В Германия енергийната политика е диверсифицирана. Внасяме газ от Норвегия, Холандия и Русия. Изправени сме пред проблеми при осъществяването на договорките за климата и нашата нужда от газ всъщност ще нараства“, заяви Меркел. Въпреки това, тя подчерта, че Украйна трябва да остане транзитна страна за газ. „Радвам се, че комисар (Марош) Шевчович ще вземе участие в преговорите с Русия и се надявам, че това ще се случи в бъдеще. Ако ние имаме проект „Северен поток“, то тогава е възможно да реализираме и проекта „Северен поток 2“, поясни германският канцлер. По думите на Меркел, тя се надява, че проектът за турски газопровод също ще се изпълни. От своя страна, Грибаускайте заяви, че позицията на Вилнюс остава същата. „Ние оценяваме този проект като геополитически, а не като търговски или енергиен проект. Нашето виждане се основава, за съжаление, на не особено голям опит. Ние знаем какво означава да зависиш от един източник на енергия, от Русия“, отбеляза литовският президент. Сподели:", "date": "2018.09.15", "title": "Меркел: \"Северен поток 2\" е важен и значим за Берлин"}
{"url": "https://pik.bg/%D0%B0%D1%82%D0%B0%D0%BA%D0%B0-%D1%80%D1%83%D1%81%D0%BA%D0%B8-%D1%88%D0%BF%D0%B8%D0%BE%D0%BD%D0%B8-%D0%BE%D0%BF%D0%B8%D1%82%D0%B0%D0%BB%D0%B8-%D0%B4%D0%B0-%D0%BF%D1%80%D0%BE%D0%BD%D0%B8%D0%BA%D0%BD%D0%B0%D1%82-%D0%B2-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B0-%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F-news780954.html", "text": "Двама руски агенти са били арестувани тази пролет в Холандия по подозрение в шпионаж срещу лаборатория в Швейцария, след което са били екстрадирани, предаде БТА, цитирайки Ройтерс и ТАСС. Агенциите са позовават на днешни публикации в швейцарския вестник „Тагес анцайгер“ и холандския \"Ен Ер Це Ханделсблат\", извършили съвместно разследване. Швейцарската разузнавателна агенция потвърдила пред „Тагес анцайгер“ арестите. Според вестника те били извършени след съвместни действия на властите в Швейцария, Великобритания и Холандия за предотвратяване на заговора срещу лабораторията „Шпийц“ край Берн, в която работят експерти по ядрени, биологически и химически оръжия. В тази лаборатория са били изследвани образци от отровен газ, пуснат в Сирия, както и проби от нервнопаралитичното вещество, с което през март в Англия бяха отровени Сергей Скрипал и дъщеря му. „Тагес анцайгер“ уточнява, че арестуваните в Холандия не са същите лица, заподозрени от британската прокуратура като извършители на покушението срещу бившия руски шпионин. Холандското издание пък твърди, че заловените в Холандия двама руснаци работели за руското военно разузнаване и са притежавали „оборудване за проникване в компютърната система“ на лабораторията „Шпийц“. В статията на „Ен Ер Це Ханделсблат“ не се уточнява имало ли е съдебен процес срещу тази лица и какви обвинения е можело да им бъдат предявени. Сподели:", "date": "2018.09.15", "title": "АТАКА! Руски шпиони опитали да проникнат в швейцарска лаборатория"}
{"url": "https://pik.bg/%D0%B3%D1%80%D1%83%D0%B1%D0%BE-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D1%81%D1%80%D0%B0%D0%B2%D0%BD%D0%B8-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81-%D1%80%D0%BE%D0%B1%D0%B8-news780956.html", "text": "Салвини, който оглавява партия \"Лига\", поведе кампания срещу миграцията, откакто коалиционното правителство в Италия встъпи в длъжност през юни. Той говори на закрита за публиката сесия на конференцията за миграцията и сигурността, чийто домакин бе Австрия, ротационния председател на ЕС. \"Чух някой да казва, че се нуждаем от миграцията, заради застаряването на населението. Аз виждам нещата по съвсем различен начин\", каза Салвини по време на сесията. \"Гражданите ми плащат, за да помагам на нашите млади хора да започнат пак да имат деца, както беше преди няколко години, а не да изтръгвам най-добата африканска младеж, за да замести европейците, които вече нямат деца. Може би в Люксембург има такава нужда, но в Италия имаме нужда да помогнем на нашите деца да имат деца, а не да имаме нови роби, които да заместят децата, каквито нямаме\", каза италианският министър. Жан Аселборн, люксембургският министър на външните работи и европейските въпроси, който е и министър по въпросите на имиграцията и бежанците, седеше на няколко места разстояние от Салвини и показваше видимо раздразнение, докато Салвини говореше. Накрая Аселборн не издържа и го прекъсна с думите: \"Хайде, хайде, хайде\", на френски, намеквайки, че прекалява. \"В Люксембург едно време дойдоха много италиански имигранти. Те дойдоха като мигранти на работа в Люксембург, за да може вие в Италия да имате пари, за да плащате за вашите деца\", каза той на френски, завършвайки с възклицанието: \"По дяволите!\". Аселборн изглежда имаше предвид десетилетията след Втората световна война, когато няколко европейски страни приеха работници мигранти, за да покрият търсенето на работна сила по време на продължителния икономически бум. Конференцията, в която участват европейски и африкански министри на вътрешните работи, както и служители на ЕС, приключва днес. Предвидено е Салвини да даде съвместна пресконференция с австрийския крайнодесен лидер и вицеканцлер Хайнц-Кристиан Щрахе. На европейска конференция в четвъртък вицепремиерът Матео Салвини сравни африканските мигранти с роби, с което предизвика гневната реакция на външния министър на Люксембург, който в изблик на раздразнение го наруга, съобщи БТА, цитирайки Ройтерс. Сподели:", "date": "2018.09.15", "title": "ГРУБО! Вицепремиерът на Италия сравни африканските мигранти с роби"}
{"url": "https://pik.bg/%D0%BB%D1%8F%D1%82%D0%BE%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D0%BB%D1%8A%D0%BD%D1%86%D0%B5%D1%82%D0%BE-%D1%89%D0%B5-%D0%BD%D0%B8-%D0%B3%D1%80%D0%B5%D0%B5-%D1%89%D0%B5%D0%B4%D1%80%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-news780994.html", "text": "Минималните температури ще бъдат предимно между 11° и 16°, максималните - между 26° и 31°. За София те ще варират от 10 до 26°. Такава е прогнозата за времето на Националния институт по метеорология и хидрология при БАН. На летни температури ще се радваме днес. Слънцето ще ни грее щедро. Над Черноморието ще бъде предимно слънчево с до умерен северозападен вятър. Максимални температури на въздуха: 27-28°. Температурата на морската вода е 24-25°. Вълнението на морето ще бъде 2-3 бала. Над планините ще бъде предимно слънчево с до умерен север-северозападен вятър. Максимална температура на височина 1200 метра около 21°, на 2000 метра – около 13°. В неделя в източната половина от страната вятърът ще се ориентира от север-североизток. Там и облачността след обяд ще се увеличи, на места ще има и краткотрайни валежи. Над западната половина ще остане предимно слънчево, със слаб до умерен северозападен вятър. В понеделник вятърът ще отслабне, в отделни западни райони временно и ще стихне, а в Източна България ще бъде източен. Повече облачност ще има отново над източната половина, почти без валежи. Във вторник над по-голямата част от страната ще преобладава слънчево време, сутринта на места с ниска облачност. Ще духа слаб източен вятър, в Източна България - до умерен, от изток-североизток. Минималните температури ще са от около 10° до към 15°-16°, максималните - предимно между 24° и 29°. Сподели:", "date": "2018.09.15", "title": "ЛЯТОТО ПРОДЪЛЖАВА! Слънцето ще ни грее щедро, температурите скачат до..."}
{"url": "https://pik.bg/%D0%B1%D0%BE%D1%8F%D0%BD-%D1%87%D1%83%D0%BA%D0%BE%D0%B2-%D0%B2-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B8%D0%BC%D0%B0-%D1%81%D0%B1%D0%BB%D1%8A%D1%81%D1%8A%D0%BA-%D0%BC%D0%B5%D0%B6%D0%B4%D1%83-%D0%BB%D0%B8%D0%B1%D0%B5%D1%80%D0%B0%D0%BB%D0%BD%D0%B8-%D0%B3%D0%BB%D0%BE%D0%B1%D0%B0%D0%BB%D0%B8%D1%81%D1%82%D0%B8-%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8-news780960.html", "text": "В Европейския парламент се наблюдава сблъсък между евродепутати либерали глобалисти и евродепутати етатисти и патриоти. Това коментира в ефира на Bulgaria ON AIR експертът по международни отношения проф. Боян Чуков по повод гласуването да се задейства процедура, която може да лиши Унгария от право на глас в общността. \"Това е причината в едно и също политическо семейство да има двубой. А проблемът на Европейския съюз пък е, че решенията, които Брюксел взима, трябва да бъдат легитимирани чрез вота на народа. Оказва се обаче, че те не са\", подчерта анализаторът. Сред мотивите за искането за извънредните мерки срещу Будапеща са нарушаване на Конституцията, изборната система, независимостта на съдебната власт, корупцията и правата на бежанците. Това е първият случай, при който европарламентът се възползва от правото си на инициатива по тази тема. В същото време унгарският премиер Виктор Орбан заяви, че причината е отказът на страната му да приема мигранти. Сподели:", "date": "2018.09.15", "title": "Боян Чуков: В Европарламента има сблъсък между либерални глобалисти и патриоти"}
{"url": "https://pik.bg/%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%B0-%D0%BA%D0%B0%D1%83%D0%B7%D0%B0-%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%B4%D0%B0%D1%80%D0%B8%D1%82%D0%B5%D0%BB%D1%81%D0%BA%D0%B0-%D1%81%D0%BC%D0%B5%D1%82%D0%BA%D0%B0-%D0%B7%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%85%D1%80%D0%B0%D0%BC%D0%B0-%D0%B2-%D0%BA%D0%B2-%D0%B4%D0%BE%D0%B1%D1%80%D0%BE%D1%82%D0%B8%D1%86%D0%B0-%D0%B2-%D0%B4%D0%BE%D0%B1%D1%80-news780947.html", "text": "Така освен в църквите \"Св.Георги” и \"Св.Троица” служения ще се извършват и в храм \"Свети Лука”. На място, отредено отпреди 15 години от Общински съвет Добрич в кв. Добротица, предстои изграждането на православен храм. Той ще се разполага върху площ от 250 кв.м, разказва председателят на църковното настоятелство отец Петър Русинов. Проектът е дело на арх. Петър Николов, а идеята датира отпреди три години и е на трима души – агробизнесменът Тошко Йорданов, който вече не е между живите, Мария Николова, управител на приют за кучета \"Обич за обич” и Камен Пеев, собственик на верига магазини. Идеята е подкрепена и от общинското ръководство в лицето на кмета Йордан Йорданов и е благословена от митрополит Йоан, предава \"Добруджабг.ком\". Съвсем скоро ще е готова банковата сметка на църковното настоятелство за набиране на дарения. Около 700 000 лв. ще бъдат нужни за построяване и оборудване на новата църква, показват предварителните разчети. Строителите са поели ангажимент да работят без печалба. Мястото на храма ще е в близост до Дома за медико-социални грижи за деца. Свети Лука Кримски е светец от Украйна, съвременник на Патриарх Максим и негов добър приятел. Св.Лука е по професия кардиохирург, но и след приемане на монашеството и  достигане  до върховната йерархическа степен епископ и митрополит на Крим и Симферопол, продължава да прави операции. Преодолял е множество пречки, но с молитва винаги е успявал да постигне желаната цел. Преди години, когато отец Петър случайно попада в храм в Украйна, а той получава като дар частица от мощите на Св.Лука Кримски, а това е достатъчно, за да се заеме отецът с нелеката задача да построи храм в негова чест. В момента частицата от тези свети мощи се намира в храм \"Св.Троица”, но след построяването на новия храм ще бъде пренесена там, където й е мястото. До края на тази година ще бъде направена и първата копка на строежа. Сподели:", "date": "2018.09.15", "title": "Благородна кауза! Откриват дарителска сметка за изграждането на храма в кв. \"Добротица\" в Добрич"}
{"url": "https://pik.bg/17-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D0%B8%D1%80%D0%BE%D0%BC%D0%B0%D0%BD-%D0%BF%D0%BE%D0%B4%D0%BF%D0%B0%D0%BB%D0%B8-4000-%D0%B1%D0%B0%D0%BB%D0%B8-%D1%81%D0%BB%D0%B0%D0%BC%D0%B0-news780959.html", "text": "17-годишен младеж от Русенско беше осъден за палеж на бали със слама край варненско село. Непълнолетният подсъдим беше признат за виновен от Районен съд – Варна в извършването на умишлен палеж на стоки със значителна стойност – 4000 бали слама. Балите, собственост на търговско дружество, били разположени на общо три купчини върху земеделска площ в края на село Любен Каравелово. На 21 май миналата година 17-годишният подсъдим, заедно с две малолетни деца, отишли да играят между куповете, като на няколко пъти той с кибрит разпалвал и гасил огън. Действията му, паралелно със  силния вятър, станали причина за бързо разрастване на пожара, който обхванал купчините със слама. Жители от близките къщи забелязали пламъците и подали сигнал на тел.112. Пристигналите пожарните екипи загасили огъня, но балите със слама, на стойност 48 000 лева, напълно изгорели. 17-годишният младеж, който има и предходна съдимост, беше осъден на 10 месеца лишаване от свобода, чието изтърпяване се отлага с изпитателен срок от 3 години. Присъдата подлежи на обжалване  в 15-дневен срок. Сподели:", "date": "2018.09.15", "title": "17-годишен пироман подпали 4000 бали слама"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-42-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D1%85%D1%8A%D1%80%D0%B2%D0%B0%D1%82%D0%B8%D1%8F-news781016.html", "text": "Регистрирано е земетресение с магнитуд 4.2 по скалата на рихтер на далматинското крайбрежие на Хърватия, сочи справка на интернет страницата на Европейския средиземноморски сеизмологичен център, цитиран от „Фокус“. Земетресението е станало в 05:09 часа местно време (б.р 06:09 българско време) на три километра югозападно от град Затон и на 13 километра югозападно от град Шибеник, както и на 206 километра западно от босненската столица Сараево на два километра дълбочина. Земетресението е усетено силно в района на епицентъра, а по-слабо е усетено по далматинското крайбрежие на Хърватия, както и в Босна и Херцеговина. Няма информация за пострадали хора и нанесени материални щети. Сподели:", "date": "2018.09.15", "title": "Земетресение с магнитуд 4.2 по Рихтер бе регистрирано край Хърватия"}
{"url": "https://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%82%D0%B0%D0%BA%D1%81%D0%B8-%D0%BE%D1%82%D0%BD%D0%B5%D1%81%D0%B5-%D0%BC%D0%BE%D0%BC%D1%87%D0%B5-%D1%81-%D0%BA%D0%BE%D0%BB%D0%B5%D0%BB%D0%BE-%D0%BD%D0%B0-%D0%B7%D0%B5%D0%B1%D1%80%D0%B0-%D0%B2-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%B3%D1%80%D0%B0%D0%B4-news781034.html", "text": "Поредният инцидент с велосипедист беше регистриран вчера. Млад мъж беше блъснат от такси в Студентски град пред УНСС. Колоездачът е минавал по пешеходната пътека, когато жълтият автомобил го е връхлетял. При това момчето е бутало колелото, а не го е карало. Според очевидци причината е превишената скорост, съобщава \"Столица.бг\". Вчера велосипедисти направиха шествие от Министерски съвет до МВР в знак на подкрепа на убития Мартин от Варна. От години се върти идеята в Студентски град да стане „Зона 30“, но все още това е в сферата на пожеланията. Сподели:", "date": "2018.09.15", "title": "ИНЦИДЕНТ! Такси отнесе момче с колело на зебра в Студентски град"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B5-%D0%BC%D0%BE%D0%B3%D0%B0-%D0%B4%D0%B0-%D0%BF%D0%BE%D0%B4%D0%BF%D0%B8%D1%88%D0%B0-%D1%83%D0%BA%D0%B0%D0%B7-%D0%BF%D1%80%D0%B8-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D1%87%D0%B5-%D0%BD%D1%8F%D0%BC%D0%B0-%D1%81%D1%8A%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-news781069.html", "text": "Държавният глава Румен Радев коментира дали ще подпише указа за освобождаването на главния секретар на МВР Младен Маринов, съобщи БНТ. Това той направи по време на първия Националния събор на запасното войнство, който се провежда край Казанлък. Както е известно, гласуването на оставките на Николай Нанков, Ивайло Московски и Валентин Радев и избора на новите министри от пленарната зала бяха предвидени за  четвъртък. Малко преди откриването на заседанието обаче стана ясно, че президентът не е подписал указа за освобождаване на главния секретар на МВР Младен Маринов, който бе предложен за нов вътрешен министър. Така планираните рокади в кабинета се оказаха невъзможни. \"Някак си се превърна в норма погазването на закона, а когато някой го спазва, вие ме питате защо – коментира Радев. - Аз мисля, че това вече е диагноза за нашата демокрация. И аз няма как да подпиша указ при положение, че няма съгласуване, което закона изисква за всеки проект на акт, който съдържа предложение за указ\". Сподели:", "date": "2018.09.15", "title": "Президентът Румен Радев: Не мога да подпиша указ при положение, че няма съгласуване"}
{"url": "https://pik.bg/%D0%B8%D0%B4%D0%B8%D0%BE%D1%82%D0%B8%D1%8F-%D0%BA%D1%8A%D1%80%D0%B2%D0%B0%D0%B2%D0%BE%D1%82%D0%BE-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%BA%D1%8A%D0%B4%D0%B5%D1%82%D0%BE-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0%D1%82%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D0%BD%D0%B5-%D0%B1%D0%B8%D0%BB%D0%BE-%D1%80%D0%B8%D1%81%D0%BA%D0%BE%D0%B2%D0%BE-news780977.html", "text": "Кръстовището, на което при зверска катастрофа с тир загинаха четиримата футболисти от отбора на Павликени, не било рисково според данните на „Пътна полиция“, заяви АПИ в отговор на запитване пред \"Дарик\". На третокласния път Павликени – Свищов от страната на село Горна Студена е поставен знак „Стоп“, какъвто има и от страната на село Карайсен. Там има и предупредителен знак, че пътуващите наближават кръстовище с път с предимство. Контролът за спазване правилата за движение и въведените ограничения се осъществява от „Пътна полиция“, добавят от Пътната агенция. Сподели:", "date": "2018.09.15", "title": "ИДИОТИЯ! Кървавото кръстовище, където загинаха четиримата футболисти не било рисково"}
{"url": "https://pik.bg/%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D0%B1%D0%BE%D0%B3%D0%B0-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D1%81%D0%B2%D0%B5%D1%82%D0%B5%D1%86-%D0%B8%D0%B7%D0%B3%D0%BE%D1%80%D0%B5%D0%BD-%D0%BD%D0%B0-%D0%BA%D0%BB%D0%B0%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D1%8F%D1%80%D0%B0%D1%82%D0%B0-%D1%81%D0%B8-%D0%B8%D0%BC%D0%B5%D0%BD-%D0%B4%D0%B5%D0%BD-%D0%BF%D1%80%D0%B0%D0%B7%D0%BD%D1%83%D0%B2%D0%B0-news781000.html", "text": "Поради верско различие вестготите били разделени тогава на две държави. В едната владетел бил Анатарих, езичник, гонител на християнството, а в другата – Фритигерн, християнин, закрилник на християнстовото. Пламнала война между тия две държави. Анатарих победил. Фритигерн се обърнал за помощ към византийския император Валент. Цяла армия му била изпратена на помощ. Фритигерн преминал наново Дунава, начело с грамадна войска. Пред неговите полкове се развявали знамена, на които бил изобразен кръст. Завързала се битка на широк фронт. Войските на Атанарих били разбити. Значителна част от тях била пленена. Атанарих успял да избяга с група войници. Тъй се открила широка възможност за разпространение на християнството в просторната готска земя. Победата на Фритигерн била призната като победа на светия и животворящ Господен кръст, под знамето на който той воювал. Приемникът на готския епископ Теофил, епископ Вулфила, изнамерил готската азбука и превел на готски език Свещеното Писание и много богослужебни книги. В резултат на това християнството се затвърдило още повече. Особено допринесъл за неговото укрепване св. Никита, който бил един от прославените мъже сред готите. Със своите вдъхновени слова той обърнал мнозина към вярата в Божия Син Иисус Христос. По-късно обаче Атанарих се върнал отново в родината, сформирал войска, насочил се срещу войските на Фритигерн, разбил ги и взел в ръцете си властта над цялата готска земя оттатък Дунава. Езичник–фанатик, Атанарих подигнал страшно гонение против Църквата. Св. Никита излязъл в защита на християнската вяра. Все по-усилено и по-безстрашно проповядвал словото Божие, подготвял вярващите за мъченически подвизи и открито изобличавал тиранина Атанарих в безбожие и безчовечие. Всички мъчения, с които Атанарих искал да принуди Никита да се отрече от Христа останали без резултат. Нито многото рани, нито изтезанията на плътта могли да го заставят да се откаже от Господа. Тогава мъчителят заповядал да изгорят мъченика на клада. Твърд и непоклатен стоял светия великомъченик сред пламъците. Душата му отминала във вечността, при Бога. Тялото му останало невредимо сред пламъците. По заповед на властта, незасегнатото от огъня тяло било оставено без погребение. В това време живял в госката земя един благочестив християнин, на име Мариан. Той бил родом от Мопсует – град в малоазийската област Киликия. Мариан се бил сближил с Никита и спечелил неговата дружба. Като узнал, че неговият любим приятел мъченически е умъртвен и че тялото му било захвърлено в безчестие, той решил да го намери и отнесе в своята родина. Издадена била строга заповед – никой да не прибира тялото на Никита. Мариан тръгнал нощем да го търси. Нощта била мрачна и дъждовна. Това затруднявало благочестивия киликиец да осъществи плана си. Но Бог му изпратил светлина във вид на звезда, която озарила пътя му и се спряла над самото тяло на мъченика. Мариан го взел, загънал го в чисто платно и го отнесъл в отечеството си – Киликия. Погребал го в своя дом. По-късно тук християни изградили прекрасен храм, в който били поставени светите мощи на великомъченика. Край тях започнали да се извършват чудеса. Мнозина получавали изцеление както на телесни, така и на душевни недъзи. През четвъртия век християнството се разпространило бързо по бреговете на Дунав, гдето живеели по това време готите. В историята готите са познати като вестготи и остготи. Вестготите населявали предимно днешна Румъния и Бесарабия, а остготите – днешна Южна Русия – между реките Дон и Днестър. Сподели:", "date": "2018.09.15", "title": "В ИМЕТО НА БОГА! Почитаме светец, изгорен на клада заради вярата си! Имен ден празнува..."}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D0%B1%D0%BE%D1%80%D0%B8%D1%81%D0%BE%D0%B2-%D0%BB%D0%B8%D1%87%D0%BD%D0%BE-%D0%BF%D0%BE%D0%BA%D0%B0%D0%BD%D0%B5%D0%BD-%D0%BE%D1%82-%D1%82%D1%80%D1%8A%D0%BC%D0%BF-%D0%B7%D0%B0-%D1%81%D1%80%D0%B5%D1%89%D0%B0-%D0%B2-%D1%81%D0%B0%D1%89-news781031.html", "text": "Премиерът Бойко Борисов ще се види с Доналд Тръмп в Ню Йорк на 24 септември в рамките на събитие, организирано от американския президент. Това ще е първата среща на двамата държавници, съобщава \"Епицентър\", цитирайки началника на кабинета на министър-председателя Румяна Бъчварова, а от Министерски съвет потвърдиха информацията. Доналд Тръмп и Бойко Борисов ще се видят по време на срещата на високо равнище. \"Глобален призив за действие за справяне със световния проблем с наркотиците\", организирана от президента на САЩ. Както е известно премиерът ще води тази година българската делегация на 73-ото Общо събрание на ООН в Ню Йорк. От кабинета съобщиха още, че българският премиер е получил лична покана от администрацията на Тръмп за събитието, организирано от американския президент. България ще е един от съдомакините на срещата на високо равнище \"Глобален призив за действие за справяне със световния проблем с наркотиците\". Министър-председателят заминава за Ню Йорк на 23 септември, а на 28-ми е речта му пред Общото събрание на ООН. Сподели:", "date": "2018.09.15", "title": "МЪЛНИЯ! Борисов лично поканен от Тръмп за среща в САЩ"}
{"url": "https://pik.bg/3-500-%D0%B4%D1%83%D1%88%D0%B8-%D1%83%D1%87%D0%B0%D1%81%D1%82%D0%B2%D0%B0%D1%85%D0%B0-%D0%B2-%D0%BF%D0%BE%D1%80%D0%B5%D0%B4%D0%BD%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%B2-%D0%BA%D0%B5%D0%BC%D0%BD%D0%B8%D1%86-news781033.html", "text": "Близо 3500 души участваха в поредния протест срещу миграцията в източногерманския град Кемниц, организиран от крайнодесни активисти, съобщават световните агенции, цитирани от БНР. Под лозунга \"Ние сме повече и ще се връщаме!\" крайнодесни демонстранти се събраха край паметника на Карл Маркс, след което в шествие преминаха през центъра на града. Засиленото полицейско присъствие на вчерашната акция не допусна евентуални прояви на насилие, белязали предишни демонстрации. Вълната от протести в Кемниц беше предзивикана след убийство на германец миналият месец, за което бяха задържани мигранти от Сирия и Ирак. Междувременно 34-годишен германец беше осъден на пет месеца затвор заради отправен хитлеристки поздрав по време на една от демонстрациите. В миналото мъжът е бил осъждан няколко пъти и затова съдът е преценил, че не може да му наложи условна присъда. През тази седмица и друг мъж беше осъден заради същия жест. Той получи осем месеца условно и глоба от 2000 евро. Сподели:", "date": "2018.09.15", "title": "3 500 души участваха в поредния протест срещу миграцията в Кемниц"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D1%82%D0%B0%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BC%D0%B0%D0%BD%D0%BE%D0%BB%D0%B5%D0%B2-%D1%86%D0%B5%D0%BB%D1%8F%D0%BB%D0%B0-%D1%81%D0%B2%D0%B0%D0%BB%D1%8F%D0%BD%D0%B5-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B3%D0%BE%D1%82%D0%B2%D0%B5%D0%BB%D0%B8-%D1%81%D1%80%D0%B0%D0%B2%D0%BD%D0%B5%D0%BD-news781068.html", "text": "Координирана акция между кръга \"Капитал\" и представители на опозицията е целяла сваляне на кабинета чрез дискредитиране на новия транспортен министър. Това научи екслузивно ПИК от фунционери в социалистическата партия, отвратени от тежките милиционерски похвати познати от времето на БКП. Като основа на акцията се е ползвало дело срещу Александър Манолев от преди години за инцидент на пътя. При него има окончателно становище на съда, че номинираният за транспортен министър няма никаква вина, а по делото има не само безспорни експертизи, но и свидетелски показания и дори видео запис. Именно безспорният характер на обстоятелствата е причината да се изчака последния момент да се хвърлят обвинения, така че да не се остави време на обществото да обяснят фактите или да се покаже видео записа. ПИК научи, че от \"Капитал\", които извадиха „сензацията“, са поискали коментар по случая от Александър Манолев късно вечерта в деня преди да излезе статията. Меко казано странен подход при журналистическо разследване, което обикновено се подготвя дни наред. Целта е била само една – да минимализират вероятността от ответно дело, а същевременно да публикуват материала в часа, в който новия министър на транспорта трябва да бъде избран от Народното събрание. В заверата са били включени и няколко опозиционни депутати, предварително разполагали с документите и готови да засипят новия транспортен шеф с обвинения, че е причинил смърт на пътя, но му се е разминало. Темата трябвало да бъде продължена в социалните мрежи, където армия от тролове и протестъри да лансират тезата – „един убиец заменя друг в транспортното министерство“, правейки грозен паралел с нещастния случай с детето на Ивайло Московски. Но нищо от това не може да изненадва – това са хора, които са доказали, че не се спират преди нищо. Голямата цел обаче не е била дискредитиране на Манолев, а сваляне на целия кабинет. Стратезите в сянка са предвиждали да яхнат общественото недоволство заради трагичния инцидент с колоездач във Варна и да провокират масови протести в цялата страна, кулминацията на които да бъде тази неделя. За пореден път плановете на кръга „Капитал“ се оказаха осуетени, а тяхното отчаяние вече достига до влизане в тежки лични зависимости с отделни червени депутати. Най-тревожното в случая обаче е, че явно има замесени и хора от институциите, защото документите по делата са били предварително подготвени и подадени на вестника. Въпреки че големият план на е успешен, все пак от кръга Капитал били доволни, защото успели да приключат кариерата на един от най-обещаващите млади кадри на ГЕРБ, а премиерът и Цветанов вкарани в обяснителен режим за кадрите на партията. Именно затова сега атаката се прехвърля и върху другите две номинации – за шеф на МВР и регионален министър. Ако до другата седмица успеят да дискредитират и тях това отново ще даде шанс на заговора да се дискредитира цялото правителство. Сподели:", "date": "2018.09.15", "title": "ЕКСКЛУЗИВНО В ПИК: Атаката срещу Манолев целяла сваляне на кабинета Борисов. Готвели сравнения със смъртта на детето на Московски"}
{"url": "https://pik.bg/%D0%B4%D0%B8%D1%80%D0%B5%D0%BA%D1%82%D0%BD%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%B3%D0%B0%D1%80%D0%B0%D0%BD%D1%86%D0%B8%D0%B8-%D1%87%D0%B5-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%89%D0%B5-%D0%B2%D0%BB%D0%B5%D0%B7%D0%B5-%D0%B2-%D0%B5%D1%81-%D0%BF%D1%80%D0%B5%D0%B7-2025-%D0%B3%D0%BE%D0%B4%D0%B8%D0%BD%D0%B0-news781032.html", "text": "Президентът на Сърбия Александър Вучич заяви, че страната му иска „гаранции“, че ще влезе в Европейския съюз през 2025 г., предава EUObserver, цитирани от „Фокус“. „Ако някога постигнем споразумение с Косово, Сърбия ще иска ясни гаранции, че ще стане членка на ЕС през 2025 г.“, директно заяви  Вучич. Според него, преговорите за размяна на територии могат да продължат десетилетие. „Усмихвам се, чувайки как хората опростяват нещата. „Ще ви дадем три села и ще получим в замяна шест“, иронизира той. Сподели:", "date": "2018.09.15", "title": "Директно! Президентът на Сърбия поиска гаранции, че страната ще влезе в ЕС през 2025 година"}
{"url": "https://pik.bg/%D0%BD%D0%BE%D0%B2%D0%B0-%D0%BE%D0%BF%D0%B0%D1%81%D0%BD%D0%B0-%D0%B8%D0%B3%D1%80%D0%B0-%D0%B4%D0%B5%D1%86%D0%B0-%D0%B8%D0%B7%D0%B3%D0%B0%D1%80%D1%8F%D1%82-%D0%BA%D0%BE%D0%B6%D0%B0%D1%82%D0%B0-%D1%81%D0%B8-%D0%B7%D0%B0-%D0%B4%D0%B0-%D0%BF%D0%BE%D0%BB%D1%83%D1%87%D0%B0%D1%82-%D0%BC%D0%B0%D0%B3%D0%B8%D1%87%D0%BD%D0%B8-%D1%81%D0%B8%D0%BB%D0%B8-news781039.html", "text": "Нов вид опасна игра застрашава българските деца. Това предупредиха лекари от Клиниката по изгаряния в \"Пирогов\". За да придобият магични сили, момиченца палят котлони и печки, докато родителите им спят. Идеята тръгнала от популярен детски филм. Това не е първата опасна игра, която става популярна у нас. Преди това особено нашумели бяха предизвикателствата със сол и лед, търсенето на скрито съкровище и лъжицата канела. \"Сегашното поколение расте по този начин, че му е насадена една идея на предизвикателството. Всичко е състезание, конкуренция. Днес децата имат един социален живот, който изисква едно голямо перчене\", коментира пред Нова телевизия известният влогър Стан. \"Нашият син е на 9 години. Единият случай беше харчене на пари от кредитна карта. Сумата не беше никак малка. Имаше и друг случай, който много ме притесни. Имаше един период, в който той постоянно ме питаше дали може да лети. Беше гледал детски филмчета, в които героите притежаваха магически сили\", разказа на свой ред Жени Калканджиева. \"Трябва да се следи какво прави детето, да си до него и да чуеш всичко, което то иска да сподели с теб\", допълни Деян Благоев. Сподели:", "date": "2018.09.15", "title": "НОВА ОПАСНА ИГРА! Деца изгарят кожата си, за да получат магични сили"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B4%D0%B2%D0%B5-%D1%81%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B8%D1%82%D0%B5-%D0%B7%D0%B0-%D0%BD%D0%BE%D0%B2-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-news781077.html", "text": "„Кой ще е новият кандидат за министър на транспорта предстои да обсъдим с коалиционните си партньори на политически съвет в понеделник. Важно е да чуем тяхното мнение. Не е коректно да коментирам каквото и да е предварително“, уточни Цветанов. Той все пак сподели, че новият кандидат трябва да има добра професионална биография и експертен потенциал и че в момента се обсъждат едно-две конкретни имена за кандидати. Според Цветанов, тримата нови министри вероятно ще бъдат гласувани в сряда. Той не смята, че липсата на президентски указ е била продиктувана от някакво задкулисие, а по-скоро от факта, че държавният глава е бил в чужбина. \"Смятам, че липсата на президентски указ се дължи на технически проблем, а не на търсенето на политическа конфронтация. Срокът беше доста кратък, а президентът имаше пътуване в чужбина и вероятно това не му е позволило да подпише документа. Вярвам, че всичко е въпрос на време и в сряда ще можем да гласуваме новите министри в Народното събрание\", заяви Цветанов. Цветанов се срещна с градската и областната структура на ГЕРБ в Пловдив. Той обяви, че досегашният областен координатор зам.-кмета Розалин Петков е поискал да се оттегли поради прекомерна ангажираност в община Пловдив. На негово място в партията застава кметът на Стамболийски Георги Мараджиев. Името на новия транспортен министър ще се разбере в понеделник, тогава имаме коалиционен съвет. Това обяви в Пловдив председателят на парламентарната група на ГЕРБ Цветан Цветанов. Сподели:", "date": "2018.09.15", "title": "Цветанов: Две са кандидатурите за нов транспортен министър"}
{"url": "https://pik.bg/%D0%BC%D0%B0%D1%80%D0%B8%D0%BD-%D0%BC%D0%B0%D1%80%D0%BA%D0%BE%D0%B2%D1%81%D0%BA%D0%B8-%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2%D0%B5%D1%87%D0%B5-%D0%BD%D0%B5-%D0%B5-%D0%B2%D0%BE%D0%B9%D0%BD%D0%B0-%D0%B0-%D0%BA%D0%BB%D0%B0%D0%BD%D0%B5-news781042.html", "text": "Последният случай на шофьор без книжка, прегазил балетиста Мартин Чикалов, ядоса България. Това предизвика остри реакции и редица протести в страната. „Проблемът не е в това, че има хора, които управляват автомобили без книжка, проблемът е че те не се наказват по сериозен начин”, каза в ефира на „Събуди се” бившият началник на КАТ Алекси Стратиев. Според адвокатът Марин Марковски законите трябва да станат по-сурови, за да има ефект от тях. „Войната по пътищата вече не е война, а клане”, категоричен е адвокатът. Той допълни още че България е на първо място в ЕС по убити на 1 000 000. „За хората, които имат повече от едно нарушение, трябва да има по-сериозни санкции. Статистиката показва, че след 5-6 груби нарушения се стига до тежко произшествие”, каза още Стратиев. Бившия началник на КАТ сподели, че в момента се готвят и нови промени  в Закона за движение по пътищата. Сподели:", "date": "2018.09.15", "title": "Марин Марковски: Войната по пътищата вече не е война, а клане!"}
{"url": "https://pik.bg/%D0%BF%D1%81%D0%B8%D1%85%D0%BE%D0%BB%D0%BE%D0%B3%D1%8A%D1%82-%D1%80%D0%BE%D1%81%D0%B5%D0%BD-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D0%B2-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D1%81%D1%82%D0%B0%D0%BD%D0%B0%D1%82-%D0%B4%D0%B0-%D0%B1%D1%8A%D0%B4%D0%B0%D1%82-%D1%81-%D0%BC%D0%B0%D0%BD%D1%82%D0%B0%D0%BB%D0%B8%D1%82%D0%B5%D1%82-%D0%BA%D0%BE%D0%B9%D1%82%D0%BE-%D0%BD%D0%B5-%D0%BF-news781043.html", "text": "Ако нещо може да се направи около войната по пътищата, която продължава с пълна сила и след трагедията край Своге, това е  възпитателния ефект по дисциплиниране на шофьорите. Това заяви пред сутрешния блок на БТВ психологът Росен Йорданов, коментирайки темата за поредните жертви на войната по пътищата. „Дори и когато няма употреба на алкохол от шофьорите, проблеми има – категоричен бе той. – Вижда се агресия по пътищата. За мен, полицаите не нужни в големите градове. Има видеоконтрол. Чрез този контрол, идва глоба и нещата се оправят. Полицаите са нужни при по-слабо населените места за такива проверки. Трябва да се случат две неща. Нужно е възпитание. Децата ни получават лоши възпитателни уроци от батковците си. А батковците трябва да бъдат превъзпитани. Защо шофьорите се вкарват в затворите, а не са на пробация? Да помагат. Нека отидат в „Спешна помощ“ и да видят какво се случва с тези, които карат пияни . След известно време, като направиш това, вероятно ще ти светне зелената лампичка“. Росен Йорданов коментира и ареста на журналистите край Радомир. „Ситуацията с арестуваните журналисти е абсурдна – категоричен бе Йорданов. - .Слушайки и полицията и журналистите, разбирам и двете тези. За мен обаче и двете страни премълчават част от истината и не мога да изградя собствена теза за да съм още по-категоричен по случилото се“. Психологът даде мнението си и около предстоящите промени в МВР. „Има символика около промените в МВР – заяви Росен Йорданов. -  За годините, през които Младен Маринов бе главен секретар, не чух нито една идея какво се случва в МВР. Нека не се забравя, че Световната банка изнесе сериозен доклад, в който се говори за нещата, които не се случват. МВР трябва да престане да бъде с манталитет, който не подхожда на реалността ни“. Сподели:", "date": "2018.09.15", "title": "Психологът Росен Йорданов: В полицията трябва да престанат да бъдат с манталитет, който не подхожда на реалността ни"}
{"url": "https://pik.bg/%D0%BB%D0%B0%D0%B2%D1%80%D0%BE%D0%B2-%D1%81%D1%8A%D0%BE%D0%B1%D1%89%D0%B8-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2-news780979.html", "text": "ТАСС, цитирана от \"Фокус\". Русия и Германия са потвърдили значимостта на проекта „Северен поток 2“ като важно направление от енергийното сътрудничество, заяви в петък министърът на външните работи на Русия Сергей Лавров по време на пресконференция след разговорите с германския си колега Хайко Маас, предава „По същество обсъдихме комплексни въпроси, свързани с енергийното сътрудничество. Потвърдихме подкрепата за проекта „Северен поток 2“, който има комерсиален характер и чието осъществяване реално ще укрепи енергийната сигурност на европейския континент“, заяви Лавров. Сподели:", "date": "2018.09.15", "title": "Лавров съобщи важна новина за \"Северен поток-2\""}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%85%D0%B0%D0%BE%D1%81-%D0%B2-%D0%BC%D0%B2%D1%80-%D0%B8-%D1%81%D0%B4%D0%B2%D1%80-%D1%81%D0%B8%D0%BB%D0%BE%D0%B2%D0%B8%D1%82%D0%B5-%D1%81%D1%82%D1%80%D1%83%D0%BA%D1%82%D1%83%D1%80%D0%B8-%D0%BC%D1%8A%D0%BB%D1%87%D0%B0%D1%82-%D0%B7%D0%B0-%D0%B4%D0%B5%D0%BD%D1%8F-%D1%85-%D0%BD%D0%B5-%D1%81%D0%BC%D0%B5-%D0%BE%D1%82%D0%BE%D1%80%D0%B8%D0%B7%D0%B8%D1%80%D0%B0%D0%BD%D0%B8-news781082.html", "text": "От СДВР отказаха да коментират пред ПИК дали има повишено ниво на опасност във връзка с информациите за подготвяни за утре антиправителствени протести с участието на българи в чужбина. По-рано ПИК информира за подготвян сценарий за разбунване на държавата и обявяване на извънредно положение. По данни, потвърдени от независими източници от МВР и ДАНС, денят „Х“ е 16 септември, като ще бъде използван денят на отворени врати на „Дондуков 2“, обявен от президента Румен Радев. Според сценария, под това прикритие в сградата на президентството ще нахлуе организирана група от хора и ще поиска директно от Радев да обяви извънредно положение. Дежурният в СДВР отказа коментар, посочвайки, че няма право да говори пред медиите каквото и да е и информация дават само от пресцентъра. На въпрос, дали има повишено ниво на опасност във връзка с информациите за подготвяни за утре антиправителствени протести с участието на българи в чужбина, от пресцентъра отговориха, че не са оторизирани да коментират такъв въпрос. От там уточниха, че ще отправят запитване, след като има налице интерес. Не стана обаче ясно кой би могъл да даде информацията. Преди това коментар за ПИК отказа да направи и МВР шефът в оставка Валентин Радев, препращайки ни към медийния си съветник Йохан Стоянов. Той пък заяви, че няма санкция от министъра да говори по темата и ни препрати към дежурните в МВР и СДВР. От пресцентъра на МВР поискаха писмени въпроси, които ПИК изпрати незабавно и очакваме навременни отговори, по възможност преди да е минал протеста. Сподели:", "date": "2018.09.15", "title": "ИЗВЪНРЕДНО В ПИК! Хаос в МВР и СДВР: Силовите структури мълчат за деня Х: Не сме оторизирани"}
{"url": "https://pik.bg/%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%B8%D1%81%D1%82%D0%B8%D1%82%D0%B5-%D0%BE%D1%82-%E2%80%9E%D0%BB%D0%B5%D0%B2%D1%81%D0%BA%D0%B8%E2%80%9C-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%BF%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B8%D1%82%D0%BE%D1%88%D0%B0-news781035.html", "text": "Волейболистите от мъжкия волейболен тим на „Левски“, както и деца от школата на клуба се включиха в акцията по почистването на Витоша днес, съобщи БТВ. „Всички изключително радушно пергърнаха инициативата – коментира треньорът на мъжкия отбор Владимир Николов. - Трябва да даваме личен пример как да сме граждани на тази страна. Да помогнем. Всички от мъжкия отбор на „Левски“ изявиха желание да се включат в почистването на Витоша. Деца от школата също се включиха в инициативата“. Сподели:", "date": "2018.09.15", "title": "Волейболистите от „Левски“ се включиха в почистването на Витоша"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D0%BB%D0%BA%D0%B0%D1%82%D0%B0-%D0%B1%D0%B8%D1%80%D0%BC%D0%B0-%D0%B2-%D1%82%D0%B0%D0%B9%D0%BD%D0%B8-%D1%81%D1%85%D0%B5%D0%BC%D0%B8-%D1%81-%D0%BE%D0%BB%D0%B8%D0%B3%D0%B0%D1%80%D1%81%D0%B8%D1%82%D0%B5-%D1%81%D1%82%D0%B0%D0%B9%D0%BA%D0%BE%D0%B2%D0%B8-%D0%B8-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B8-news780998.html", "text": "Поредното ударено от специализираната прокуратура богато семейство, това на Евлоги Станоев, известен с прозвището Голямата Бирма, се оказа забъркано с двете олигархични фамилии Стайкови и Арабаджиеви. Техните офиси, къщи, ресторанти и хотелите станаха обект на претърсвания и изземвания в рамките на производство за организирана престъпна група за избягване на данъчни задължения, пране на пари, и незаконно производство и разпространение на акцизни стоки. Замесен със Стайкови и Арабаджиеви Малката Бирма се оказва чрез едно розово \"Бентли\". Преди години бонбонената лимузина била подарена на Алекс Арабаджиева от свекър й Миню Стайков, скоро след като тя сключи брак със сина му Стайко, издирван в момента с Европейска заповед за арест. Според градска легенда щедрата фамилия Стайкови не са продали, а дарили розовото \"Бентли\" на Малката Бирма, в знак на добрите бизнес отношения между двата клана. незаконно производство на цигари След петъчната акция в ареста са няколко души, които имат връзка с незаконно производство на цигари. Малката Бирма и Голямата Бирма не са сред арестуваните, двамата нямат отношение пряко с производството на цигари, но са разследвани за евентуално участие в прането на пари. В ареста обаче вече е бившата жена на Станоев - Лидка Скалата. Сподели:", "date": "2018.09.15", "title": "ЕКСКЛУЗИВНО В ПИК TV! Малката Бирма в тайни схеми с олигарсите Стайкови и Арабаджиеви"}
{"url": "https://pik.bg/%D1%82%D0%B5%D0%BC%D0%B8%D0%B4%D0%B0-%D0%BF%D1%80%D0%B0%D1%89%D0%B0%D1%82-%D0%B2-%D0%BF%D1%81%D0%B8%D1%85%D0%B8%D0%B0%D1%82%D1%80%D0%B8%D1%8F-%D1%88%D0%B2%D0%B5%D0%B9%D1%86%D0%B0%D1%80%D0%B5%D1%86%D0%B0-%D1%82%D1%80%D1%8A%D0%B3%D0%BD%D0%B0%D0%BB-%D0%B4%D0%B0-%D1%81%D0%B5-%D0%B1%D0%B8%D0%B5-%D0%B7%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news780963.html", "text": "От държавното обвинение обясниха, че веднага след съдебното решение в петък следобед швейцарецът ще бъде конвоиран до психиатрията към затвора в Ловеч. Там той ще бъде поставен под наблюдение, за да се прецени актуалното му състояние, тъй като прокуратурата ще назначи извършването на комплексна съдебна психологично-психиатрична експертиза. Два часа преди заседанието за гледането на мярката му за неотклонение, на Бахли е била извършена експертиза в центъра за психично здраве „Проф. Никола Шипковенски“ в София от д-р Елка Терзиева. Нейното заключение е, че 30-годишният мъж има психотично разстройство, но поради липса на медицинска документация не може да се даде категорично становище дали е психически здрав. В експертизата изрично е посочено, че има вероятност Бахли да симулира заболяване и затова той трябва да е под по-продължително наблюдение в психиатрията в Ловеч. „В момента не се чувствам добре психически“, заяви швейцарецът пред съда. Той е висок и едър мъж, с брада и очила. Яви се в съда облечен с яркозелена тениска и тъмносини бермуди. С помощта на преводач от немски обясни, че е роден в гр. Аарау, кантон Ааргал на 7 юни 1988 г., но живее в гр. Зул. Не е осъждан, завършил техникум по дърводелство, но в момента не работи. Разследването е установило, че Бахли поел към военния район в Сирия на 9 септември т.г. и без проблеми стигнал до България. В страната ни влязъл през ГКПП Дунав мост - 2 на 10 септември вечерта, като не е декларирал пред митническите власти, че носи в колата си оръжие и боеприпаси. Пренощувал в София и на 11 септември направил опит да мине в Турция през ГКПП „Капитан Андреево“, но бил задържан въз основа на сигнал на швейцарската полиция от същия ден. Издирването на Бахли е след сигнал на баща му, че е изчезнал със семейното оръжие и кола. В джипа е открит годен оръжеен арсенал - 2 автоматични карабини и една гладкоцевна ловна пушка, пистолет „Зиг Зауер“, 400 патрона, 24 ножа, сред които секири и мачете, както и бронежилетка. Бахли носел още карта с маршрута от Швейцария до гр. Идлиб в Сирия с подробни GPS-координати, подробна карта на самия град, писмени материали и снимки на военния конфликт. При разговор с митничари и двама служители на Фронтекс, сред които и швейцарец, Бахли заявил, че има намерение да отиде в Сирия и да участва във въоръжения конфликт. Той е обвинен в 2 престъпления – контрабанда на оръжия и тероризъм. Прокуратурата поиска и съдът прие, че има обосновано предположение за извършването на тези престъпления, както и че на свобода Бахли може да се укрие, тъй като няма адрес в страната. Според адвоката на швейцареца той страда от множество психиатрични заболявания и трябва да бъде лекуван. „Никога не съм извършвал никакви престъпления. Никога не съм планирал такива, аз съм доброволец в пожарната в Швейцария. Аз не разбирам какво се случи последните дни. С удоволствие съм готов да сътруднича с прокуратурата. Нямах никакви лоши намерения. Очевидно митничарите са разбрали погрешно моите намерения, там нямаше преводач. Аз говорих английски, те – също, но той и за двете страни е чужд език. Искам отново да живея“, каза пред съда Бахли и се разплака. Швейцарският гражданин Кевин Стивън Бахли, който бе задържан на границата ни с Турция с цял оръжеен арсенал и боеприпаси на път за Сирия, за да се сражава на страната на ИДИЛ, получава най-тежката мярка за неотклонение 'задържане под стража\" след постановление на спецсъда. Спецпрокуратурата бе призована от съда незабавно да вземе мерки за стационарно наблюдение на швейцареца в психиатрично заведение. Сподели:", "date": "2018.09.15", "title": "ТЕМИДА! Пращат в психиатрия швейцареца, тръгнал да се бие за \"Ислямска държава\""}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D0%BE%D1%82-%D0%BE%D0%B0%D0%B4-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B2%D0%B0%D1%82-%D0%B2%D0%BE%D0%B5%D0%BD%D0%BD%D0%B0-%D0%B8%D0%BD%D1%82%D0%B5%D1%80%D0%B2%D0%B5%D0%BD%D1%86%D0%B8%D1%8F-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news781017.html", "text": "Генералният секретар на Организацията на американските държави (ОАД) Луис Алмагро каза, че не може да се изключи възможността за военна интервенция срещу Венецуела за разрешаване на кризата в тази страна, предава TACC, цитирана от „Фокус“. Съответното изявление бе направено по време на посещение в колумбийския град Кукута на границата с Венецуела. \"Що се отнася до военна интервенция за сваляне на венецуелския президент Николас Мадуро, ние не трябва да изключваме всеки вариант, тъй като този режим определено извършва престъпления срещу човечеството, нарушава човешките права и причинява страданието на хората, които са принудени да мигрират - заяви Алмагро, цитиран от вестник El Tiempo. -  Дипломацията остава на първо място, но ние не трябва да изключваме други действия\". Алмагро също така добави, че е пристигнал в граничния град, за да \"анализира хуманитарната ситуация\". \"Този район е отражение на лъжите на режима, той показва глада, бедността и репресиите, генерирани от венецуелската диктатура\", подчерта той. Преди това вестникът The New York Times съобщи, че членове на администрацията на американския президент Доналд Тръмп, са провели тайни срещи с венецуелски военни дисиденти, с които е била обсъдена възможността за свалянето на Николас Мадуро. Според източници на публикацията срещите са започнали през есента на 2017 г. и са продължили тази година. Сподели:", "date": "2018.09.15", "title": "Напрежението расте! От  ОАД не изключват военна интервенция във Венецуела"}
{"url": "https://pik.bg/%D1%81%D0%BB%D1%83%D0%B6%D0%B5%D0%B1%D0%B5%D0%BD-%D0%BA%D0%B0%D0%B1%D0%B8%D0%BD%D0%B5%D1%82-%D0%BD%D0%B0-%D1%80%D0%B0%D0%B4%D0%B5%D0%B2-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%BA%D0%B0%D0%BB%D1%82%D0%B0-%D1%82%D0%BE%D0%B2%D0%B0-%D1%81%D0%B0-%D1%86%D0%B5%D0%BB%D0%B8%D1%82%D0%B5-%D0%BD%D0%B0-%D1%80%D0%B0%D0%B4%D0%BE%D0%BC%D0%B8%D1%80%D1%81%D0%BA%D0%B0%D1%82%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-news781093.html", "text": "Тази долнопробна поръчкова постановка веднага беше поета от медиите на \"умните красиви протестъри\", начело с \"Дневник\" и \"Медиапул\". Незабавно беше включена и Асоциацията на европейските журналисти, в която всъщност участват само хора на обвиняемия олигарх Иво Прокопиев. И готово - \"грандиозният\" скандал с арестувани журналисти в землището на село Егълница, Радомирско, вече е и световна новина. Запазена марка им е да правят измислени скандали и хората на идиоти. Целият сценарий, който прилича на крими соцсериала от 70-те години \"Синята лампа\", е следният. \"Разследващите журналисти\" пускат до ГДБОП сигнал, че от компанията \"GP груп\", една от водещите в инфраструктурното строителство в страната, щели да изнасят и горят документи, разобличаващи ги в престъпления с еврофондове. Всички коли потегляли в една посока - село Егълница на 60 км. от София. Избраното място от \"GP груп\" за прикриване на мръсните им деяния е полето след селото. Там ще копаят дупки, горят чувалите с документи, заравят ги после и следите на престъпната им дейност ще са прикрити завинаги. Но смелите \"разследващи\" плюс един храбър румънец и адвокат разкриват тази грандиозна криминална схема. Историята продължава така: ченгетата от местното РПУ Перник се залагат в тъмницата да дебнат кой ще дойде да пали документи. Някъде около полунощ се появяват три фигури, промъкващи се в тъмното. Капанът щраква, престъпниците са проснати на земята и комедията става пълна. Оказва се, че това всъщност са подалите сигнала смелчаци. Прибрани са в РПУ-то, разпитани са, както законът повелява. Проверени са им и личните и журналистически карти и са пуснати след 3 часа да си ходят. на Прокопиевите журналисти и на протежетата си в БНР. сайтовете поемат \"новината\" и скандалът вече се разрасна като лавина. Чувалите не са изгорeни, но държавата е подпалена. МВР вместо да излезе и да каже, че това е провокация, мънкат и шикалкавят. От \"GP груп\" вместо веднага да опровергаят, също мълчат и умуват. Междувременно снежната топка е набрала такава скорост, че помита всякакъв разум. Сценарият много напомня зимата на 2013 г. Тогава от някакви си сбъркани от ЧЕЗ фактури стана скандал, който бе така умело манипулиран, че свали кабинета. Това изтощава и него, и правителството му. Започва да се лута, провалът е сигурен. И не трябва да забрaвя, че ако за резултатите от изборите се съдеше по фейсбук, те щяха да са 230 гласа за \"Да, България\", 8 за ГЕРБ и 2 за ДПС. Следва служебно правителство и Радев е на бял кон, а Борисов в калта. Сподели:", "date": "2018.09.15", "title": "Служебен кабинет на Радев, Борисов в калта. Това са целите на \"радомирската трагедия\""}
