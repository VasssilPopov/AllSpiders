{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D1%8F%D1%80%D0%BE%D1%81%D0%BB%D0%B0%D0%B2-%D0%BA%D0%B0%D1%87%D0%B8%D0%BD%D1%81%D0%BA%D0%B8-%D0%B1%D0%B5-%D1%80%D0%B0%D0%B7%D0%BF%D1%80%D1%8A%D1%81%D0%BD%D0%B0%D1%82-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D1%88%D0%B0%D0%B2%D0%B0-news665733.html", "text": "Полицията във Варшава разпръсна стотици протестиращи, които се надяваха да блокират митинг, воден от главата на крайно дясната партия, която управлява Полша, съобщава AFP, цитирана от „Фокус“. Митингът се е провел в памет на загиналия в самолетна катастрофа през 2010 г. Лех Качински. Някои от критиците на правителството организираха демонстрацията, като участниците в нея се опитаха да попречат на шествието, организирано от Ярослав Качински и Партията на реда и справедливостта. Протестите идват два месела, след като управляващата консервативна Партия на реда и справедливостта издаде спорен закон, който ограничава правото на протестиране. Правителството твърди, че този закон е нужен заради охранителни мерки, но Европейския съюз, правозащитници и опозицията смятат, че това е нарушаване на човешките права.", "date": "2017-06-11", "title": "Протест срещу Ярослав Качински бе разпръснат от полицията във Варшава"}
{"url": "http://pik.bg/%D1%82%D1%80%D0%B0%D0%B2%D0%BC%D0%B0-%D0%B1%D0%B5%D0%B7-%D0%BC%D0%B0%D1%80%D0%B8%D1%8F-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D0%B8-%D0%BD%D0%B0-%E2%80%9E%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD%E2%80%9C-news665734.html", "text": "Руската тенисистка Мария Шарапова ще пропусне и третия за годината турнир от Големия шлем – „Уимбълдън“, съобщи ТАСС. Състезателката обяви, че заради контузията, която получи на турнира в Рим, няма да може да играе най-напред на турнира на трева в Бирмингам, а след това и на „Уимбълдън“, като планира да се завърне в тур-а за състезанието в Стафрод, което е от 31 юли до 6 август. Заради наказанието си за допинг, което изтърпяваше, Шарапова не успя да получи възможност да играе на Откритото първенство на Австралия и на \"Ролан Гарос\" този сезон. Очакванията бяха да се завърне в турнирите от Големия шлем на \"Уимбълдън\". „За съжаление, след допълнителни медицински тестове стана ясно, че мускулните проблеми, които получих в Рим, няма да ми позволят да участвам този сезон в турнирите на трева. Искам да благодаря на LTA за подкрепата, която получих от тях при завръщането си след наказанието и за предоставената ми „уайлд кард“ за турнира в Бирмингам“, се посочва в изявление на Шарапова в личния й профил във „Фейсбук“. Тя изразява надежда, че ще може да зарадва феновете си в Бирмингам следващия сезон.", "date": "2017-06-11", "title": "Травма! Без Мария Шарапова и на „Уимбълдън“"}
{"url": "http://pik.bg/%D0%BF%D1%80%D0%B0%D0%B2%D0%BE%D0%B7%D0%B0%D1%89%D0%B8%D1%82%D0%BD%D0%B8%D1%86%D0%B8-%D0%BE%D1%81%D1%8A%D0%B4%D0%B8%D1%85%D0%B0-%D0%B8%D1%81%D0%BB%D1%8F%D0%BC%D0%BE%D1%84%D0%BE%D0%B1%D1%81%D0%BA%D0%B8%D1%82%D0%B5-%D1%88%D0%B5%D1%81%D1%82%D0%B2%D0%B8%D1%8F-%D0%B8-%D1%81%D1%8A%D0%B1%D1%80%D0%B0%D0%BD%D0%B8%D1%8F-%D0%B2-%D1%81%D0%B0%D1%89-news665735.html", "text": "Вълна от ислямофобски митинги е планирана в над 30 американски градове от крайно десни активисти, съобщава британският Guardian, цитиран от „Фокус“. Тези митинги биват остро критикувани от групите за защита на човешките права. Антиислямските митинги вдъхновиха контрапротести в цялата страна. В Ню Йорк и Чикаго „антишариатските“ демонстратори бяха многократно по-малко от контрапротестиращите. Стотици хора участваха в контрапротест, проведен в Сиатъл, за да се изправят срещу малка група хора, които твърдят, че шариата не е съвместим с ценностите на Запада. Контрапротестиращите имаха големи транспаранти, на които пишеше „Сиатъл подкрепя нашите мюсюлмански съседи“, както и „Не на омразата и страха, мюсюлманите са добре дошли“. По-късно полицията в Сиатъл използва сълзотворен газ, за да разпръсне демонстраторите. Подобни протести и контрапротести са се случили и в Минесота.", "date": "2017-06-11", "title": "Правозащитници осъдиха ислямофобските шествия и събрания в САЩ"}
{"url": "http://pik.bg/%D0%BD%D0%BE%D0%B2%D0%B0-%D1%81%D1%82%D1%80%D0%B0%D0%BD%D0%B8%D1%86%D0%B0-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D0%B2%D0%B7%D0%B5%D0%BC%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B2%D0%B0%D1%81%D0%B8%D0%BB-%D0%B8%D0%B2%D0%B0%D0%BD%D0%BE%D0%B2-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F%D1%82-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%BE%D1%82%D0%BA%D0%B0%D0%B7%D0%B0-news665643.html", "text": "Васил Иванов вече официално е записан в Бюрото по труда. От 5 юни скандалния разследващ журналист е на трудовата борса, след като изтече предизвестието, с което напусна Нова телевизия. Така след 15 години, изкарани там, един от най-популярните репортери на България се води безработен, пише столичен седмичник. Първите дни, в които обяви напускането си от медията с гръм и трясък на специална пресконференция, към него завалели куп оферти. Откроявали се цели пет предложения от големи медии, с още по-големи обещания. Сред тях имало и покана от БНТ за авторско предаване, която обаче се разсъхнала изведнъж. Останалите четири предложения също завършили с крах. „Обаждат ми се различни хора – все имена, и викат: „Васко, ти си пич, ти си мъжкар, много те уважаваме, много те ценим, обаче гледай сега, брат, тази работа няма как да стане. Обадиха ни се от най-високо място. Помолиха да не те излъчваме, че щели нас да ни спрат. И край, все едно нищо не е било. Забравят ме. Дори колеги, с които сме приятели от години, към мен се обръщат вече на „вие”. Все едно не се познаваме, все едно за първи път се виждаме, все едно не сме се разминавали в коридорите на една и съща телевизия. Е, с нашата професия е така. Забелязал съм го още преди двадесет и кусур години. Иначе готовност за помощ имаше. Дори ми предложиха едни големи продуценти, да отцепят половината телевизионно време от рейтингово предаване за мен, да съм си правил разследванията. Явно се размислили, защото след няколко дни се обадиха, за да кажат, че няма да стане нищо. Слави Трифонов се държа мъжкарски с мен, но и при него няма да отида. Поне ми даде време и шанс да говоря, да кажа какво мисля. Това е положението. Може би в България е на мода баджак журналистиката, а аз баджаци за показване нямам. Моята сила е в разследванията, в създаването на контакти, в ровенето и боравенето с различна информация. На мен никой не ми поднася нещата на готово, нито ми урежда интервютата, нито прави репортажите”, сподели в откровен разговор Васил Иванов. Същевременно Васил получил оферта да се включи в тазгодишния сезон на популярното риалити „ВИП брадър”. Първоначално предложената сума била 50 000 лева. Той отказал, защото забавно-развлекателния жанр не бил в стила му, пък се и притеснявал, че може да случи на заядливи съквартиранти, които да го изкарат извън нерви. От шоуто изскочила нова оферта – този път за 80 000 лева, но Васил Иванов бил непреклонен. Тогава мизата заковала на 100 000 лева с обяснението, че малцина нашенски ВИП-ове са вземали подобна сума за участие. Въпреки че журналистът и съпругата му Деница били с кредити, той отказал да се изявява под прожекторите, за да забавлява зрителите.", "date": "2017-06-11", "title": "НОВА СТРАНИЦА! Никой не иска да вземе на работа Васил Иванов! Разследващият журналист отказал 100 бона на \"ВИП Брадър\""}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%B2-%D0%B0%D0%BC%D1%81%D1%82%D0%B5%D1%80%D0%B4%D0%B0%D0%BC-%D1%81%D1%82%D0%B0%D0%BD%D0%B0-%D0%BE%D1%81%D0%B5%D0%BC-news665736.html", "text": "От полицията в Амстердам обявиха, че при инцидента край жп-гарата в Амстердам, при който автомобил се вряза сред пешеходци, пострадалите са осем, съобщава ТАСС. Състоянието на двама от ранените е тежко. Първоначално бе обявено за петима ранени, като двама са откарани в болница. От полицията обявиха, че не става дума за терористичен акт, като в момента случаят се разследва.", "date": "2017-06-11", "title": "Броят на пострадалите при инцидента в Амстердам стана осем"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%B5%D0%BD-%D1%83%D1%81%D0%BF%D0%B5%D1%85-%D0%BD%D0%B5%D0%B7%D1%80%D1%8F%D1%89%D0%B8%D1%8F%D1%82-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B2%D0%B5%D0%BD%D1%81%D0%B0%D0%BD-%D0%B2%D0%B8%D0%BD%D0%B5%D0%BB-%D0%B7%D0%B0%D0%B2%D1%8A%D1%80%D1%88%D0%B8-%D1%82%D1%80%D0%B5%D1%82%D0%B8-%D0%B2-%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B2%D0%B8%D0%B4%D0%B5%D0%BE-news665791.html", "text": "Незрящият французин Венсан Винел, който е роден в България и осиновен като малък от френска двойка от българско сиропиталище, се класира на трето място в риалити шоуто \"Гласът на Франция\", съобщават БТА като цитира френските издания \"Воаси\" и \"Франс дю Диманш\". Венсан бе в отбора на певеца Мика. Победител в конкурса е Лизандро Кукси, който получи 32,4 процента от гласовете на телезрителите, следван от Люси с 26 процента, Венсан Винел с 23,7 процента и италианеца Никола Каваларо с 17,9 процента. Във финалната вечер четиримата финалисти изпълниха по едно самостоятелно парче, по един дует със знаменитост и по един дует с треньорите си. Във финалната вечер четиримата финалисти изпълниха по едно самостоятелно парче, по един дует със знаменитост и по един дует с треньорите си. Неотдавна в интервю за френски медии Венсан Винел разказа, че е имал трудни ученически години, защото в образователната система когато един ученик е различен, той си остава такъв. Венсан споделя, че е бил обект на дискриминация и подигравки, но допълва, че е човек с позитивно мислене и че всичко това не е попречило на желанието му да върви напред. След като напуска колежа, Венсан учи две години в специализирано училище за акордьори на пиано, после постъпва в училище за радиожурналистика и накрая се посвещава на музиката. Неговите родители Брижит и Жан-Мишел го насърчават да продължи по този път. Свири по улиците и на обществени места. Забелязан е от сътрудничка на риалити шоуто \"Гласът на Франция\", която чака приятелка на парижката гара Сен Лазар. Там Венсан свири на пиано, поставено на разположение на хората, преминаващи в чакалните на гарата. Много бързо Венсан Винел се превръща в сензация във Франция и набира 6 милиона фенове.", "date": "2017-06-11", "title": "НЕВЕРОЯТЕН УСПЕХ! Незрящият българин Венсан Винел завърши трети в \"Гласът на Франция\" (ВИДЕО)"}
{"url": "http://pik.bg/%D1%81%D0%BA%D1%8A%D1%81%D0%B0-%D0%B4%D0%B6%D0%BE%D0%B1%D0%B0-%D0%BC%D0%B8%D1%88%D0%BE-%D1%88%D0%B0%D0%BC%D0%B0%D1%80%D0%B0-%D1%81%D0%B5-%D0%BC%D0%BE%D0%BB%D0%B8-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D1%80%D0%B0%D0%BF%D1%8A%D1%80%D1%8A%D1%82-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B5-%D0%BA%D1%8A%D0%BC-%D0%BC%D1%83%D0%B7%D0%B8%D0%BA%D0%B0%D1%82%D0%B0-news665652.html", "text": "Преди няколко години Михаил Михайлов, по-известен като Мишо Шамара емигрира в САЩ и заряза кариерата си на рапър у нас. Бившият изпълнител на мръсни рими се опитва да устрои живота си отначало и признава, че му е доста трудно, но въпреки това е доволен, пише столичен седмичник. Първоначално Мишо се преквалифицира в шофьор на камион, но не издържа дълго зад волана, защото по думите му имал проблеми със съня и често заспивал, докато карал по американските пътища. След това Шамара започна да се труди като диспечер в транспортна фирма, но в момента усилено си търси втора работа, издават наши емигранти. Мишо буквално подлудил собственика на една от най-популярните български дискотеки в Чикаго с молбите си да го вземе на работа в заведението като диджей. Годините, прекарани зад волана в Америка, смачкали самочувствието му и той давал мило и драго да се върне към музиката. С изявите му на рап изпълнител отдавна било свършено, но Шамара се надявал, че миксирайки хитове зад пулта, поне ще си припомни славните години, когато бе на върха в кариерата си. Говори се, че устатият варненец имал и финансови проблеми, които го подтикнали да си потърси втора работа. В началото на годината той претърпя скъпоплатена операция по изваждане на огромен камък от бъбрека и това се отразило зле на бюджета му. Запознати издават, че Шамара получил неприятна изненада, когато го изписали от болницата, защото му връчили сметка за над 10 000 долара, включваща всички разходи по хирургическата интервенция и изследванията му. Наложило се бившият рапър да се раздели с голяма част от спестяванията си, защото не разполагал със здравна застраховка, а проблемите с бъбреците го връхлетели неочаквано.", "date": "2017-06-11", "title": "СКЪСА ДЖОБА! Мишо Шамара се моли за работа! Рапърът иска да се върне към музиката"}
{"url": "http://pik.bg/%D0%BB%D0%BE%D1%8F%D0%BB%D0%B5%D0%BD-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BE%D0%B1%D1%8F%D0%B2%D0%B8-%D1%87%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0-%D0%BF%D0%BE%D1%81%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news665740.html", "text": "Външният министър на Великобритания Борис Джонсън коментира появилите се информации, че негови колеги от правителството са го призовали да поеме премиерският пост от Тереза Мей. В личния си профил в „Туитър“ бившият кмет на Лондон написа: „Това са глупости, напълно подкрепям Тереза Мей. Време е да започнем да работим“.", "date": "2017-06-11", "title": "Лоялен! Борис Джонсън обяви, че подкрепя Тереза Мей за поста на премиер на Великобритания"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%BC%D1%8A%D0%B6-%D1%83%D0%B1%D0%B8%D0%BB-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B2-%D0%BA%D0%B0%D0%BD%D0%B0%D0%B4%D0%B0-news665738.html", "text": "Канадската полиция е застреляла 19-годишен жител на северното градче Акулвик, който е убил преди това четирима души, съобщава телевизионният канал CBC. Според информация на полицията застреляният е нахлул в три жилищни дома с нож и нападал живущите в тях. Четирима души са загинали, сред които десетгодишно дете. Още двама души са получили наранявания. Органите на реда ликвидирали престъпника, когато той опитвал да влезе в четвърти дом.", "date": "2017-06-11", "title": "Екшън! Полицията застреля мъж, убил четирима в Канада"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2%D0%B8%D1%82%D0%B5-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8-%D0%BD%D0%B0-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%B8%D0%B2%D0%BD%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0-news665739.html", "text": "Изборните резултати във Великобритания показаха, че Тереза Мей трябва да търси подкрепа от 10 депутати на Демократичната юнионистка партия, съобщава The Telegraph, цитирана от „Фокус“. Юнионистите от Северна Ирландия биват обвинявани, че подкрепят различни идеи като връщането на смъртното наказание и депортацията на католици. По-рано тази година, бившият лорд-кмет на Белфаст Самюел Уилсън, който е от Демократичната юнионистка партия, сравни ирландските националисти от „Шин Фейн“ с „Ислямска държава“. Освен това той е многократно обвиняван в нетолерантност спрямо католиците, мюсюлманите и други групи. Уилсън предупреди, че торите ще трябва да „платят цена“ за подкрепата, която ще получат от Демократическата юнионистка партия. Смята се, че част от исканията на крайно дясната партия от Северна Ирландия, ще включват край на разследванията на военни, полицаи и активисти, които са участвали в предишни кървави сблъсъци в Северна Ирландия.", "date": "2017-06-11", "title": "Напрежение заради новите парламентарни партньори на Консервативната партия във Великобритания"}
{"url": "http://pik.bg/%D0%BA%D0%B0%D1%82%D0%B0%D1%80-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D1%8F-%D0%BF%D0%BE%D0%BB%D0%B8%D0%B8%D1%82%D0%BA%D0%B0%D1%82%D0%B0-%D1%81%D0%B8-%D1%81%D0%BF%D1%80%D1%8F%D0%BC%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B8%D1%82%D0%B5-%D1%81%D0%BA%D1%8A%D1%81%D0%B0%D0%BB%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D0%BE%D1%82-news665741.html", "text": "Гражданите на държавите, които скъсаха дипломатически отношения с Катар тази седмица са свободни да останат в емирството, съобщава Reuters, цитирани от „Фокус“. В изявление на Министерството на вътрешните работи се казва, че няма да има промяна в политиката спрямо граждани на „братски и приятелски страни, които са скъсали дипломатическите си отношения с нас, след коварните и враждебни кампании срещу Катар“. Саудитска Арабия, Обединените арабски емирства, Бахрейн и Египет скъсаха отношения с Катар в началото на седмицата, обвинявйки страната, че подкрепя екстремистки групировки, близки до Иран.", "date": "2017-06-11", "title": "Катар няма да променя полиитката си спрямо граждани на държавите, скъсали дипломатически отношения със страната"}
{"url": "http://pik.bg/%D1%81%D1%8A%D1%81%D0%B5%D0%B4%D0%B8-%D0%BD%D0%B0-%E2%80%9E%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D0%BA%D1%80%D0%B0%D1%82%D0%BE%D0%B2%D0%BE%E2%80%9C-%D1%80%D0%B0%D0%B7%D0%BA%D0%B0%D0%B7%D0%B2%D0%B0%D1%82-%D1%87%D0%B5-%D0%B1%D0%B8%D0%BB-%D0%BA%D1%80%D0%BE%D1%82%D1%8A%D0%BA-%D0%B8-%D0%B2%D0%B8%D0%BD%D0%B0%D0%B3%D0%B8-%D1%81%D0%B5-%D0%B4%D1%8A%D1%80%D0%B6%D0%B0%D0%BB-%D1%81%D0%BF%D0%BE%D0%BA%D0%BE%D0%B9%D0%BD%D0%BE-news665743.html", "text": "Съседи на „Стрелецът от Кратово“ разказали пред РИА Новости, че мъжът бил кротък и винаги се държал спокойно. Както е известно мъж откри огън по случайни хора с ловно оръжие от територията на дома си в подмосковско Кратово, Раменски район.  При стрелбата четирима души загинаха, а други трима бяха ранени. При спецоперация за задържането на стрелеца, той бе убит. По време на спецакцията стрелецът рани четирима служители на спецслужбите, като престрелката продължи около два часа. Стрелецът използва и гранати, като са се чули 14 взрива. От правоохранителните служби в региона са съобщили пред РИА Новости, че „Стрелецът от Кратово“ е бивш сътрудник на МЧС и се казва Игор Зенков. „Той бе тих човек. Нямаше си семейство. Живееше с майка си, която от доста време е болна. Забравен човек беше“, разказва пред РИА Новости съсед на стрелеца. Съседите не могат да си обяснят какво е накарало Зенков да започне да стреля.", "date": "2017-06-11", "title": "Съседи на „Стрелецът от Кратово“ разказват, че бил кротък и винаги се държал спокойно"}
{"url": "http://pik.bg/%D0%B0%D1%80%D0%B5%D1%81%D1%82%D0%B8-%D1%82%D1%80%D0%B8%D0%BC%D0%B0-%D0%BF%D0%B0%D1%81%D0%B0%D0%B6%D0%B5%D1%80%D0%B8-%D0%BE%D1%82-%D0%BA%D0%B0%D1%86%D0%BD%D0%B0%D0%BB%D0%B8%D1%8F-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D0%BA%D1%8C%D0%BE%D0%BB%D0%BD-%D1%81%D0%B0-%D0%B1%D0%B8%D0%BB%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-news665742.html", "text": "Трима пасажери от кацналия аварийно самолет на летището в Кьолн са били задържани, съобщават от полицията в Кьолн, цитирани от РИА Новости. Пътнически самолет със 151 пътници на борда, който е летял по маршрут Любляна – Лондон кацна аварийно в Кьолн, след като на пилота било докладвано, че пътници споменавали думата „бомба“ в раговор помежду си. Аварийното кацане наложи спешната евакуация на около 500 човека от летището в Кьолн. От един от мъжете, които са били арестувани, е била иззета раница, която е била взривена. Не е ясно какво е имало в раницата.", "date": "2017-06-11", "title": "Арести! Трима пасажери от кацналия аварийно самолет в Кьолн са били задържани"}
{"url": "http://pik.bg/%E2%80%9E%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D0%BA%D1%80%D0%B0%D1%82%D0%BE%D0%B2%D0%BE%E2%80%9C-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BB-%D0%BE%D1%80%D1%8A%D0%B6%D0%B8%D0%B5-%D0%BE%D1%82-%D0%B2%D0%B5%D0%BB%D0%B8%D0%BA%D0%B0%D1%82%D0%B0-%D0%BE%D1%82%D0%B5%D1%87%D0%B5%D1%81%D1%82%D0%B2%D0%B5%D0%BD%D0%B0-%D0%B2%D0%BE%D0%B9%D0%BD%D0%B0-news665748.html", "text": "Мъжът, който откри безразборна стрелба в подмосковското селище Кратово, по предварителни данни, е използвал оръжие от Великата Отечествена война, съобщава РИА Новости, като се прозовава на свои източници. Според информацията той е крил огнестрелно оръжие, което е от преди около половин век, в гората, като е упял и да го модифицира. Освен това е използвал настъпателни гранати от времето на Великата Отечествена война. По-рано бе съобщено, че оръжието на „Стрелецът от Кратово“  не е било официално регистрирано. Както е известно мъж откри от дома си в подмосковско Кратово безразборен огън, при който уби четирима и рани трима. При спецакция стрелецът бе убит. Той води почти два часа престрелка със спецастите, като рани четириМа души от спецчастите. Стрелецът използва и гранати, като са се чули 14 взрива.", "date": "2017-06-11", "title": "„Стрелецът от Кратово“ използвал оръжие от Великата Отечествена война"}
{"url": "http://pik.bg/%D1%81%D0%B5%D0%BD%D0%B0%D1%82%D0%BE%D1%80-%D0%B1%D1%8A%D1%80%D0%BD%D0%B8-%D1%81%D0%B0%D0%BD%D0%B4%D1%8A%D1%80%D1%81-%D1%89%D0%B5-%D0%B0%D0%B3%D0%B8%D1%82%D0%B8%D1%80%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B4%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B5-%D0%BA%D1%8A%D0%BC-%D1%80%D0%B0%D0%B1%D0%BE%D1%82%D0%BD%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BA-news665744.html", "text": "В предстояща реч, американският сенатор Бърни Сандърс ще агитира новата прогресивна коалиция, вдъхновена от президентската му кампания през 2016 г., както и ръководството на Демократическата партия да се обърнат към гласоподаватели от работническата класа, съобщава CNN, циитрана от „Фокус“. Речта идва почти година, след като бе решен резултатът от вътрешнопартийната надпревара на Демократическата партия, от която сенатор Сандърс стартира своята „политическа революция“. „Идеите, които преди няколко години изглеждаха радикални и неизпълними, днес са част от всяка дискусия. Всъщност, някои от тях се прилагат в страната, докато си говорим“, възнамерява да каже Бърни Сандърс. Той ще цитира като подобни примери подкрепата за вдигането на минималната работна заплата на 15 долара на част, както и редица успешни мерки в управлението на градове и щати, които според него са били вдъхновени от кампанията му за президент. Сенаторът от Върмонт смята, че популистката реторика на президента Доналд Тръмп прикрива по-добре познати десни икономически политики от миналото. Според него, Тръмп „иска и предлага това, което крайно десните милиардери братя Кох се опитват да прокарат от десетилетия“.", "date": "2017-06-11", "title": "Сенатор Бърни Сандърс ще агитира Демократическата партия да се обърне към работническата класа"}
{"url": "http://pik.bg/%D1%88%D0%BE%D0%BA-%D0%B2%D0%BD%D1%83%D1%87%D0%BA%D0%B0%D1%82%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D1%81%D0%BA%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D0%BA%D0%BE%D0%B3%D0%B0%D1%82%D0%BE-%D0%BF%D0%BE%D1%80%D0%B0%D1%81%D0%BD%D0%B5-news665749.html", "text": "Петгодишната внучка на американския президент Доналд Тръмп Арабела иска да стане морски пехотинец когато порасне, съобщава РИА Новости. Според информацията детето е написало за това свое желание в анкета между съучениците й в детската градина, а бланката с анкетата е публикувала в профила си в „Туитър“ майката на Арабела Иванка Тръмп. Арабела е посочила в анкетата, че любимият й празник е Ханука, тъй като тогава получава най-много подаръци. Внучката на Доналд Тръмп е посочила, че любимият й цвят е цветът на дъгата, а любимото ядене – сладолед.", "date": "2017-06-11", "title": "Шок! Внучката на Доналд Тръмп иска да стане когато порасне..."}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%B4%D0%B0-%D1%81%D0%BF%D1%80%D0%B0%D1%82-%D1%81-%D1%83%D0%B4%D0%B0%D1%80%D0%B8%D1%82%D0%B5-%D1%81%D1%80%D0%B5%D1%89%D1%83-%D1%81%D0%B8%D0%BB%D0%B8%D1%82%D0%B5-%D0%BD%D0%B0-%D0%B0%D1%81%D0%B0%D0%B4-news665747.html", "text": "Официална Русия заяви, че е информирала Вашингтон относно неприемливостта на един нов удар срещу проправителствените сили в Сирия, съобщава Voice of America, цитиран от „Фокус“. Руският външен министър Сергей Лавров предаде посланието на държавния секретар Рекс Тилърсън по време на телефонен разговор, иницииран от страната на САЩ. Сергей Лавров и Рекс Тилърсън размениха мнения за ситуацията в Сирия и потвърдиха желанието си за по-голямо руско-американско сътрудничество.", "date": "2017-06-11", "title": "Напрежение! Русия предупреди Съединените щати да спрат с ударите срещу силите на Асад"}
{"url": "http://pik.bg/%D0%B1%D0%B8%D0%B2%D1%88-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B6%D0%B8%D0%BB%D0%B8%D1%89%D0%BD%D0%BE%D1%82%D0%BE-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BF%D0%BE%D0%B5%D0%BC%D0%B0-%D0%BF%D0%BE%D1%81%D1%82%D0%B0-%D0%BD%D0%B0-%D0%BD%D0%B0%D1%87%D0%B0%D0%BB%D0%BD%D0%B8%D0%BA-%D1%89%D0%B0%D0%B1-%D0%BD%D0%B0-%E2%80%9E%D0%B4%D0%B0%D1%83%D0%BD%D0%B8%D0%BD%D0%B3-%D1%81%D1%82%D1%80%D0%B8%D0%B9%D1%82%E2%80%9C-news665753.html", "text": "Бившият консервативен депутат Гавин Барнуел, е назначен за началник-щаб на „Даунинг стрийт“, съобщава London Evening Standart, цитиран от „Фокус“. Министър-председателят Тереза Мей обяви назначението, след като Ник Тимъти и Фиона Хил подадоха оставки. Гавин Барнуел е бивш министър на жилищното строителство. Той е един от двамата консервативни министри, които загубиха депутатските си места от лейбъристите в Лондон. Тереза Мей заяви, че е много „доволна“, че Гавин Барнуел е приел новата си позиция.", "date": "2017-06-11", "title": "Бивш министър на жилищното строителство поема поста на началник-щаб на „Даунинг Стрийт“"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D1%80%D0%B5%D1%87-%D0%B0%D0%BA%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D0%B0%D0%B4%D0%BD%D0%B5-news665737.html", "text": "Лидерът на Лейбъристите Джереми Корбин подготвя собствена Реч на кралицата, която ще се опита да прокара в парламента, ако се окаже, че Тереза Мей не е способна да управлява, съобщава The Independent, цитиран от „Фокус“. Лейбъристите искат да оспорят властта и авторитета на премиера, след като Консервативната партия загуби мнозинството си. В резултат на тези избори Тереза Мей ще трябва да разчита на подкрепа от Демократичната юнионистка Партия (ДУП), но тази подкрепа може и да не достатъчна. Това повдига въпроса дали те ще могат да прокарат ключово законодателство като бюджета или Речта на кралицата. Лидерът на лейбъристите заяви, че е „готов да служи“ и да води прогресивна коалиция, която би включвала Шотландската национална партия, Либералдемократите, Зелената партия и уелската Плед Кимру.", "date": "2017-06-11", "title": "Лидерът на Лейбъристите  подготвя реч, ако правителството на Тереза Мей падне"}
{"url": "http://pik.bg/%D1%82%D1%80%D0%B8%D0%BC%D0%B0-%D1%81%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news665716.html", "text": "Трима американски военослужещи са загинали при атака, организирана от афганистански военослужещи в Източен Афганистан, съобщава телевизионния канал ABC, позовавайки се на чиновник от Съединените щати. По-рано бе съобщено, че служител от въоръжените сили на Афгатнистан е открил стрелба по американски военни, в резултат на което са загинала двама американски военни, а още двама са ранени. Инцидентът е станал в района Анчин, провинция Нангахар. Отбелязва се, че при ответния огън е бил убит афганистански войник. Отговорност за атаката срещу американските военослужещи е поело радикалното движение „Талибан“.", "date": "2017-06-11", "title": "Трима са американските военослужещи, загинали в Афганистан"}
{"url": "http://pik.bg/%D0%BD%D0%BE%D0%B2-%D0%B8%D0%B3%D1%80%D0%B0%D1%87-%D0%B2-%D1%82%D1%8A%D1%80%D0%B3%D0%BE%D0%B2%D0%B8%D1%8F%D1%82%D0%B0-%D1%81-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2-%D1%81%D0%B0%D1%89-news665721.html", "text": "Властите в САЩ се изправят пред нов играч в нелегалната търговия със смъртоносни наркотици, съобщава New York Times, цитиран от „Фокус“. Този нов играч може да е много по-внушителен от картелите. Полицията и властите твърдят, че смъртоносни наркотици се продават и купуват онлайн. Интернет продажбите позволяват на дилърите да достигнат до всеки дом в САЩ. Има особено голям растеж на силните синтетични опиати като фентанил. На властите им е все по-трудно да пресекат тази търговия, тъй като сайтовете, в които се продават наркотици съществуват в „тъмния интернет“, където купувачите могат да пазаруват анонимно и използвайки специални браузъри, които правят проследяването трудно. Освен това, търговията се извършва с виртуални валути като Биткойн, което затруднява властите допълнително.", "date": "2017-06-11", "title": "Нов играч в търговията с наркотици в САЩ"}
{"url": "http://pik.bg/%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B0%D0%BC%D1%81%D1%82%D0%B5%D1%80%D0%B4%D0%B0%D0%BC-%D0%BD%D1%8F%D0%BC%D0%B0-%D0%BF%D1%80%D0%B8%D0%B7%D0%BD%D0%B0%D1%86%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D1%8A%D1%82-%D1%81-%D0%B2%D1%80%D1%8F%D0%B7%D0%B0%D0%BB%D0%B8%D1%8F-%D1%81%D0%B5-%D0%B2-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B4%D0%B0-%D0%B5-news665722.html", "text": "Няма признаци, че инцидентът с врязалия се в пешеходци автомобил  в Амстердам е терористичен акт. Това обяви прессекретарят на полицията в Амстердам Марджълийн Кьок. Тя разясни, че няма каквито и да е свидетелства, че врязалият се сред пешеходците автомобил на жп-гарата в Амстерсдам е терористичен акт. „Няма никакви признаци, че това е някаквъ терористичен акт“, заявява Кьок, цитирана от Асошиайтед Прес. От полицията са нсаправили щателен обиск на автомобила, а шофьорът е бил заедържан. Други подпобности ъм момента не се съобщават. Както вече стана ясно в района на жп-гарата в Амстердам автомобил се вряза в пешеходци. По първоначални информации са пострадали пет човека, като двама от тях са били приети в болница.", "date": "2017-06-11", "title": "От полицията в Амстердам: Няма признаци инцидентът с врязалия се в пешеходци автомобил да е терористичен акт"}
{"url": "http://pik.bg/%D0%B0%D0%BC%D0%BD%D0%B8%D1%81%D1%82%D0%B8%D1%80%D0%B0%D0%BD-%D1%81%D0%B8%D0%BD%D1%8A%D1%82-%D0%BD%D0%B0-%D0%BC%D1%83%D0%B0%D0%BC%D0%B0%D1%80-%D0%BA%D0%B0%D0%B4%D0%B0%D1%84%D0%B8-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news665717.html", "text": "Сейф ал-Ислам Кадафи, син на бившия либийски лидер Моамар Кадафи, официално излезе на свобода, съобщава телевизионния канал Al-Arabiya. Той излежаваше присъда от 2011 година в Зинтан, Западна Либия. Отбелязва се, че Сейф ал-Ислам Кадафи е освободен в рамките на всеобща амнистия, след което е пристигнал в град Ал-Байда, в Източна Либия.", "date": "2017-06-11", "title": "Амнистиран! Синът на Муамар Кадафи излезе на свобода"}
{"url": "http://pik.bg/%D0%B0%D0%BA%D1%86%D0%B8%D1%8F-e%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%82%D0%B5-%D0%B1%D0%BE%D1%81%D0%BE%D0%B2%D0%B5-%D0%BD%D0%B0-%D0%BD%D0%B4%D1%80%D0%B0%D0%B3%D0%B5%D1%82%D0%B0-%D0%B1%D0%B5-%D0%B7%D0%B0%D0%BB%D0%BE%D0%B2%D0%B5%D0%BD-news665750.html", "text": "Един от анй-издирваните босове на „Ндрагета“ Винченцо Макри, обвинен в наркотрафик, бе арестуван в Бразилия, предава Deutsche Welle, цитиран от „Фокус“. „Ндрагета“ е най-силната и влиятелна мафиотска структура в Италия, както и един от най-големите играчи в трафика на кокаин. Винченцо Макри бе арестуван на летището в Сао Паоло с фалшиви документи. С това завършват близо 2 години издирване на един от най-известните и опасни италиански престъпни босове. „Арестът на Винченцо Макри е още една важна операция, в борбата срещу „Ндрагета“, заедно с арестите на други опасни бегълци“, заяви вътрешният министър на Италия Макро Минити. Винченцо Макри, който е на 52 г., е от водещите босове на „Комисо“ – престъпен клан от „Ндрагета“, базиран в Сидерно, Калабрия. Смята се, че „Ндрагета“ е най-силната мафиотска структура в Италия, която отдавна е задминала сицилийската „Коза Ностра“.", "date": "2017-06-11", "title": "Акция! Eдин от най-издирваните босове на \"Ндрагета\" бе заловен"}
{"url": "http://pik.bg/%D0%B2-%D1%82%D1%83%D1%80%D1%86%D0%B8%D1%8F-%D1%81%D0%B5-%D0%BD%D0%B0%D0%B4%D1%8F%D0%B2%D0%B0%D1%82-%D0%BD%D0%B0-%D0%BC%D0%B8%D1%80%D0%BD%D0%BE-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B2-%D0%BF%D0%B5%D1%80%D1%81%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news665725.html", "text": "Турският външен министър Мевлют Чавушоглу заяви, че подкрепя мирно разрешение на дипломатическата криза между Катар и другите арабски страни, които скъсаха дипломатически отношения с емирството, предава Anadolu Agency, цитирана от „Фокус“ Външният министър Чавушоглу подчерта, че страната му ще направи „конструктивни“ стъпки за разрешение на кризата. „Президентът Ердоган подчерта, че това трагично събитие, което противоречи на нашата религия, вяра и традиции, трябва да се разреши преди края на свещеният месец Рамадан“, добави Мевлют Чавушоглу. Турският външен министър говори на съвместна пресконференция с бахрейнският си колега шейх Халид бин Ахмед бин Мохамед ал Халифа в Истанбул. От своя страна външният министър на Бахрейн заяви, че Катар трябва да промени политиката си след, което да потърси съвместно решение на кризата със страната му.", "date": "2017-06-11", "title": "В Турция се надяват на мирно разрешение на дипломатическата криза в Персийския залив"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D1%8A%D0%B6%D1%8A%D1%82-%D0%BA%D0%BE%D0%B9%D1%82%D0%BE-%D0%BE%D1%82%D0%BA%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BA%D1%80%D0%B0%D1%82%D0%BE%D0%B2%D0%BE-%D0%B5-%D0%B1%D0%B8%D0%BB-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD-news665724.html", "text": "Мъжът, който откри стрелба в подмосковско Кратово е бил ликвидиран, съобщава ТАСС, като се позовава на Министерството на вътрешните работи на Русия. Както е известно мъж откри стрелба в района на Кратово, като четирима души загинаха. Веднага след инцидента започна спецоперация, в която се включиха и допълнителни сили на полицията и брониран автомобил на гвардията. Според информацията почти 200 бойци от гвардията и сътрудници на Министерството на вътрешните работа са участвали в операцията по обезвреждането на стрелеца. Всички пътища в района на Подмосковието, където е живял „Стрелецът от Кратово“, са били отцепени от полицията.", "date": "2017-06-11", "title": "От последните минути! Мъжът, който откри стрелба в Кратово е бил ликвидиран"}
{"url": "http://pik.bg/%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%B1%D0%B8%D0%B2%D1%88-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D0%B5-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%B2%D0%B8%D0%BD%D0%BE%D0%B2%D0%BD%D0%B0-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-110-000-%D0%B4-news665723.html", "text": "Племенницата на бившия американски президент Джо Байдън – Каролин Байдън се призна за виновна за кражба на 110 000 долара, съобщава CBS. Тя се призна за виновна в кражби на имущество и на други дребни кражби. Каролин Байдън получи присъда от две години изпитателен срок при условие, че възстанови откраднатата сума. Освен това тя ще трябва да полага общественополезен труд в течение на 10 дни и не трябва да прави каквито и да е нови нарушения на закона, ако иска присъдата й да не се превърне в ефективна. Уточнява се, че Каролин Байдън е откраднала 110 00 долара от кредитни карти, принадлежащи на друг човек, в аптека в Ню Йорк.", "date": "2017-06-11", "title": "Племенницата на бивш американски вицепрезидент се призна за виновна за кражба на 110 000 долара"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%E2%80%9E%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D0%BA%D1%80%D0%B0%D1%82%D0%BE%D0%B2%D0%BE%E2%80%9C-%D0%B5-%D0%B1%D0%B8%D0%BB-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD-%D0%BF%D1%80%D0%B8-%D1%81%D0%BF%D0%B5%D1%86%D0%BE%D0%BF%D0%B5%D1%80%D0%B0%D1%86%D0%B8%D1%8F-news665726.html", "text": "Открилият стрелба в района на подмосковско Кратово мъж  е бил ликвидиран, потвърди официалният представител на Министерството на вътрешните работи на Русия Ирина Волк, цитирана от РИА Новости. Новината за ликвидирането на „Стрелеца от Кратово“ обявиха от правоохранителните органи неофициално преди това. „При съвместни координирани действия на сътрудници на Министерството на вътрешните работи на Русия и Росгвардия стрелецът е бил неутрализиран – се казва в официалното изявление на Министерството на вътрешните работи на Русия. – При задържането му стрецелът е оказал съпротива и е бил ликвидиран от сътрудници на правоохраниелни органи“. Както е известно мъж откри стрелба по случайни минувачи с ловно оръжие от дома си в селището Кратово, Раменски район. Загинаха четирима души, а други двама бяха ранени.", "date": "2017-06-11", "title": "Потвърдено! „Стрелецът от Кратово“ е бил ликвидиран при спецоперация"}
{"url": "http://pik.bg/%D0%B8%D0%BC%D0%B0-%D0%BE%D1%81%D0%BD%D0%BE%D0%B2%D0%B0%D0%BD%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0-%D0%B1%D1%8A%D0%B4%D0%B5-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2%D1%8A%D0%B2-%D0%B2%D1%8A%D0%B7%D0%BF%D1%80%D0%B5%D0%BF%D1%8F%D1%82%D1%81%D1%82-news665752.html", "text": "Показанията на бившия директор на ФБР Джеймс Коми подсилват възможните обвинения в обструкция на правосъдието от страна на президента Доналд Тръмп, предава AFP, цитиран от „Фокус“. Въпреки това, тези доказателства не са достатъчни, за да бъде обвинен президентът Тръмп в опит да се намеси в разследването на руската намеса по време на изборите в САЩ. При все по-силните доказателства, президентът на САЩ Доналд Тръмп може да се изправи пред случай, подобен на този на бившия президент Ричард Никсън, който напусна Белия дом през 1973 г. Свидетелските показания, които даде Джеймс Коми са „много силно изявление“ в подкрепа на обвиненията в обструкция на справедливостта, според професора по право от Харвард Марк Тушнет.", "date": "2017-06-11", "title": "Има основания президентът на Съединените щати Доналд Тръмп  да бъде обвинен във възпрепятстване на правосъдието"}
{"url": "http://pik.bg/%D0%B8%D0%BD%D1%82%D0%B8%D0%BC%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D0%BE%D0%BF-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0%D1%81%D0%BA%D0%BE-%D0%BA%D0%BE%D0%BB%D0%B5%D0%B2-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B5-%D0%BD%D0%B8%D0%BC%D1%84%D0%BE%D0%BC%D0%B0%D0%BD%D0%BA%D0%B0-%D0%BF%D1%80%D0%B0%D0%B2%D0%B8%D1%85%D0%BC%D0%B5-%D1%81%D0%B5%D0%BA%D1%81-%D0%BF%D0%BE-8-%D0%BF%D1%8A-news665573.html", "text": "Рапърът Наско Колев побесня след като бившата му изгора Мария Илиева свали от Ютюб всичките им съвместни песни и интригантствала в звукозаписната компания.  Поп звездата се зарекла да впрегне всичките си връзки, за да съсипе младия изпълнител, съобщава столичен седмичник. Колев публикува гневен статус в социалната мрежа със следното съдържание: „Лъгаха ме, схеми ми въртяха, мамеха ме. Г-жа Илиева даже песните ми изтри. От сега нататък ще се продуцирам сам.“ Запознати споделят, че е съсипан след като всички врати пред него са затворени. Рапърът Наско Колев и певицата така и не потвърдиха никога, че са били любовници, но фактът, че Илиева си отмъщава по този начин, само потвърждават това. Говори се, че младият рапър се опитал да замени Илиева с далеч по-младата  манекенка Биляна Лазарова, което накарало утвърдената певица да се зарече, че ще му почерни живота. Самият Наско казва, че е зарязал певицата, защото буквално го изцеждала, с непрекъснатото си желание за секс.  Случвало се е да го правят по 8 пъти на ден. „Тя е нимфоманка!“, признавал Наско пред приятели.", "date": "2017-06-11", "title": "ИНТИМНИ РАЗКРИТИЯ! Поп звездата Наско Колев: Мария Илиева е нимфоманка! Правихме секс по 8 пъти на ден"}
{"url": "http://pik.bg/%E2%80%9E%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D0%BA%D1%80%D0%B0%D1%82%D0%BE%D0%B2%D0%BE%E2%80%9C-%D0%B5-%D1%80%D0%B0%D0%BD%D0%B8%D0%BB-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BE%D1%82-%D1%81%D0%BF%D0%B5%D1%86%D1%81%D0%BB%D1%83%D0%B6%D0%B1%D0%B8%D1%82%D0%B5-%D0%BF%D1%80%D0%B8-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%BF%D0%BE-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B5%D1%82%D0%BE-%D0%BC%D1%83-news665727.html", "text": "„Стрелецът от Кратово“ е ранил четирима служители на специалните служби в хода на операцията по задържането му, обяви ръководителят на Министерството на вътрешните работи на Русия Владимир Колоколцев, който спешно пристигна на мястото на операцията. Той уточни, че четиримата служители на спецслужбите са леко ранени. „Стрелецът бе блокиран, като няколко часа той води престрелка със служителите на реда, хвърля гранати. Имаше 14 взрива, пострадаха и четирима служители от спецчастите. Нараняванията им са леки и няма опасност за живота им“, коментира Колоколцев. Уточнява се, че четиримата ранени са сътрудници на подмосковското СОБР. От Министерството на вътрешните работи на Русия съобщиха още, че при спецоперацията е пострадало и гражданско население в района. „За съжаление пострада и гражданско население, оказало се в зоната на проведената спецоперация“, коментира министърът на Вътрешните работи на Русия Владимир Колоколцев без да дава подробности.", "date": "2017-06-11", "title": "„Стрелецът от Кратово“ е ранил четирима от спецслужбите при операцията по задържането му"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%B7%D0%BD%D0%B5%D0%BD%D0%B0%D0%B4%D0%B0%D0%BD-%D0%BE%D1%82-%D0%B8%D0%B7%D0%B1%D0%BE%D1%80%D0%BD%D0%B8%D1%82%D0%B5-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80-news665729.html", "text": "Президентът на Съединените щати Доналд Тръмп нарече резултатите от изборите във Великобритания „изненадващи“ по време на среща с румънския си колега Класус Йоханис, съобщава The Hill, цитиран от „Фокус“. Консервативната партия в Обединеното кралство спечели изборите, но загуби ключови места, докато основните им противници от Лейбъристката партия взеха повече места в сравнение с миналите избори", "date": "2017-06-11", "title": "Президентът на Съединените щати Доналд Тръмп изненадан от изборните резултати във Великобритания"}
{"url": "http://pik.bg/%D1%80%D0%BE%D0%B1%D0%B5%D1%80%D1%82-%D0%BB%D0%B5%D0%B2%D0%B0%D0%BD%D0%B4%D0%BE%D0%B2%D1%81%D0%BA%D0%B8-%D0%B2%D0%BA%D0%B0%D1%80%D0%B0-%D1%82%D1%80%D0%B8-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D1%8F-news665731.html", "text": "Отборът на Полша победи като домакин Румъния с 3:1 в квалификация за Световното първенство в Русия през 2018 година, група „Е“ на квалификациите в Зона „Европа“. Хеттрик за домакините реализира централният нападател на Байерн Роберт Левандовски. Той бе точен в 29-ата минута от дузпа, в 57-ата и в 62-ата минута, отново от дузпа. За Румъния Богдан Станчу вкара в 77-ата минута за крайното 3:1 за Полша. В останалите мачове от групата Дания победи кто гост Казахстан с 3:1, а Черна гора се наложи у дома над Армения с 4:1. Три от головете за Черна гора вкара Стеван Йоветич. в кампанията лидер в класирането в Полша с 16 точки, като тимът остава без загубен мач от началото на квалификациите. Следват Черна гора и Дания по 10, Румъния и Армения по 6 и Казахстан 2 точки. Азербайджан – 0:1 – Сан Марино 7:0. Хеттрик на сандро Вагнер. Норвегия – Чехия 1:1 лидер е Германия с 18 точки от шест изиграни мача, пред Северна Ирландия с 13, Чехия 9, Азербайджан 7, Норвегия 4 и Сан марино 0 точки. Шотландия – Англия 2:2 – Малта 2:0 Литва – 1:2 Англия е лидер с 14 точки от шест изиграни мача, пред Словакия 12, Словения 11, Шотландия 8, Литва 5 и Малта 0 точки.", "date": "2017-06-11", "title": "Роберт Левандовски вкара три на Румъния в световна квалификация"}
{"url": "http://pik.bg/%D0%BF%D0%B5%D1%82%D0%B8%D0%BC%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B4%D0%B0-%D0%B7%D0%B0%D0%BC%D0%B5%D0%BD%D0%B8-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BA%D0%B0%D1%82%D0%BE-%D0%BF%D1%80%D0%B5%D0%BC%D0%B8%D0%B5%D1%80-news665730.html", "text": "Петима британски министри са призовали външния министър на страната Борис Джонсън да замени Тереза Мей на премиерския пост, съобщава „Ройтерс“, позовавайки се на Sunday Times. „Няколко високопоставени персони от правителството на страната са демонстрирали лоялността си към Джонсън“, е заявил източникът на изданието. Уточнява се, че Джонсън се е свързал с министрите в петък сутринта, малко след като са станали ясни изненадващите резултати от парламентарните избори в страната. По-рано бе съобщено, че Джонсън може да стане вицепремиер в новото правителство.", "date": "2017-06-11", "title": "Петима британски министри призоваха Борис Джонсън да замени Тереза Мей като премиер"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B5-%D1%83%D0%B2%D0%B5%D1%80%D0%B8%D0%BB%D0%B0-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D1%87%D0%B5-%D1%89%D0%B5-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B2-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D1%81%D0%B5%D0%B4%D0%BC%D0%B8%D1%86-news665728.html", "text": "Премиерът на Великобритания Тереза Мей е уверила канцлерът на Германия Ангела Меркел, че ще стартира преговорите за излизането на Великобритания от Европейския съюз „в близките няколко седмици“, и че се надява да постигне споразумение за правата на гражданите на Европейския съюз в Британия и на британците в Европейския съюз „на ранен етап“ от преговорите, съобщава РИА Новости, като се позовава на изявление на представител на канцеларията на премиера на Великобритания. „Канцлерът Меркел е позвънила днес (б-р вчера) на премиера на Великобритания, за да я поздрави с преизбирането й в парламента и с победата на Консерваторите на парламентарните избори. От своя страна Тереза Мей е потвърдила намеренията си да стартира преговорите по Брекзит в предварително планираните срокове, в близките няколко седмици, и е съобщила, че очаква от тези преговори взаимно споразумение за правата на европейските граждани и на британските граждани още в ранен стади на преговорите“, се посочва в изявлението на канцеларията на премиера на Великобритания. По план преговорите за брекзит трябва да стартират на 19 юни.", "date": "2017-06-11", "title": "Тереза Мей е уверила Ангела Меркел, че ще стартира преговорите за Брекзит в близките седмици"}
{"url": "http://pik.bg/%D0%BB%D0%B8%D1%87%D0%BD%D0%B0-%D0%B4%D1%80%D0%B0%D0%BC%D0%B0-%D0%B0%D0%BA%D1%82%D1%8C%D0%BE%D1%80%D1%8A%D1%82-%D1%82%D0%BE%D0%BC-%D1%85%D0%B0%D1%80%D0%B4%D0%B8-%D0%B7%D0%B0%D0%B3%D1%83%D0%B1%D0%B8-%D0%BA%D1%83%D1%87%D0%B5%D1%82%D0%BE-%D1%81%D0%B8-%D0%BD%D0%B0%D0%BF%D0%B8%D1%81%D0%B0-%D0%BC%D1%83-%D0%BF%D1%80%D0%BE%D1%89%D0%B0%D0%BB%D0%BD%D0%BE-%D0%BF%D0%B8%D1%81%D0%BC%D0%BE-%D0%B2%D0%B8%D0%B4%D0%B5%D0%BE-news665751.html", "text": "Драма разтърси семейството на актьора Том Харди, след като шестгодишното му любимо му куче Уудсток почина, съобщава „Лайф“. Харди намерил Уди на улицата като съвсем малко кученце и го взел у дома, като бързо се привързал много силно към песа. Уди се превърнал във верен спътник и най-добър приятел на Харди, като той често го водил и на снимки и при участията си в различни шоу програми. Том Харди нееднократно е признавал, че Уди за него е много повече от куче: „Той направи живота ми много по-добър“, коментира Харди по адрес на кучето си. Оказало се, че Уди има полимиозит (болест на мускулните тъкани). Лечението не помогнало, и кучето починало, като според Харди, той се радва, че неговият приятел повече няма да се мъчи. Харди дори написал прощално писмо до Уди и направил специално видео със съвместни снимки с Уди. „Обичаме те до Луната и обратно, и отново и отново. До безкрайност и отвъд нейните предели – пише Том Харди в писмото. – Тичай на воля с ангелите, а аз ще се присъединя, когато дойде моето време. Благодаря за твоята любов, прекрасно момче“.", "date": "2017-06-11", "title": "Лична драма! Актьорът Том Харди загуби кучето си. Написа му прощално писмо (ВИДЕО)"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B0%D0%B4-60-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D1%81%D0%B0-%E2%80%9E%D1%81%D0%B8%D0%BB%D0%BD%D0%BE-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8%E2%80%9C-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%BD%D0%B0%D0%BC-news665755.html", "text": "Над 60 процента от американците  признават, че са „силно притеснени“ във връзка с делото за намеса на Русия в президентските избори през 2016 година, сочат данни от социологическо проучване, цитирани от Fox News. Тема на изследването е било изясняване на проблемите пред Съединените щати, които „силно“ или „много“ притесняват американците. Най-сериозни притеснения за гражданите са свързани с държавните разходи (80 процента), ситуацията с икономиката и инфраструктурата притеснява 75 процента. Възможността от военен конфликт със Северна Корея „сериозно“ притеснява 68 процента от участвалите в допитването. 67 процента – опасността от терористични атаки, а 65 процента – пазарът на труда. 60 процента се безпокоят  от климатичните промени, а 51 процента от нелегалните мигранти. Допитването е било направено между 21 и 23 май.", "date": "2017-06-11", "title": "Проучване! Над 60 процента от американците са „силно притеснени“ във връзка с делото за намеса на Русия в президентските избори"}
{"url": "http://pik.bg/%D0%B1%D0%B5%D1%81%D1%82%D1%81%D0%B5%D0%BB%D1%8A%D1%80-%D0%B4%D0%B6%D0%B5%D0%B9%D0%BC%D1%81-%D0%BA%D0%BE%D0%BC%D0%B8-%D0%BF%D0%BE%D0%BB%D1%83%D1%87%D0%B8-%D0%BE%D1%84%D0%B5%D1%80%D1%82%D0%B0-%D0%BE%D1%82-10-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BC%D0%B5%D0%BC%D0%BE%D0%B0%D1%80%D0%B8-news665754.html", "text": "Бившият директор на Федералното бюро за разследване (ФБР) Джеймс Коми е получи през последната седмица предложение от 10 милиона долара за написването на мемоари, съобщава Fox Insider. Според информацията от издателствата проявяват много сериозен интерес към Коми и се редят на опашка за да се пробват да получат съгласието му за книга. Желанието на издателите е Коми да разкаже за отношенията си с президента на Съединените щати Доналд Тръмп и за разследването, свързано с бившия държавен секретар Хилари Клинтън. Все още не е ясно дали Коми ще се реши на такава стъпка.", "date": "2017-06-11", "title": "Бестселър! Джеймс Коми получи оферта от 10 милиона долара за мемоари"}
{"url": "http://pik.bg/%D0%BE%D1%82-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%82%D1%80%D0%B8%D0%BC%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news665756.html", "text": "От пресслужбата на Пентагона потвърдиха информацията за смъртта на трима американски военослужещи в Афганистан, съобщава електронното издание „Газета“. „Трима американски войници са били убити в източната част на Афганистан\", се посочва в официалното съобщение. Отбелязва се още, че още един войник от Въоръжените сили на Съединените щати е бил ранен и е евакуиран за оказване на медицинска помощ. От Пентагона подчертават, че са стартирали раследване на случилото се.", "date": "2017-06-11", "title": "От Пентагона потвърдиха смъртта на трима американски военослужещи в Афганистан"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%B4%D0%B6%D0%B5%D1%84-%D1%81%D0%B5%D1%88%D1%8A%D0%BD%D1%81-%D1%89%D0%B5-%D1%81%D0%B5-%D1%8F%D0%B2%D0%B8-%D0%BF%D1%80%D0%B5%D0%B4-%D1%81%D0%B5%D0%BD%D0%B0%D1%82%D0%B0-%D0%BD%D0%B0-13-%D1%8E%D0%BD%D0%B8-news665732.html", "text": "Правосъдният министър на Съединените щати генерален прокурор Джеф Сешънс ще се яви пред комисията по разузнаване към Сената на Съединените щати на 13 юни, за да отговори на показанията на бившия директор на ФБР Джеймс Коми, съобщава RT. „В светлината на информациите, появили се след наскорошното представяне на Коми пред комисията на Сената, е много важно, че ще имам възможност да отговоря на въпросите, възминкали след изявленията на Коми пред същата комисия“, заяви Сешънс. Той уточни, че комисията към Сената е най-точното място за да даде показания, тъй като комисията провежда разследване за евентуална намеса на Русия в президентските избори през 2016 година и има достъп към съответната класифицирана информация.", "date": "2017-06-11", "title": "Правосъдният министър на Съединените щати Джеф Сешънс ще се яви пред Сената на 13 юни"}
{"url": "http://pik.bg/%D0%BC%D1%8A%D0%B6-%D0%BD%D0%B0-%D1%87%D0%B5%D1%81%D1%82%D1%82%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3-%D0%B8%D0%B7%D1%8F%D0%B4%D0%B5-%D0%B2-%D0%B5%D1%84%D0%B8%D1%80-%D0%BA%D0%BD%D0%B8%D0%B3%D0%B0%D1%82%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B3%D1%80%D0%B5%D1%88%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%B8%D0%B7%D0%B1%D0%BE%D1%80%D0%B8-news665746.html", "text": "Британският политолог Матю Гудуин изяде в ефира на Sky News книгата си, след като не успя точно да предскаже изхода от парламентарните избори във Великобритания. Преза май Гудуин обещал в личния си профил в „Туитър“, че ще изяде книгата си за Брекзит, ако Лейбъристката партия успее да спечели поне 38% от вота. ​След обявяването на резултатите от изборите, на които Лейбъристите получиха подкрепата на 40% от избирателите, последователите на Гудуин побързали да му напомнят за обещанието. Политологът удържа на думата си, като призна че двата процента разлика, с които той е сгрешил в прогнозата си, са наистина твърде сериозно разминаване. „Аз съм човек на думата, така че ще си поседя тук и ще изям книгата си, а вие продължавайти“, заяви Гудуин, обръщайки се към водещия по време на пряко предаване на Sky News.", "date": "2017-06-11", "title": "Мъж на честта! Британски политолог изяде в ефир книгата си заради грешна прогноза за изборите (ВИДЕО)"}
{"url": "http://pik.bg/%D0%B4%D0%B2%D0%B0-%D0%BF%D0%BE%D0%BB%D0%B5%D1%82%D0%B0-%D0%BE%D1%82-%D0%BC%D0%BE%D1%81%D0%BA%D0%B2%D0%B0-%D0%B7%D0%B0-%D0%BA%D0%B0%D0%BC%D1%87%D0%B0%D1%82%D0%BA%D0%B0-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2%D1%83%D0%BB%D0%BA%D0%B0%D0%BD%D0%B8-news665758.html", "text": "Заради активността на вулканите Шивелуч и Ключевской на Камчатка два полета от Москва за този район са били отложени, съобщава РИА Новости, като се позовава на пресслужбата на реигоналното управление на Министерството на извънредните ситуации в Камчатка. Прогнозите са за пепелов шлейф до осем километра над южните райони на Камчатка. Отбелязва се, че към момента летището в град Елизово, където трябва да кацнат двата московски полета, работи нормално. Местните полети се изпълняват нормално.", "date": "2017-06-11", "title": "Два полета от Москва за Камчатка са задържани заради активността на вулкани"}
{"url": "http://pik.bg/%D0%B3%D0%BE%D0%BB%D0%B8-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82%D0%B8-%D0%BE%D0%BA%D1%83%D0%BF%D0%B8%D1%80%D0%B0%D1%85%D0%B0-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BC%D0%B0%D0%B4%D1%80%D0%B8%D0%B4-news665787.html", "text": "Хиляди голи велосипедисти прекосиха центъра на Мадрид вчера следобед, за да защитят правото на безопасно каране на велосипеди в испанската столица и в други градове по света и да се обявят срещу прекомерното използване на автомобили, съобщи  Евронюз, цитирана от БТА. Колоездачите преминаха от площад \"Сибелес\" през емблематичния булевард \"Гран Виа\" до площад \"Испания\" в испанската столица. Инициативата беше част от глобалната кампания \"Световна гола колоездачна обиколка\". Тя се организира всяка година в различни градове по света, на различни дати. Вчера например имаше и гол велопоход в Лондон, а ден преди това подобен поход имаше в Манчестър. В Мадрид на по-свенливите участници в инициативата се позволяваше да карат с бански или шорти.", "date": "2017-06-11", "title": "Голи велосипедисти окупираха центъра на Мадрид "}
{"url": "http://pik.bg/%D1%81%D1%8A%D0%BF%D1%80%D1%83%D0%B3%D1%8A%D1%82-%D0%BD%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D0%BD%D0%B0%D0%B2%D1%8A%D1%80%D1%88%D0%B8-96-%D0%B3%D0%BE%D0%B4%D0%B8%D0%BD%D0%B8-news665808.html", "text": "Съпругът на кралицата на Великобритания на Елизабет II, херцогът на Единбург Филип навърши 96 години. По традиция в негова чест бяха произведени 41 залпа от офицерите от Кралския ескадрон, облечени в празнични одежди специално за случая. В деня на рождения си ден херцогът е бил в замъка Уиндзор и не е взел участие в никакви публични прояви. Припомняме, че преди време Филип официално обяви, че прекратява изпълнението на обществените си задължения, свързани с кралското семейство. От Бъкингамския дворец тогава поясниха, че херцогът на Единбург няма да приема покани за участия в официални прояви и покани за посещения. Той ще проъдлжава да членува в различните организации и фондации,но няма да взема активно участие в тях. Задълженията на съпруга на британската кралица са основно дасъпровожда монарха по време на нейните посещения по света. Филип е длъжен да присъства и по време на тронното слово на кралицата. Съпругът на кралицата почти никога не е правил публични изявления и рядко е давал интервюта.", "date": "2017-06-11", "title": "Съпругът на Елизабет II навърши 96 години"}
{"url": "http://pik.bg/%D0%B8-%D0%BD%D0%B0%D0%BD%D1%82-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D0%BF%D0%BE%D0%B4%D0%BF%D0%B8%D1%81%D0%B0-%D0%BD%D0%B0-%D0%BA%D0%BB%D0%B0%D1%83%D0%B4%D0%B8%D0%BE-%D1%80%D0%B0%D0%BD%D0%B8%D0%B5%D1%80%D0%B8-news665759.html", "text": "Италианският специалист Клаудио Раниери има все повече опции за продължаване на кариерата си. Той е желан за нов мениджър на Кристъл Палас, а ситуацията около него внимателно следят и китайски клубове. Ппоследните информации са, че интерес към него има и от страна на френския Нант. Бившият наставник на Лестър има голямо желание да се завърне към треньорството, след шокиращото му уволнение в средата на сезона. Сега интерес към него има от страна на Нант, който остана без треньор, след като Серджо Консейсао напусна клуба, за да застане начело на Порто. Ако Раниери приеме предложението на \"канарчетата\", за него това ще е своеобразно завръщане в Лига 1. 65-годишният специалист вече работи във Франция, като бе начело на Монако в периода 2012 - 2014 година.", "date": "2017-06-11", "title": "И Нант се включва в битката за подписа на Клаудио Раниери"}
{"url": "http://pik.bg/%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%86%D1%81%D0%BA%D0%B0-news665801.html", "text": "Синдик Дора Милева хвърли яснота кога фирмата \"Ред Енимълс\" ще трябва да плати парите за спечелената емблема на фалиралото дружество ПФК ЦСКА АД. \"Сметката ще бъде готова до края на месеца. Напълно възможно е това да се случи в този срок. Дотогава няма как парите да бъдат преведени. Най-големият процент ще отиде към кредиторите на първи ред, те са обезпечени и имат привилегия (б.а. - НАП и Инвестбанк). Няма как всички кредитори да бъдат удовлетворени. Не може да се случи. Как да покрием 25 милиона с 8? Не е възможно, иначе с най-голямо удоволствие бих го направила. Така че ще има и неудовлетворени кредитори, както и частично удовлетворени\", казва Милева пред \"Тема Спорт\". \"Парите ще се разпределят по реда на класовете кредитори, които са общо 6. Поред и докъдето стигнат парите. Всичко е въпрос на изчисление, което не се прави никак лесно. Всичко трябва да бъде много прецизно. Максимално бързо се опитваме да приключи процедурата, защото кредиторите започнаха да звънят и да питат какво става. Видяха, че ще има пари и изведнъж се заинтересуваха много от развитието на процедурата. Така че това, което зависи от нас, гледаме да го свършим в най-кратки срокове. А после ще чакаме и това, което зависи от купувача - да си изпълни задължението и всички да сме доволни\", коментира още Милева. Така съвсем скоро, елитният ЦСКА може да нанесе сериозен удар по амбициите на аматьорския червен тим. Припомняме, че двата състава са в спор за \"армейска\" идентичност.", "date": "2017-06-11", "title": "Изключително важна новина за ЦСКА!"}
{"url": "http://pik.bg/e%D0%BA%D1%88%D1%8A%D0%BD-%D0%BF%D0%B8%D1%8F%D0%BD%D0%B8-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%BA%D1%8A%D1%81%D0%B0%D1%85%D0%B0-%D1%83%D0%BD%D0%B8%D1%84%D0%BE%D1%80%D0%BC%D0%B0%D1%82%D0%B0-%D0%BD%D0%B0-%D0%B5%D0%B4%D0%B8%D0%BD%D0%B8%D1%8F-%D0%B8-%D0%BF%D1%80%D0%B5%D1%81%D0%BF%D0%B0%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-news665822.html", "text": "Пияни перничани преспаха в ареста на Второ РУП в областния град, след като вилнели на улица „Дъбрава“ половин час преди полунощ в четвъртък. След сигнал от граждани до полицията на мястото на скандала пристигнали униформени служители, но буйстващите мъже се нахвърлили с псувни върху тях. Николай Иванов, на 28 години, дори скъсал куртката на единия полицай, но бил озаптен и белезниците щракнали на китките му. Другият пиян – Марин Юлианов, на 36 г., също е задържан за 24 часа. Докато униформените се опитвали да ги усмирят, майката на Николай – Иделина, на 50 години, взела камък и замахнала да удари полицаите, но била спряна. Вчера сутринта и тя е задържана за 24 часа. Николай е криминално проявен, познат с нанасяне на телесна повреда. По случая е образувано досъдебно производство.", "date": "2017-06-11", "title": "EКШЪН! Пияни перничани нападнаха полицаи, скъсаха униформата на единия и преспаха в ареста "}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D0%BC-%D0%B4%D0%B0%D0%BB%D0%B8-%D0%B8%D0%B7%D0%BB%D0%B8%D0%B7%D0%B0%D0%BC%D0%B5-%D1%81-%D0%BF%D1%80%D0%B0%D0%B2%D0%B8%D0%BB%D0%BD%D0%B8%D1%8F-%D1%87%D0%BE%D0%B2%D0%B5%D0%BA-news665837.html", "text": "Истината е, че връзките изискват и работа, освен жизненонеобходимите чувства. Как да разберем обаче, че се намираме в правилната връзка, за която си заслужава да полагаме усилия? Специалисти в тази област споделят за какво да следим, за да си отговорим на този въпрос, пише Тялото.бг. Щастливи ли сме от това, което сме, и начина, по който се чувстваме, когато сме с този човек? Това е един от най-важните въпроси, които трябва да си зададем. Ако промяната, която наблюдаваме в себе си, не е в положителна насока, партньорът ни най-вероятно не е подходящ за нас. Много често става така, че желанието да останем с някого може да ни подтикне да вършим неща, които не ни карат да се гордеем със себе си. Така например може да започнем да пием повече, за да поддържаме ритъма на партньора си. Дали сме с партньора си, заради неговия потенциал или заради това, което всъщност е? Не можем да искаме партньорът ни да промени своята същност, но можем да го помолим да промени поведението си. Много е важно да можем да разграничим фантазията за това, което искаме партньорът ни да бъде, и това, което всъщност е. Оглеждаме ли се по други мъже/жени? Това определено е лош знак. Неща като сарказъм, подигравка, заглеждане по други и обидите са пътят към презрението в една връзка. А специалистите са доказали, че презрението е най-токсичното поведение в отношенията, защото то поражда отвращение. А стигне ли се дотам, след това не може да се постигне истинско възстановяване.", "date": "2017-06-11", "title": "Как да разберем дали излизаме с правилния човек?"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BF%D1%83%D0%B5%D1%80%D1%82%D0%BE-%D1%80%D0%B8%D0%BA%D0%BE-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%B4%D0%B0-%D1%81%D1%82%D0%B0%D0%BD%D0%B0%D1%82-%D0%BB%D0%B8-51-%D1%89%D0%B0%D1%82-%D0%BD%D0%B0-%D1%81%D0%B0%D1%89-news665818.html", "text": "Жителите на Пуерто Рико гласуват на референдум дали да стант 51-я щат на САЩ или да получат частична или пълна независимост, съобщава БНР. Пуерто Рико е остров от Големите Антилски острови, в Североизточното Карибско море, с над 4 милиона жители, което го прави един от най-госто населените острови на света. Статутът е свободно присъединила се към САЩ държава, което означава общо гражданство, обща валута и отбрана.", "date": "2017-06-11", "title": "Жителите на Пуерто Рико гласуват да станат ли 51 щат на САЩ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%8F%D1%85%D1%82%D0%B0-%D0%BF%D0%BE%D1%82%D1%8A%D0%BD%D0%B0-%D0%B2-%D0%B0%D1%82%D0%BB%D0%B0%D0%BD%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%BE%D0%BA%D0%B5%D0%B0%D0%BD-news665842.html", "text": "Яхта \"Фурия\" потъна днес в Северния Атлантически океан при около 100 километра вятър и 15 метра вълни, съобщи \"Маритайм.бг\". Екипажът - Мишо Копанов и Деян Зайков са невредими. Те са спасени от канадски плавателен съд. Двамата водеха в надпреварата Ostar TwoStar Altantic Crossing 2017, съобщиха ветроходци в социалните мрежи.", "date": "2017-06-11", "title": "ИЗВЪНРЕДНО! Българска яхта потъна в Атлантическия океан "}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%81%D0%B1%D0%BE%D0%B3%D0%BE%D0%BC-%D0%B2-%D1%8F%D0%BC%D0%B1%D0%BE%D0%BB-%D0%BF%D0%BE%D0%B3%D1%80%D0%B5%D0%B1%D0%B0%D1%85%D0%B0-%D1%81-%D0%B2%D0%BE%D0%B5%D0%BD%D0%BD%D0%B8-%D0%BF%D0%BE%D1%87%D0%B5%D1%81%D1%82%D0%B8-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%BF%D0%B8%D0%BB%D0%BE%D1%82-%D1%81%D0%BD%D0%B8%D0%BC%D0%BA%D0%B8-news665840.html", "text": "С пълен военен церемониал и почести в Ямбол изпращат загиналия пилот майор Георги Анастасов. 38-годишният пилот, който загина след инцидент с военен вертолет \"Пантер\" по време на учение в Черно море, бе повишен посмъртно в майор, предава Би Ти Ви. Поклонението събра стотици колеги, близки и приятели. Присъстваха министърът на отбраната Красимир Каракачанов, висши офицери и военнослужещи. Министърът каза, че причините за инцидента тепърва ще се изясняват, но изключва техническа неизправност или човешка грешка. Проверката ще приключи до месец. \"На българските военни,които продължават да служат в редовете на българската армия въпреки тежките условия и недоимъка, мога само да изразя моите уважения и преклонение. Защото от това, което наблюдавам като министър при няколко международни учения, мога да кажа, че въпреки всичко българските военни са много по-добре подготвени от нашите партньори\", каза Каракачанов. \"В последните си минути той остана верен на веруюто \"първо другите\". С маневрата,която направи със съприкосновението с кораба, бяха спасени живота на 130 души, които бяха на кораба и ако вертолетът беше паднал върху самия кораб, трагедията щеше да бъде огромна”, коментира контраадмирал Митко Петев, командир на ВМС.", "date": "2017-06-11", "title": "ПОСЛЕДНО СБОГОМ! В Ямбол погребаха с военни почести загиналия пилот (СНИМКИ)"}
{"url": "http://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BD%D0%B0-%D1%81%D1%80%D0%B5%D1%89%D0%B8%D1%82%D0%B5-%D0%B2-%D0%B1%D0%BD%D0%B1-%D0%B8-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE-%D0%B1%D1%81%D0%BF-%D0%BE%D1%82%D1%81%D1%82%D0%BE%D1%8F-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B1%D0%B0%D0%BD%D0%BA%D0%BE%D0%B2%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news665850.html", "text": "„На заседанието на КСНС на 29 юни 2014 г. представителите на БСП имаха много ясна цел: всички институции, политически партии, президентството и БНБ да изразят единна позиция в подкрепа на стабилността на банковата система – с конкретни действия, с финансов ресурс. И това беше единственото правилно решение.“ Това заяви Сергей Станишев в предаването „Неделя 150“ по БНР. „Към онзи момент имаше изкуствено политическо разклащане на банковата система у нас, както и авантюристични предложения за въвеждането на банкова ваканция. Тази авантюра щеше да има катастрофални последствия за икономиката на страната, за банките. Щеше да изгорят спестяванията на хората. БСП се оказа онзи щит, който не допусна това да се случи. Най-кризисната среща по темата се състоя не в президентството, а в БНБ. Именно на нея БСП отхвърли предложението за банкова ваканция и беше категорично подкрепена от представителите на търговските банки. Ние не позволихме банковата система на страната да стане заложник на нечии партийни интереси.“, коментира Станишев. В предишни свои участия, той заяви, че е най-важно да се разсекрети стенограмата от БНБ, за да научи обществото истината за това кой предложи банковата ваканция и кой какви позиции заема по онова време. „През 1996 г. БСП не успя да предпази финансовата система на страната от колапс. Но тогава – през лятото на 2014 г. – ние се реванширахме и гарантирахме стабилността на икономиката и на банките. Взетите решения са основна политическа заслуга на БСП.“, заключи Станишев.", "date": "2017-06-11", "title": "Станишев: На срещите в БНБ и в президентството БСП отстоя стабилността на банковата система и защити спестяванията на хората"}
{"url": "http://pik.bg/%D0%B8%D1%80%D0%B0%D0%BD-%D0%B8%D0%B7%D0%BF%D1%80%D0%B0%D1%89%D0%B0-%D1%81%D0%BF%D0%B5%D1%88%D0%BD%D0%BE-%D1%85%D1%80%D0%B0%D0%BD%D0%B8-%D0%B7%D0%B0-%D0%BA%D0%B0%D1%82%D0%B0%D1%80-news665833.html", "text": "В неделя преди обед от Иран излетяха пет транспортни самолета с храни за Катар, съобщава Франс прес. След като страните от Персийския залив прекъснаха въздушните и транспортни връзки с Катар, Шахрок Ношабади, говорител на националния превозвач Iran Air, обяви, че с полетите за емирството са доставени повече от 90 тона нетрайни хранителни продукти, включително плодове и зеленчуци.", "date": "2017-06-11", "title": "Иран изпраща спешно храни за Катар"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%B0%D0%B7%D1%81%D0%B5%D0%BA%D1%80%D0%B5%D1%82%D0%B5%D0%BD%D0%B0%D1%82%D0%B0-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D0%BA%D1%82%D0%B1-news665823.html", "text": "„Стенограмата показва ясно, че представителите на БСП сме били с ясно очертана цел. Всички държавни институции,правителството, БНБ, президентството да застанат с единна позиция в подкрепа на банковата система не само с думи, но и с финансов ресурс. Това беше единственото решение, когато имаше изкуствено политическо разклащане на банковата система. Имаше натиск за обявяване на банкова ваканция. Това беше огромна аватнтюра, която имаше за цел да срине банковата система. БСП отхвърли варианта за банковата ваканция и получи подкрепа от търговските банки. Ако 1997 г. не можахме да опазим банковата система, сега я опазихме. Наша е заслугата.” Това заяви Сергей Станишев – лидер на ПЕС, по БНР. Той отговори,че няма яснота кой стои зад разклащането на КТБ. Относно изборите във Великобритания, Станишев отговори, че е поздравил Джереми Корбин за резултата. „Сега ако сформира правителство с ирландската партия ще бъде с много клатещ се мандат. Мей не получи мандат за твърд Брекзит, както искаше”. „Лейбъристите проведоха кампания с много силна предизборна платформа. Нейният глас ще се чува много повече и по отношение на Брекзит-а. Корбин настояваше да се уреди статута на българските граждани там безусловно”, добави още той. Антиевропейският национал-популизъм има своя  таван. Хората осъзнаха, че ЕС дава много повече на отделните държави и на хората. „Това, което се случва с България по отношение на Шенген е скандално. За Еврозоната трябва да проведем дебат”, заключи той.", "date": "2017-06-11", "title": "ОТ ПОСЛЕДНИТЕ МИНУТИ! Сергей Станишев с горещ коментар за разсекретената стенограма за КТБ"}
{"url": "http://pik.bg/%D1%83%D0%B4%D0%B0%D1%80-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BE%D0%BF%D0%B0%D1%81%D0%BD%D0%B8%D1%8F-%D0%B2%D0%B0%D0%B9%D0%B4%D0%B8%D0%BD-%D0%B4%D0%B8%D0%BB%D1%8A%D1%80-%D0%BD%D0%B0-%D0%BD%D0%BE%D0%B2-%D0%B2%D0%B8%D0%B4-%D0%B4%D1%80%D0%BE%D0%B3%D0%B0-news665856.html", "text": "Задържаха мъж за разпространението на синтетична дрога, съобщиха от пресцентъра на МВР. Операцията е проведена след няколкомесечно разследване по установени множество случаи на млади мъже и жени, засечени с дози от т.н. синтетични канабиноиди - сравнително нов вид наркотици за пазара на дрога в региона. В хода на оперативните действия криминалистите влезли в дирите на основния дилър на синтетична дрога. Установили, че за разпространението на наркотика той е изградил мрежа от клиенти-дилъри, чрез които, освен в Пазарджик, е разширил влиянието си в Септември, Стрелча, селата Симеоновец, Семчиново, Мало Конаре и Динката. Работел при пълна конспиративност и с висока степен на предпазливост. Именно затова криминалистите пристъпили към задържането на В.А. /39г./, известен с прякора Вайдин, след предварително планирани професионални действия и под наблюдението на окръжната прокуратура. На пътя Пазарджик-Пловдив, в близост до разклона за село Говедаре, те спрели за проверка лек автомобил „Ауди”, управляван от 27-годишен негов съсед. В колата пътувал и въпросният Вайдин, у когото при личния обиск били намерени и иззети над 30 г от синтетичната дрога - достатъчни за изготвянето на между 300 и 500 дози за улично разпространение. В.А. бил задържан първоначално за срок от 24 часа, а с постановление на прокуратурата срокът на ареста му е удължен с още 72 часа. По случая е образувано полицейско производство, работата по което продължава под наблюдението на прокуратурата.", "date": "2017-06-11", "title": "УДАР! Задържаха опасния Вайдин-дилър на нов вид дрога "}
{"url": "http://pik.bg/%D0%B2%D0%B0%D1%80%D0%B8%D0%B0%D0%BD%D1%82-%D0%BF%D0%BE-%D1%81%D0%BA%D1%8A%D0%BF-%D0%B0%D0%BB%D0%BA%D0%BE%D1%85%D0%BE%D0%BB-%D0%BA%D0%B0%D1%82%D0%BE-%D0%BF%D1%80%D0%B5%D0%B2%D0%B5%D0%BD%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B0%D0%B3%D1%80%D0%B5%D1%81%D0%B8%D0%B2%D0%BD%D0%B8-%D1%82%D1%83%D1%80%D0%B8%D1%81%D1%82%D0%B8-news665858.html", "text": "Да се увеличат цените на алкохола в баровете в курортите ни, за да не се повтарят инциденти като този с ритнатата камериерка от шведски турист - за това настоя пред \"Дарик\" Донка Соколова – заместник-председател на Българската асоциация на туристическите агенции. Соколова изтъкна, че се работи от много години с пазарите в скандинавските страни и няма опасност за изгубим туристи от този регион на Европа. \"Освен това всеки, който стъпи в страната ни, трябва да е наясно, че тук се спазват законите, както ние трябва да ги спазваме в чужбина. Шведските медии защитиха нашата позиция\", каза Соколова. По отношение на предизвикалите скандал думи на Благой Рагин, Соколова коментира: \"Какво значи да не раздухваме, че щели да се обидят шведите? Единственият начин да останем и да засилим позициите си на тези пазари е рекламата. Многократно съм казвала в нашето министерство, че в скандинавските страни не се прави достатъчно реклама, за да докажем, че страната ни е не само за такива като този швед, но има прекрасни други дадености, културно наследство, балнео и спа туризъм, вместо да идват и да се напиват. Действително това го има навсякъде, мисля, че тук е по-изявено и трябва да се вземат някакви мерки\", коментира Соколова. На въпрос какви мерки биха могли да се вземат, тя посочи, че би било добре да се ограничи по някакъв начин консумацията на алкохол - или да стане по-висока цената, или да се ограничава даването на алкохол в тези барове. Може би поскъпването на алкохола ще даде резултат, каза Соколова и изтъкна, че чужденци идват у нас, защото тук той е много евтин за техните стандарти. По темата", "date": "2017-06-11", "title": "ВАРИАНТ! По-скъп алкохол като превенция срещу агресивни туристи "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D1%80%D0%BE%D0%B1%D1%8A%D1%82-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2-%D0%BE%D0%B1%D1%80%D0%B0%D0%BD-%D0%BD%D0%B0%D0%B2%D1%80%D1%8A%D1%85-%D0%B7%D0%B0%D0%B4%D1%83%D1%88%D0%BD%D0%B8%D1%86%D0%B0-news665576.html", "text": "Гробът на боса на ВИС 2 Георги Илиев е бил обран навръх Задушница. Това алармирали близки на убития през 2005 г. ъндърграунд играч до управата на Централните гробища в София. Те били възмутени, че последният му дом е опоскан само дни след като там се провела панихидата му и били поставени нови цветя, огромни венци и почерпки за „Бог да прости”. Лично вдовицата му Мая Илиева почела годишнината от смъртта му с уиски, вино, узо, любимия му айрян, както и питка, жито и цветя. Гробът му бил отрупан в средата на миналата седмица, а дни по-късно - в събота, вече бил опоскан и напълно обран. Дори луксозната му мраморна плоча била изцапана. „Над мраморната плоча, над която е гравиран куплет от стихотворението  „На Лора” от Пейо Яворов, бяха разпръснати гербери, а в двата края във вази - поставени рози и хризантеми. След два дни нямаше нищо”, алармират приближени на покойния бос. Парцел 66 на Централните софийски гробища е сред най-специалните. Там през няколко метра лежат бившият най-богат българин Емил Кюлев, соченият за един от царете на цигарената контрабанда Иван Тодоров-Доктора и Главния, както са наричали Георги Илиев. Камери охраняват тленните останки на най-емблематичните фигури на прехода. Гробът на Иван Тодоров-Доктора, който оцеля при атентат в бронирания си мерцедес, но не успя да се спаси от куршуми в джипа си „Порше Кайен” през 2006 г., бил сред най-скромно почетените. На него е поставен букет от хризантеми. С два карамфила, бонбон „Мерси” и цяла пластмасова кутия с череши бил почетен най-богатият българин Емил Кюлев, убит година преди Доктора на столичния бул. „България”. Няколко череши на Задушница били разпръснати над плочата на комунистическия лидер Тодор Живков, който е положен до съпругата си Мара Живкова и дъщеря си Людмила. На гробовете им имало карамфили и няколко изкуствени цветя.", "date": "2017-06-11", "title": "САМО В ПИК И РЕТРО: Гробът на Георги Илиев обран навръх Задушница  "}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%81%D0%B0-%D0%B4-%D1%80-%D0%B3%D0%BB%D0%B8%D0%BD%D0%BA%D0%B0-%D0%BA%D0%BE%D0%BC%D0%B8%D1%82%D0%BE%D0%B2-%D0%BF%D0%BE-%D0%B2%D0%B8%D1%81%D0%BE%D0%BA%D0%B0-%D0%B7%D0%B4%D1%80%D0%B0%D0%B2%D0%BD%D0%B0-%D0%B2%D0%BD%D0%BE%D1%81%D0%BA%D0%B0-%D0%B8%D0%BB%D0%B8-%D0%BF%D0%BE%D0%B2%D0%B5%D1%87%D0%B5-%D0%BF%D0%B0%D1%80%D0%B8-%D0%BE%D1%82-%D0%B4%D1%8A%D1%80-news665844.html", "text": "Решението на проблема с липсата на пари в здравеопазването е или в увеличение на здравната вноска, или заделяне на по-голям процент от БВП, което, според мен е невъзможно, като знаем какви условия имаме, или да бъдат визуализирани плащанията, а не да се плаща \"кешово\". Това заяви управителят на Националната здравноосигурителна каса по БНР. „Основата е, че ние, с Българския лекарски съюз, тази година подписахме национален рамков договор, в който се споразумяхме сумата за болнична медицинска помощ в размер на 1 613 555 000 лв., която разпределена на 12 месеца, средно месечно се пада по 137 200 000 лв. да бъде разпределяна по лечебните заведения, чрез районните здравноосигурителни каси, какъвто е законът за бюджета на НЗОК“, посочи д-р Комитов. Според него ръководството на Здравната каса се стреми винаги да се съобразява със закона за публичните финанси, закона за бюджета на НЗОК, закона за здравното осигуряване, решения на Надзорния съвет и Националния рамков договор. „От сумата от 137 200 000 лв. средно месечно, са заделени 3% процента, тъй като договорихме в рамковия договор, че лечебните заведения могат да надхвърлят определените си в индивидуалните договори стойности с до три процента“, каза той. Управителят на НЗОК допълни, че има дейности, които нямат никакво лимитиране, стига да са минали пациенти, да са извършени съответните терапевтични и диагностични дейности и касата ги заплаща, без да има никакво лимитиране, като това са дейностите по онкология, раждания, хемодиализа и те не се отразяват на стойността, която е в индивидуалния договор на болниците. „Ще трябва да помислим дали да не направим един списък от лечебни заведения, които да са наистина структуроопределящи в страната и за които да няма лимит. Но не може да бъде за всички, защото нямаме такъв ресурс“, коментира Комитов. Според него за актуализиране на бюджета на НЗОК не може да се мисли, тъй като Касата е създадена преди 18 години и не е имало случай, когато още през юни да се актуализира бюджетът. „От началото на годината имаме подадени 5 искови молби в съответните съдилища за плащане на надлимитната дейност. Ако съдът осъди Касата, ние не само ще платим, но ще платим и с мораторната лихва. Ние трябва не да коментираме решенията на съда, а трябва да ги изпълняваме безпрекословно“, съобщи той. По думите му няма как НЗОК да „икономисва“ пари, тъй като тя всяка година от създаването си е на дефицит по отношение на болнична помощ и лекарства. „Част от държавните лечебни заведения се справят много добре и показват, че те също имат добър мениджмънт. Само част от държавните и общински лечебни заведения има наистина проблем с мениджмънта“, коментира Комитов. Според него за осигуряване на по-добро качество на здравеопазването са необходими повече пари. „Цената на апаратурата, лекарствата и на скъпите медицински изделия е една и съща в целия ЕС и в България. Откъде остава възможност да се намалява разхода? Точно от възнаграждението на целия този медицински персонал, който изнемогва и като не си намира тук мотивация да работи, естествено, че си отива в другите страни“, каза още управителят на НЗОК.", "date": "2017-06-11", "title": "Шефът на Здравната каса д-р Глинка Комитов: По-висока здравна вноска или повече пари от държавата "}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BD%D0%B5%D0%B6%D0%B5%D0%BD-%D0%B4%D0%BE%D0%BF%D0%B8%D0%BD%D0%B3-%D0%B2-%D0%BB%D0%B5%D0%B2%D1%81%D0%BA%D0%B8-%D1%82%D0%BE%D0%BF-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D1%89%D0%B5-%D1%81%D0%BD%D0%B8%D0%BC%D0%BA%D0%B8-%D0%B8-%D0%B2%D0%B8%D0%B4%D0%B5%D0%BE-news665825.html", "text": "Нежен допинг за Левски - носителката на короната на Мис Португалия за 2012 година Мелани Висенте идва на \"Герена\", ако \"сините\" прескочат първото си препятствие в Европа. Както отдавна се писа, работещата като стюардеса красавица даде дума, че ще разпее Сектор \"Б\". Това ще стане факт, ако Левски се класира за втория предварителен кръг в Лига Европа. За първия си домакински двубой в София \"сините\" изтърпяват наказание - без публика, заради ексцесиите на ултрасите миналата година срещу Марибор, припомня \"Гол\". Мелани, вече притежаваща собствена фланелка на клуба, иска да седне на трибуните само при пълен стадион. Топ красавицата ще вика за \"сините\", условието е обаче Левски да прескочи първия предварителен кръг на ЛЕ и атмосферата на \"Герена\" да е като за футболен спектакъл.", "date": "2017-06-11", "title": "Горещо! Нежен допинг в Левски! Топ красавица ще... (СНИМКИ И ВИДЕО)"}
{"url": "http://pik.bg/%D0%B8%D1%81%D1%82%D0%B8%D0%BD%D0%B0-%D0%B8%D0%BB%D0%B8-%D0%BB%D1%8A%D0%B6%D0%B0-%D1%82%D0%B8%D0%BF%D1%8A%D1%82-%D1%82%D1%8F%D0%BB%D0%BE-%D0%BE%D0%BF%D1%80%D0%B5%D0%B4%D0%B5%D0%BB%D1%8F-%D0%BA%D0%BE%D0%BB%D0%BA%D0%BE-%D1%81%D0%BC%D0%B5-%D0%B4%D0%BE%D0%B1%D1%80%D0%B8-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news665854.html", "text": "Помага ли типът на тялото ни за уменията в леглото?  Според науката, да. Закръглено тяло От биологична гледна точка една закръглена жена, особено с големи бедра е склонна да бъде отворена към сексуални експерименти. Слабо тяло За разлика от закръглените хора, при слабите нивата на ендорфин не са толкова високи. А това според генетиците означава, че те не са толкова добри в леглото. Друго изследване показва, че мъжете се представят най-добре когато са с жена с тънка талия. Нисък ръст Някои мъже предпочитат по-ниски момичета, защото тяхната компактност им позволява да правят неща, които по-високите жени не  могат.  Също така е по-лесно да правят секс на повече места. От научна гледна точка, жените, които са по-ниски имат по-нисък център на тежестта, което означава, че те имат и отличен баланс. Така с лекота могат да извършват трудни пози. Висок ръст Въпреки, че в научните изследвания се възприема, че мъжете и жените с дълги крака са секси и в добро здраве, в леглото  това не винаги е предимство. Високите жени нямат такива възможности да маневрират в леглото. Бързият секс с тях на публично място също не е толкова лесен.", "date": "2017-06-11", "title": "Истина или лъжа? Типът тяло определя колко сме добри в леглото"}
{"url": "http://pik.bg/%D0%BC%D0%BE%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B3%D0%BE%D1%82%D0%B2%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news665799.html", "text": "Играч от Португалия трябва да подпише с Левски до броени часове и евентуално да се яви на първата тренировка на \"сините\" за новата кампания. Футболистът се подвизава като полузащитник, а преговорите с него са на финалната права. Името на халфа се пази в тайна. На \"Герена\" стартират подготовката за новия сезон на 13 юни. Отборът ще се подсили поне с 2 полузащитника като ако се стигне до сделка, се очаква поругалското попълнение да е с основна роля в състава на \"сините\". Левски вече се подсили с Мапуку и Буш, а трансферната мобилизация в тима продължава.", "date": "2017-06-11", "title": "Мобилизация на \"Герена\"! Левски готви трансферен удар!"}
{"url": "http://pik.bg/%D1%81%D0%B5%D0%BA%D0%B8%D1%80%D0%B0-%D0%BE%D1%82-%D0%BA%D0%B0%D1%82-%D1%81%D0%B2%D0%B0%D0%BB%D1%8F%D1%82-%D0%BD%D0%BE%D0%BC%D0%B5%D1%80%D0%B0%D1%82%D0%B0-%D0%BD%D0%B0-%D0%BA%D0%BE%D0%BB%D0%B8-%D0%B1%D0%B5%D0%B7-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%B5%D0%B3%D0%BB%D0%B5%D0%B4-news665865.html", "text": "КАТ ще сваля регистрационните номера на опасни автомобили, които не са успели да преминат технически преглед. Промяната влиза в сила от началото на 2018 година, съобщи началникът на Пътна полиция комисар Бойко Рановски. Тя е част от европейската директива, с която всички страни членки на съюза се задължават от следващата година да отнемат временно табелите на коли, на които е забранено да излизат на пътя поради технически проблеми, съобщи вестник „Телеграф”. За да се случи това у нас, са нужни законодателни промени. От Пътна полиция вече са изготвили проект за обмен на информация между службите за регистрация на превозни средства и пунктовете, извършващи прегледи. Той вече е изпратен в министерството. „Тази година трябва да изпипаме всичко и да уведомим Европейската комисия, че от следващата можем да изпълняваме директивата”, уточни Рановски. Засега се обмисля от пунктовете да докладват за опасни коли на Изпълнителна агенция „Автомобилна администрация”, известна като ДАИ, а оттам информацията да се препраща на Пътна полиция. Катаджиите ще са длъжни веднага да се отзоват на мястото, където е технически неизправното возило и да отнемат регистрационните му номера. Те ще се свалят временно до отстраняване на повредата. Ако няма как колата да стане годна да е на пътя, собственикът й никога няма да може да си върне правото да я кара. От 21 януари т.г. катаджиите имат право да прекратяват регистрацията на автомобили на пияни, дрогирани и неправоспособни шофьори. За пет месеца ченгетата са свалили над 2 500 табели, като 1 500 са от возила на фиркани джигити.", "date": "2017-06-11", "title": "СЕКИРА ОТ КАТ! Свалят номерата на коли без технически преглед "}
{"url": "http://pik.bg/%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%BD%D0%BE-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-%D0%BD%D0%B5-%D0%BF%D0%BB%D0%B0%D1%89%D0%B0%D1%88-%D0%BB%D0%B8%D1%85%D0%B2%D0%B0-%D0%B1%D0%BE%D0%B9-%D1%81-%D0%BC%D0%B5%D1%82%D0%B0%D0%BB%D0%BD%D0%B0-%D1%82%D1%80%D1%8A%D0%B1%D0%B0-%D0%BF%D0%BE-%D0%B3%D0%BB%D0%B0%D0%B2%D0%B0%D1%82%D0%B0-news665861.html", "text": "Мъж от врачанското Гложене е бил пребит в центъра на селото, съобщава Булнюз.бг. Инцидентът е станал пред заведение, където е бил пострадалият Юлиян Иванов. Мъжът пиел кафе със съпругата си, когато получил обаждане от своя съселянин Кайчо Юриев, който се интересувал кога ще му бъдат платени 300 лихви по вече върнат заем. Парите бил взел бащата на Иванов, но закъснял с връщането им и сега трябвало да плати допълнително за това. Заплашил го, че ако не плати, до края на деня няма да е жив. След минути Юриев пристигнал пред заведението, извадил метална тръба от багажника на колата си и ударил в главата своя опонент. Свидетели на побоя скочили и разтървали двамата мъже. Обадили се и на тел. 112. Пострадалият Юлиян Иванов твърди, че е диабетик и след удара в главата не се чувствал добре. Мъжът моли полицията да озапти агресивния Кайчо Юриев, който и друг път е нападал хора, които уж му дължат пари. Случаят не е описан в полицейския бюлетин на областна дирекция във Враца.", "date": "2017-06-11", "title": "Северозападно правосъдие! Не плащаш лихва, бой с метална тръба по главата"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%B3%D0%B5%D1%80%D0%B1-%D0%BF%D0%B8%D1%82%D0%B0%D1%82-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B2-%D0%B5%D0%BF-%D0%B7%D0%B0-%D0%BF%D0%BB%D0%B0%D0%BC%D0%B5%D0%BD-%D1%83%D0%B7%D1%83%D0%BD%D0%BE%D0%B2-news665896.html", "text": "Евродепутатите от ГЕРБ внeсоха официален въпрос до председсателя на Групата на социалистите и демократите в Европейския парламент Джани Питела за мнението му за снимката с нацистки поздрав на президентския секретар Пламен Узунов. В писмото си евродепутатите запознават Питела със ситуацията с появилата се в медиите снимка на Узунов, на която той прави нацистки поздрав и припомнят, че подобен случай със заместник-министъра на регионалното развитие Павел Тенев предизвика бърза и остра реакция на премиера Бойко Борисов и последва оставката на Тенев. Евродепутатите отбелязват, че кандидатурата на Румен Радев за президент беше подкрепена от БСП, а след избирането му, Пламен Узунов беше назначен от Радев за служебен министър на вътрешните работи. В заключение евродепутатите, припомняйки отговор на председателя на Групата на ЕНП на подобен въпрос, пишат: \"От писмото, което изпратихте до председателя на Групата на ЕНП г-н Манфред Вебер, ние разбираме, че тази тема е много чувствителна за Вас. Нашата партия също смята, че такова поведение е неприемливо и ето защо взехме бързи и решителни мерки. Бихме искали да знаем каква е Вашата позиция за поведението на секретаря на българския президент. Досега нямаше реакция от президента или от лидера на БСП г-жа Корнелия Нинова, на която президентът е благодарен за своята номинация\"", "date": "2017-06-11", "title": "Евродепутатите от ГЕРБ питат лидера на социалистите в ЕП за Пламен Узунов"}
{"url": "http://pik.bg/%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D1%81%D0%BD%D0%B8%D0%BC%D0%BA%D0%B0-news665859.html", "text": "Подпалиха колата на началникът на „Криминална полиция” в РУП – Кюстендил Георги Георгиев. Автомобилът  „Mitsubishi Pajero” е бил паркиран пред дома му, съобщи \"Струма.бг\" Колата официално е регистрирана на бащата на служителя на МВР. Изгорял е двигателният му отсек. Причините са в процес на изясняване от полицията.", "date": "2017-06-11", "title": "Запалиха колата на шефа на \"Криминална полиция\"-Кюстендил (СНИМКА)"}
{"url": "http://pik.bg/%D1%81%D0%BD%D1%8F%D0%B3-%D0%BD%D0%B0-%D0%BC%D1%83%D1%81%D0%B0%D0%BB%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BA%D0%B0%D0%BF%D1%80%D0%B8%D0%B7-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%B2-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D1%8E%D0%BD%D0%B8-news665909.html", "text": "Днес на Мусала валя сняг, съобщи Би Ти Ви в рубриката си „Прогноза за времето”. Макар че не е изключение през юни по високите върхове в страната да пада бяла снежна покривка, тази година това става десетина дни преди настъпването на астрономическото лято. За утре прогнозата на метеоролозите показва отрицателна температура на върха-сутринта се очаква тя да е около минус 2 градуса по Целзий. Това ще запази падналия сняг поне до обяд, прогнозират експерти.", "date": "2017-06-11", "title": "СНЯГ НА МУСАЛА! Пореден каприз на времето в средата на юни"}
{"url": "http://pik.bg/%D1%80%D1%83%D0%BC%D1%8F%D0%BD%D0%B0-%D0%B1%D1%8A%D1%87%D0%B2%D0%B0%D1%80%D0%BE%D0%B2%D0%B0-%D0%BD%D1%8F%D0%BC%D0%B0-%D0%BD%D0%B8%D1%89%D0%BE-%D1%81%D0%BA%D1%80%D0%B8%D1%82%D0%BE-%D0%B2-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D1%81-%D1%82%D1%83%D1%80%D1%86%D0%B8%D1%8F-news665894.html", "text": "\"Факт е, че съоръжението съществува и то дава резултат. В пъти намалява нелегалното преминаване на границата. Нашите партньори навън смятат нашата граница като изключително постижение\", това каза в предаването \"Сомбина\" на Нова телевизия\" \"Няма нищо скрито в цялата процедура по изграждането на оградата. Страшно много усилия бяха хвърлени. Представете си 200 км при насечена местност. Това не е оградата в Израел или в арабския свят, където територията е равнинна. Когато имахме определени средства, на определени участъци се установи, че оградата може да е едноредова, защото от другата страна има пропаст\", поясни Бъчварова. Бъчварова припомни, че винаги е давала обяснение кога камерите на оградата работят и в кога - не. Със средствата, отпуснати от ЕК, имало възможност да се установи системата и тя работела навсякъде. \"Много е тревожно, че зад едно такова начинание, стои едно грозно подозрение, което се нарича обосновано предположение. За да може да се оклетява един или друг\", каза Бъчварова. Румяна Бъчварова – началник на политическия кабинет на премиера Бойко Борисов по повод скандалите за оградата на границата ни с Турция.", "date": "2017-06-11", "title": "Румяна Бъчварова: Няма нищо скрито в изграждането на оградата с Турция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D1%8A%D0%BC%D0%BF-%D0%BE%D1%82%D0%BB%D0%BE%D0%B6%D0%B8-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0-%D0%BD%D0%B5%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%BE-%D0%B2%D1%80%D0%B5%D0%BC%D0%B5-news665882.html", "text": "Американският президент Доналд Тръмп е провел телефонен разговор с премиера на Великобритания Тереза Мей, в който е съобщил, че отлага своето посещение в страната за неопределено време, съобщи „Гардиън”. Причината е в очакваната остра негативна реакция на британското общество срещу Тръмп. Той бе поканен от Мей при първата им среща в Белия дом, само седем дни след като пое властта в САЩ. Тогава бе съобщено, че президентът приема поканата. Тръмп си спечели недоволството на значителна част от британците, след като открито се обяви за Брекзит, а след това заяви, че изтегля САЩ от Парижкото споразумение за климата. Между него и кмета на Лондон Садик Хан бяха разменени доста остри реплики по подов реакцията на Лондонската община на терористичната атака на моста Лондон Бридж. В края на краищата Хан призова Мей да отложи посещението на Доналд Тръмп в Обединеното кралство.", "date": "2017-06-11", "title": "ИЗВЪНРЕДНО: Тръмп отложи посещението си във Великобритания за неопределено време"}
{"url": "http://pik.bg/%D0%BF%D1%83%D1%88%D0%B8%D1%82%D0%B5-%D0%B8-%D0%BD%D0%B5-%D0%BC%D0%BE%D0%B6%D0%B5%D1%82%D0%B5-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5%D1%82%D0%B5-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B5-%D0%B2-%D0%B3%D0%B5%D0%BD%D0%B8%D1%82%D0%B5-%D0%B2%D0%B8-news665876.html", "text": "Дали някой ще започне да пуши, зависи от социалното му обкръжение. Дотук ясно. Защо обаче някои стават заклети пушачи, които палят буквално цигара от цигара, а други се задоволяват с много по-малко? Учени намериха нов отговор на този въпрос и хвърлиха вината върху  гените. Международен екип под ръководството на изследователи от Оксфордския университет анализирал ДНК на 140 000 пушачи и непушачи и установил, че хора с определени мутации на хромозоми 8 и 19 са много по-податливи на никотиновата зависимост от останалите. Съответно пушат много повече цигари на ден от тези без генната аномалия. И много по-често заболяват от рак на белите дробове. „Откритието ще повиши възможността да откриваме застрашени хора и да ги убеждаваме с по-силни аргументи да откажат цигарите”, казва Кери Стефансън от ирландската фирма deCODE, ръководител на едно от трите паралелно проведени изследвания.", "date": "2017-06-11", "title": "Пушите и не можете да се откажете? Причината е в гените ви"}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%BE-%D0%B1%D0%B5%D1%80%D0%B1%D0%BE-%D0%BA%D1%80%D0%B5%D1%89%D0%B8-%D0%B8-%D1%80%D0%B8%D1%82%D0%B0-%D0%BC%D0%B8%D1%82%D0%BA%D0%BE-%D0%B1%D0%B5%D1%81%D0%B5%D0%BD-%D0%B0-%D1%81%D0%BB%D0%B5%D0%B4-%D0%B5%D0%BA%D1%88%D1%8A%D0%BD%D0%B0-news665841.html", "text": "Новото попълнения на Ман Сити - Бернардо Силва, разказа изключително интересни моменти от старта на кариерата си в Монако. При \"монегаските\" Бернардо се засече с ветерана Димитър Бербатов. В последствие Силва акостира в Манчестър за сумата от 45 милиона паунда. Португалецът даде интервю пред \"Мирър\", в което разказа интересна случка от 2014-а година. \"Победихме Гингам в първия ми двубой като титуляр за Монако и в последната минута можех да центрирам топката към Бербатов, а не го направих. Мисля, че той бе непокрит. Просто не го видях. Върнахме се в съблекалнята. Бях много щастлив докато не дойде Бербатов. Димитър влезе, изрита коша за боклук и започна да ми крещи. Аз, дете на 19, а той голяма фигура от световния футбол. Бербатов се обърна към мен и ми каза: \"Кой си мислиш, че си? Да не си Марадона или Зидан?\"\", коментира Бернардо Силва. Бербо редица пъти е споделял, че се опитва да дава най-правилните съвети на младите футболисти. При Силва заръките явно работят  - офанзивният футболист вече е в Манчестър Сити, след грандиозен трансфер. Считан за изключително добър характер, Бербатов явно може и да удря по масата в съблекалнята.", "date": "2017-06-11", "title": "Разтърсващо! Бербо крещи и рита, Митко бесен! А след \"екшъна\"..."}
