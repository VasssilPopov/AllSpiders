{"url": "http://pik.bg/--news565225.html", "text": "Недоволен от здравната система мъжага влиза при лекаря, поглежда го свирепо и казва: - Докторе, имаш ли обезболяващи? - Нямам. - отвърнал докторът. - А ще ти трябват...", "date": "2017-06-08", "title": ":-)"}
{"url": "http://pik.bg/%D1%82%D0%BE%D1%80%D0%B8%D0%BD%D0%BE-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D0%BE%D1%84%D0%B5%D1%80%D1%82%D0%B0-%D0%BD%D0%B0-%D0%BC%D0%B8%D0%BB%D0%B0%D0%BD-%D0%B7%D0%B0-%D0%B0%D0%BD%D0%B4%D1%80%D0%B5%D0%B0-%D0%B1%D0%B5%D0%BB%D0%BE%D1%82%D0%B8-news664858.html", "text": "Милан Торино Андреа Белоти Юрай Куцка Мбайе Нианг Синиша Михайлович Ръководството на е отправило официално предложение за звездата на , съобщи Sky Sport Italia. Офертата обаче е била отхвърлена. Президентът на \"биковете\" Урбано Кайро се надява да получи от продажбата на 23-годишния нападател минимум 70 млн. евро, а \"росонерите\" са предложили доста по-малко. Освен пари, от Торо са поискали в замяна на Белоти и двама футболисти на Милан - и . За привличането на двамата настоява старши треньорът на Торино , който ги познава отлично от периода си начело на миланския гранд. Както е известно, в договора на Белоти има откупна клауза на стойност 100 млн. евро, но тя важи само за чуждестранни клубове. През миналия сезон нападателят вкара 26 гола в Серия \"А\". Спортал", "date": "2017-06-08", "title": "Торино отхвърли първата оферта на Милан за Андреа Белоти"}
{"url": "http://pik.bg/--news565227.html", "text": "Изпращайки колежка Сийка до дома, Ники разбра как ще свърши вечерта по надписите в асансьора....", "date": "2017-06-08", "title": ":-)"}
{"url": "http://pik.bg/--news565230.html", "text": "Накрая влизаш във ваната, а водата ледена!!! Съвсем си забравил че топлофикация прави профилактика. 2060 год. Връщаш се вкъщи от екскурзия до Марс. Сваляш екзоскелета, казваш на ваната да се напълни. Телепортираш се в хола. Копираш от мозъка спомените и качваш снимки във фейсбук.", "date": "2017-06-08", "title": ":-)"}
{"url": "http://pik.bg/--news565232.html", "text": "Седим в един бар, пийваме си бирчичката с Лъчо. Оглеждам се и виждам на бара срещу нас двама дъртака и казвам: - Това сме ние след 10 години! А Лъчо: - Това е огледало, бе!", "date": "2017-06-08", "title": ":-)"}
{"url": "http://pik.bg/--news565215.html", "text": "- Скъпа, ако умра, не ме жали дълго, омъжи се повторно, радвай се на живота, бъди щастлива. Само те моля да възпитаваш добре децата ни. - Престани вече! Най-нормална супа е. Като не искаш, не яж!", "date": "2017-06-08", "title": ":-)"}
{"url": "http://pik.bg/%D0%BD%D0%B5-%D0%BC%D0%BE%D0%B6%D0%B5%D1%88-%D0%B4%D0%B0-%D0%B8%D0%B7%D0%B1%D1%8F%D0%B3%D0%B0%D1%88-%D0%BE%D1%82-%D1%81%D1%8A%D0%B4%D0%B1%D0%B0%D1%82%D0%B0-%D1%82%D1%8F-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D1%81-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%BD%D0%BE-%D0%B7%D0%B0%D0%B3%D0%B8%D0%BD%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news664774.html", "text": "Австралийката Сара Зеленак, която близките й издирваха в последните няколко дни, е потвърдена като една от жертвите на жестокия атентат в Лондон. 21-годишната Сара е работила като бавачка в Лондон и в трагичната нощ е била с приятели, за да отпразнуват заедно новата й работа. Най-добрата й приятелка Сам Хетерингтън написа във Фейсбук: \"Нашата най-добра приятелка Сара Зеленак от 7-годишни. Ти донесе толкова много радост в нашия живот, на мен, Беа и нашите родители, които те взеха под крилото си, не мога да повярвам, че няма да остареем заедно. Миналия четвъртък ти писах и ти ми каза, че всичко винаги ще бъде наред. Сигурна съм, че щеше да си много поразена от шантавите ни снимки, които са из целия интернет. Почивай в мир, където и да си, надявам се, че около теб има много KFC и готини момчета\". В нощта на атентата в Лондон, Сара е трябвало да бъде на работа, но в последния момент семейството, чието дете тя гледа, я освободило за деня и тя решила да прекара нощта с приятели. В момента на атаката младото момиче изчезнало от полезрението на близките си и до днес те я издирваха безспирно. Семейството на Сара сподели, че тя имала билети за трагичния концерт на Ариана Гранде, но решила да не ходи на него. Няколко месеца по-рано, по време на предишната атака в Лондон през месец март, тя отново била в района.", "date": "2017-06-08", "title": "НЕ МОЖЕШ ДА ИЗБЯГАШ ОТ СЪДБАТА! Тя се размина с атентата в Манчестър, но загина в Лондон"}
{"url": "http://pik.bg/--news565219.html", "text": "- Сготвила си като в ресторант. - К'во бе, да няма косъм в яденето?", "date": "2017-06-08", "title": ":-)"}
{"url": "http://pik.bg/--news565217.html", "text": "Руски турист в Турция: - Защо да се прибирам? Тук е топло, красиво и превратът приключи. В Русия е студ, грозотия и превратът даже не е почнал.", "date": "2017-06-08", "title": ":-)"}
{"url": "http://pik.bg/--news565220.html", "text": "- Ало, кандидатствам по обявата за специалист по информационна сигурност. - Вашата автобиография? - На десктопа ви е.", "date": "2017-06-08", "title": ":-)"}
{"url": "http://pik.bg/--news565221.html", "text": "Прибира се мъж от командировка, а в гардероба - друг мъж. - Какво правиш тука, бе?! - Ако щеш ми вярвай, но търся покемони...", "date": "2017-06-08", "title": ":-)"}
{"url": "http://pik.bg/--news565237.html", "text": "За младите девойки нищо не е така привлекателно, както дебелият търбух на заможния дядо.", "date": "2017-06-08", "title": ":-)"}
{"url": "http://pik.bg/--news565246.html", "text": "- Спечелих, спечелииииих... Благодаря ви много.... Блондинката взема всички пари от масата, облича се и си отива... Мъжете гледат и не вярват на случилото се... След малко един от тях пита: - Абе, тая колко хвърли?! Всички мълчат... Влиза красива блондинка в казино, слага 20000 евро на едно число и казва на мъжете около масата: - Надявам се, че няма да ви притеснява, ако се съблека гола, така имам повече късмет... Мъжете кимат, тя се съблича, хвърля заровете и казва: - Хайде скъпи зарчета, трябват ми нови дрехи... Заровете падат, блондинката скача от щастие и прегръща мъжете, които стоят опулени около масата...", "date": "2017-06-08", "title": ":-)"}
{"url": "http://pik.bg/--news565248.html", "text": "– Абе Васе, тая мрежа дето я рекламират - 4G, добра ли е? – Добра е, бабо! Защо? – Ми, оти ми не купиш от нея двайсетина метра, да си заградя кокошките на село, бе...", "date": "2017-06-08", "title": ":-)"}
{"url": "http://pik.bg/--news565250.html", "text": "- Чук, чук. - Кой е? - Отворете! Полиция! - Не мога сега, ще почакате! Акам! - Виждаме, виждаме ... тя, телефонната кабинка е стъклена.", "date": "2017-06-08", "title": ":-)"}
{"url": "http://pik.bg/%D0%B3%D0%B0%D0%B7%D0%B5%D1%82%D0%B0ru-%D1%81%D0%B1%D0%BE%D0%B3%D0%BE%D0%BC-%D0%BD%D0%B0-%D0%BE%D1%80%D1%8A%D0%B6%D0%B8%D1%8F%D1%82%D0%B0-%D0%B2-%D1%80%D1%83%D1%81%D0%B8%D1%8F-news664872.html", "text": "Газета.ru, цитиран от Фокус. Президентът на Русия Владимир Путин издаде указ, забраняващ продажбата и носенето на оръжие в Москва и още няколко града в страната до края на турнира за Купата на конфедерациите по футбол, съобщава Указът едва не провали световното първенство по спортна стерлба, който се провежда тези дни в Москва. Сериозни проблеми срещнаха ловците, стрелковите клубове и оръжейните магазини.", "date": "2017-06-08", "title": "Газета.ru: Сбогом на оръжията в Русия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%80%D1%83%D1%81%D0%B8%D1%8F-%D1%81-%D0%B6%D0%B5%D0%BB%D1%8F%D0%B7%D0%BD%D0%B0-%D0%B7%D0%B0%D1%89%D0%B8%D1%82%D0%B0-%D0%B7%D0%B0-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%B0-%D0%B2%D0%BE%D0%B9%D0%BD%D0%B0-%D0%BF%D0%BE%D0%BA%D1%80%D0%B8%D0%B2%D0%B0%D1%82-%D1%81-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B0%D0%BA%D0%B5%D1%82%D0%B5%D0%BD-%D0%BA%D1%83%D0%BF-news664687.html", "text": "Вицепремиерът на Русия Дмитирй Рогозин заяви, че промишлеността и военната наука са подготвили за Министерството на отбраната проект за рационална противоракетна отбрана, която ще обхване територията на цялата страна. По думите на Рогозин, руската ПРО ще включва както наземен, така и космически ешелон, а със завършването и разполагането на Единната космическа система, територията на страната ,ще се окаже напълно закрита с противоракетен купол. Според експертите, в общия комплекс за прехващане на ракети ще бъдат включени радио-локационни станции от състава за предупреждение за ракетно нападение, средства на космическото разузнаване и специално въоръжение.", "date": "2017-06-08", "title": "ЕКСКЛУЗИВНО В ПИК! Русия с желязна защита за евентуална война! Покриват с противоракетен купол цялата страна"}
{"url": "http://pik.bg/%D1%84%D0%B5%D0%B9%D0%B5%D0%BD%D0%BE%D1%80%D0%B4-%D1%81%D0%B8-%D0%B2%D1%80%D1%8A%D1%89%D0%B0-%D1%85%D0%B0%D0%BB%D1%84-%D0%BD%D0%B0-%D0%BD%D0%B0%D0%BF%D0%BE%D0%BB%D0%B8-news664884.html", "text": "Фейенорд Джонатан де Гузман Наполи Маурицио Сари Киево Шампионът на Холандия е на път да привлече бившия си футболист . 29-годишният халф започна кариерата си именно в клуба от Ротердам, където игра до 2010 година. Сега старши треньорът Джовани ван Бронкхорст разчита Де Гузман да помогне на отбора през следващия сезон, в който предстои и участие в Шампионската лига. Бившият холандски национал е собственост на , но наставникът няма да разчита на него., предава Спортал. През миналия сезон халфът записа 27 мача и 2 гола за , където беше преотстъпен. Според медиите в Италия, Фейенорд ще плати за Де Гузман 3 млн. евро.", "date": "2017-06-08", "title": "Фейенорд си връща халф на Наполи"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%BC%D0%B5%D0%BD%D0%B8-%D0%B8%D1%81%D0%BA%D0%B0%D1%82-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%B7%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news664897.html", "text": "Двама демократи в Конгреса - Ал Грийн от Тексас и Брад Шърман от Калифорния, са внесли искане за импийчмънт срещу Доналд Тръмп, информира \"Индипендънт\", циитран от БГНЕС. В мотивите си те заявяват, че решението на президента да уволни директора на ФБР Джеймс Коми представлява възпрепятстване на правосъдието. Други демократи посочват, че импийчмънт може да се се иска, ако възпрепятстването на правосъдието е доказано, но повечето от тях са се отказали от искане за такава крайна мярка. Усилията за сваляне на президента най-вероятно са осъдени на неуспех и заради преобладаващото републиканско мнозинство в Конгреса. Бившият директор на ФБР Джеймс Коми потвърди в писмена декларация пред Конгреса, че Доналд Тръмп е поискал от него да спре разследването за бившия съветник по национална сигурност Майкъл Флин. Той бе замесен в афера за евентуална намеса на руската страна в изборите в САЩ.", "date": "2017-06-08", "title": "Двама конгресмени искат импийчмънт за Доналд Тръмп"}
{"url": "http://pik.bg/%D0%B1%D0%B8-%D0%B1%D0%B8-%D1%81%D0%B8-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D1%80%D0%B5%D0%B4-%D0%B8%D0%B7%D0%B1%D0%BE%D1%80%D0%B8-news664900.html", "text": "BBC. Милиони хора ще отидат до урните за парламентарните избори в Обединеното кралство по-късно днес. Повече от 40 хил. избирателни секции от цялата страна ще отворят врати в 07:00 часа местно време (09:00 часа българско време), пояснява Преброяването ще започне, след като гласуването приключи в 22:00 часа по Гринуич (24:00 часа българско време) . Предстои да бъдат избрани 650 народни представители, като се очаква да гласуват около 47 млн. души. Малко повече, в сравнение с последните парламентарни избори през 2015 г., когато гласуваха 46.4 млн. регистрирани гласоподаватели. Фокус", "date": "2017-06-08", "title": "Би Би Си: Великобритания пред избори"}
{"url": "http://pik.bg/%D0%BC%D0%B0%D0%BD%D1%83%D0%B5%D0%BB-%D0%BD%D0%BE%D0%B9%D0%B5%D1%80-%D0%BF%D0%BE%D0%B4-%D0%B2%D1%8A%D0%BF%D1%80%D0%BE%D1%81-%D0%B7%D0%B0-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-news664914.html", "text": "Вратарят на Байерн (Мюнхен) и германския национален отбор Мануел Нойер ще се възстановява по-дълго, отколкото се очакваше. Стражът получи фрактура на лявото ходило в реванша от четвъртфиналите на Шампионската лига срещу Реал Мадрид и пропусна всичко мачове до края на сезона. \"Билд\" обаче твърди, че контузията на Нойер няма да отшуми за два месеца, както се предполагаше, и има вероятност той да не е на линия за старта на новото първенство. \"Всичко върви нормално. Надявам се да съм готов за предсезонната подготовка. Много по-лошо би било да лекувам травма в същия период на следващата година, защото тогава е световното първенство\", коментира самият Нойер.", "date": "2017-06-08", "title": "Мануел Нойер под въпрос за началото на сезона"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8-%D1%85%D1%80%D0%B0%D0%BC-%D0%BD%D0%B0-%D0%B0%D1%82%D1%86%D0%B5%D0%BA%D0%B8%D1%82%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%81%D1%82%D0%BE%D0%BB%D0%B8%D1%86%D0%B0-news664898.html", "text": "Гигантски храм на атцекски бог на вятъра и зала, в която атцеките са играли кървави игри с топка, бяха открити в центъра на Мексико Сити, съобщи АФП, цитирана от БГНЕС. Археолозите показаха откритите от тях след интензивни разкопки храм на Ехекатл-Кецакоатл и разположеното до него игрище. Има записки, които показват, че испанският конквистадор Ернан Кортес е присъствал на ритуалните игри с топка на атцеките през 1527. Той е бил поканен от последния император на атцеките Монтесума, чиято империя испанците били завладели. Според историците при играта на топка играчите използвали бедрата си, за да задържат топката в играта и да си я подават. Играта обаче имала и по-мрачна страна – тя включвала и човешки жертвоприношения. Археолозите са открили 32 комплекти човешки шийни прешлени, които свидетелстват най-вероятно за обезглавяване на хора като част от религиозен ритуал. Само част от тази структура е останала запазена – стълбище и част от площадката. Според археолозите дължината на помещението в оригиналния му вид е била около 50 м. Храмът от своя страна представлява гигантски полукръг, разположен върху по-широка правоъгълна основа. Диаметърът е бил около 34 м, а височината - четири метра. Според министъра на културата на Мексико Мария Кристина Гарсия това откритие е нова възможност да се преоткрие блясъка на град Теночтитлан. Той е бил столица на държавата на ацтеките и се е намирал на мястото на съвременния град Мексико Сити.", "date": "2017-06-08", "title": "Откриха гигантски храм на атцеките в центъра на мексиканската столица"}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D0%B7%D0%B0-%D1%81%D0%B2%D0%BE%D0%B9-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BD%D1%8F%D0%BC%D0%B0-%D0%BD%D0%B8%D1%89%D0%BE-%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%BD%D0%BE-news664895.html", "text": "Реал Мадрид Кристиано Роналдо Манчестър Юнайтед Пари Сен Жермен Монако Сантяго Бернабеу Интер Жоао Марио Звездата на коментира слуховете, че , , и клубове от Китай са готови да платят до 180 млн. евро, за да го привлекат. С подобна информация излезе днес \"A Bola\". \"Няма нищо невъзможно\", заяви Роналдо с усмивка. Действащият договор на португалеца с Реал е до 2021 година. Не е тайна, че неговото желание е да остане на \" \" до края на кариерата си. Междувременно, Роналдо попадна в окончателния състав на Португалия за Купата на конфедерациите, предава Спортал. От списъка на селекционера Фернандо Сантош обаче отпадна халфът на .", "date": "2017-06-08", "title": "Кристиано за свой евентуален трансфер: Няма нищо невъзможно"}
{"url": "http://pik.bg/%D0%B5%D0%B2%D1%80%D0%B8%D0%BA%D0%B0-%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%BE-%D0%BF%D0%B8%D1%82%D0%B8%D0%B5-%D1%81%D1%80%D0%B5%D1%89%D1%83-%D0%B8%D0%B7%D0%BB%D0%B8%D1%88%D0%BD%D0%B8%D1%82%D0%B5-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B8-news664856.html", "text": "Алкохолните напитки са първото нещо, което експертите препоръчват да се изключи при спазването на диета. Резултатите от американско проучване обаче показват, че има едно питие, което успешно може да се използва в борбата срещу излишните килограми – текилата, пише в. „Дейли експрес“. Изследването на Американското дружество на химиците сочи, че популярното мексиканско питие от растението агаве включва съставки, които могат да помогнат на спазващите диета да отслабнат. Специалистите обясняват, че агавините – естествените захари в растението, не влияят върху кръвната захар, тъй като са несмилаеми, и не повишават нивата, както се смяташе досега. Агавините допринасят и за потискане на пристъпите на глад и дават по-осезаемо усещане за ситост в сравнение с други захари, дори когато приетото количество храна е по-малко. Изследователите отбелязват, че агавините могат да се използват за създаването на нови подсладители. Дарик", "date": "2017-06-08", "title": "ЕВРИКА! Алкохолно питие срещу излишните килограми"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%B2-%D0%BC%D0%B8%D0%B0%D0%BD%D0%BC%D0%B0%D1%80-%D1%81%D0%B0-%D0%BE%D1%82%D0%BA%D1%80%D0%B8%D0%BB%D0%B8-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%8F-%D0%B2%D0%BE%D0%B5%D0%BD%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%B8-%D0%BD%D1%8F%D0%BA%D0%BE%D0%BB%D0%BA%D0%BE-%D1%82%D1%80%D1%83%D0%BF%D0%B0-news664916.html", "text": "Тази сутрин военните от Мианмар съобщиха, че са открили падналия вчера военен самолет, превозвал повече от 120 души на борда си. По данни на властите сред останките са намерени и няколко трупа, но към момента остава неизвестен техният брой, съобщи БГНЕС. Откритието е било направено в 04:55 ч българско време на крайбрежието на град Лаунглон, предава АФП. Вчера в Андаманско море вече бяха открити част от останките на самолета, който изчезна в същия ден по време на полета си между Миейк и Янгон. Противоречива е информацията, която пристига за броя на пътниците в самолета. Първоначално беше съобщено, че на борда има 116 души, като по-късно техният брой нарасна до 120 – 106 пътници и 14 души персонал. Според източници от военновъздушните сили на борда е имало и деца. Падналият самолет е модел Y-8F-200 с четири двигателя, китайско производство, който все още е често използван от военните в Мианмар като транспортен и товарен самолет. Според армията конкретният апарат е бил доставен през март миналата година и досега има 809 летателни часа.", "date": "2017-06-08", "title": "Военните в Мианмар са открили изчезналия военен самолет и няколко трупа"}
{"url": "http://pik.bg/%D1%88%D0%B0%D0%BD%D0%B0%D1%8F-%D1%82%D1%83%D0%B5%D0%B9%D0%BD-%D1%89%D0%B5-%D1%81%D0%B5-%D0%BA%D0%B0%D1%87%D0%B8-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0-%D1%81%D1%86%D0%B5%D0%BD%D0%B0-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BE%D1%82-13-%D0%B3%D0%BE%D0%B4%D0%B8%D0%BD%D0%B8-news664882.html", "text": "Певицата Шаная Туейн ще пее пред британската публика през септември за първи път от 13 години, съобщи БГНЕС. Изявата й ще бъде част от музикалния фестивал на \"Би Би Си Радио 2\" в лондонския \"Хайд парк\", като с нея канадската дива ще отбележи и 20-годишнината от издаването на хитовия й албум \"Come On Over\", който продължава да е най-продаваният кънтри албум на всички времена. \"Нямам търпение. Мина много време. Развълнувана съм. Ще изпея няколко нови песни, но определено ще наблегна на хитовете си\", сподели тя в ефира на радиото днес. Пред водещите Туейн разкри и че тази година ще издаде първия си албум от 2002 насам. За 51-годишната звезда това ще бъде първото изпълнение на живо, след като години наред тя страдаше от дисфония - състояние, причиняващо загуба на гласа. В началото за причина се спрягаше психическата й травма в резултат на развода й с Робърт Джон Ланж, на когото Туейн посвети 14 години от живота си преди да разбере, че той върти афера с най-добрата й приятелка. По-късно обаче певицата призна, че загубата на гласа й е била причинена от Лаймска болест.", "date": "2017-06-08", "title": "Шаная Туейн ще се качи на британска сцена за първи път от 13 години"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BB%D0%B0%D1%80%D0%B0-%D0%B1%D0%B0%D0%BD%D0%B5%D0%B2%D0%B0-%D0%B2%D0%BB%D1%8E%D0%B1%D0%B5%D0%BD%D0%B0-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B1%D1%80%D0%B5%D0%BD%D0%B4%D0%BE-%D1%81%D0%B8-%D1%85%D0%B2%D0%B0%D0%BD%D0%B0-%D0%B1%D0%BE%D0%B3%D0%B0%D1%82%D0%B0%D1%88%D0%BA%D0%BE-%D1%81%D0%B8%D0%BD%D1%87%D0%B5-news664866.html", "text": "15-годишната наследница на Брендо си е хванала богаташко синче в Лондон и е лудо влюбена. Казва се Тома Кусев и съвсем не е „случаен“, все пак учи в престижното училище на Лара, пише седмичник. Тома произхожда от заможно семейство с класата на Баневи, с които между другото се познават лично. Приятелите му го определят като скромно момче, силно запален по зимните спортове, и всякакви други занимания, свързани с покачване на адреналина. Авантюрист е и е лудо влюбен в щерката на сочения за кокаинов крал Брендо. Тома е наясно със семейните драми на приятелката си – запознат е както за отвличането й преди 4 години, така и с факта, че наскоро татко й бе осъден на 6 години затвор за пране на пари от наркотрафик. Всъщност, по непотвърдена информация семейството на Кусев също има съмнителен бизнес и минало. Може би именно това свързва двамата тийнейджъри, които били толкова влюбени, че почти не се разделяли. Припомняме, че през 2013 г. 11-годишната Лара Банева бе отвлечена от неизвестни похитители в центъра на София. Нейният личен шофьор и бодигард бе тежко ранен, докато я придружавал до училище. Малката Лара бе държана в плен 47 дни, като се говореше, че Брендо е платил 7-цифрена сума. За щастие, детето се върна при родителите си живо и здраво, макар и в тежък психологически шок. Основната версия за отвличането бе разчистване на сметки в наркосредите и предупреждение към баща й Брендо, който е подсъдим за мащабен трафик на кокаин. Съпругата му Моника Добринова и сестра й Десислава Дишлиева също бяха в кюпа. Преди три месеца Евелин Банев получи 6 години ефективна присъда като член на организирана престъпна група, като решението подлежи на обжалване. Двете жени бяха напълно оправдани. „Имаш крава – пиеш мляко“, гласи народната мъдрост, или иначе казано – не може да си от милионерско семейство и да си хванеш за гадже бедняк. Дъщерята на Евелин Банев - Лара, може да е малка, но вече знае откъде изгрява слънцето.", "date": "2017-06-08", "title": "ГОРЕЩО! Лара Банева влюбена! Щерката на Брендо си хвана богаташко синче"}
{"url": "http://pik.bg/%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80%D0%B8%D1%82%D0%B5-%D0%B2-%D1%82%D0%B5%D1%85%D0%B5%D1%80%D0%B0%D0%BD-%D1%81%D0%B0-%D0%B8%D1%80%D0%B0%D0%BD%D1%86%D0%B8-%D0%BE%D1%82-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news664917.html", "text": "AFP, цитирана от Фокус. Реза Сейфолахи, заместник-секретар на Върховния съвет за националнa сигурност на Иран потвърди, че нападателите, нахлули в парламента и мавзолея на Аятолах Хомейни в сряда са ирански граждани, присъединили се към групировката „Ислямска държава“, съобщава Това е първия терористичен акт в Иран, извършен от групировката „Ислямска държава“, която заплаши, че ще засили действията си в страната през следващите месеци.", "date": "2017-06-08", "title": "Атентаторите в Техеран са иранци от „Ислямска държава“"}
{"url": "http://pik.bg/%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%B4%D0%BE%D0%B1%D1%80%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%82%D0%B0-news664951.html", "text": "\"Вярвам, че е възможно постигане на съгласие за рамките, по които да се договаря минималната работна заплата. За да може процесът да бъде по-прозрачен и да няма спекулации\", каза в сутрешния блок на Би Ти Ви социалният министър Бисер Петков. Според него това може да стане с подобряване на работния диалог между работодатели и синдикати. Увеличението на минималната работна заплата в периода 2018-2020 година е съобразено с основните данни от макроикономическата прогноза на Министерството на финансите – на базата на очаквания реален ръст на икономиката и средногодишната инфлация. Бисер Петков ще представи в края на юни пред социалните партньори нов механизъм за прозрачно определяне на минималната работна заплата. Това е и една от препоръките на Европейската комисия. Минималната работна заплата е стандарт в политиката на доходите. Записаното увеличение пък отговаря на ангажиментите на правителството за устойчиво повишение на стандартите на живот в страната. „945 хил., или близо 40%, са инвалидните пенсии, които се изплащат в момента.  В обществото има нагласа, че има много неправомерно издадени свидетелства за намалена работоспособност”, каза още Петков. 518 хил. са инвалидните пенсии в пълен размер, а останалите са под формата на втора непълна пенсия. Петков напомни, че за тази година е предвидена актуализация на всички пенсии от 1 юли с 2,4% и увеличаване на две стъпки на минималната пенсия от 163,18 лв. на 200 лв. За този ръст на минималната пенсия са нужни 100 млн. лв., които били осигурени от преизпълнение на приходите от осигурителни вноски за първото четиримесечие. Относно средствата за деца с увреждания социалният министър напомни, че вече значително бяха увеличени помощите за децата с над 90% увреждания и обеща да се работи за по-адекватна помощ за децата с увреждания над 18-годишна възраст. Социалното министерство подготвя и чисто нов закон за социалните услуги.", "date": "2017-06-08", "title": "Социалният министър с добра прогноза за минималната заплата"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BC%D0%BB%D0%B0%D0%B4%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B8%D0%B7%D0%B4%D0%B8%D1%80%D0%B2%D0%B0-%D0%BA%D1%80%D0%B0%D0%B4%D0%BB%D0%B0-%D0%BD%D0%B0-%D0%BC%D0%BE%D0%B1%D0%B8%D0%BB%D0%B5%D0%BD-%D1%82%D0%B5%D0%BB%D0%B5%D1%84%D0%BE%D0%BD---%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BA%D0%B0%D1%82%D0%BE-%D0%BD%D0%B0%D0%B3%D1%80%D0%B0%D0%B4%D0%B0-%D0%B5%D0%BA%D1%81%D0%BA%D1%83%D1%80%D0%B7-news664933.html", "text": "Младо семейство от Велико Търново дава награда екскурзия на море срещу самоличността на джебчийка, откраднала мобилен телефон в търговски център, съобщава Нова телевизия. Семейството предлага еднодневна екскурзия до Златни пясъци, ако получи информация за крадлата. По думите на съпруга, в мобилния апарат има важни снимки от житейско събитие на децата му, както и важна лична информация. Мъжът твърди, че вече един човек е разпознал крадлата и е изнесъл информация къде живее тя.", "date": "2017-06-08", "title": "ИЗНЕНАДА! Младо семейство издирва крадла на мобилен телефон - предлага като награда екскурзия на море (СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B4%D1%8F%D0%B4%D0%BE%D1%82%D0%BE-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%82%D0%B5-%D1%82%D1%80%D0%B8-%D1%81%D0%B5%D1%81%D1%82%D1%80%D0%B8-%D1%81-%D0%BF%D1%8A%D1%80%D0%B2%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BD%D0%B0%D1%88-%D1%81%D1%8A%D1%81%D0%B5%D0%B4-%D0%B5-%D0%BE%D1%82%D0%B2%D0%BB%D1%8F%D0%BA%D1%8A%D0%BB-%D0%B4%D0%B5%D1%86%D0%B0-news664944.html", "text": "\"Съмняваме се в един наш комшия Пламен Христов да не е пратил някого, за да ги отвлекат. Намеси се той в техния живот. Пушат си цигари заедно. Имаше кражба и на дебитна карта\", каза в ефира на Би Ти Ви тази сутрин дядото на изчезналите три сестри. \"Не сме ги лишавали от храна, не сме ги били, не сме ги тормозили. Възможно е да са отвречени, възможно е и да са избягали. Но се съмняваме в нашия съсед\", уточни дядо Йордан. Чичотото на момичетата също подозира комшията. \"Те бяха послушни деца и добри ученички. Не сме имали конфликти с тях\", каза чичото. Децата били отглеждани от баба си и дядо си, защото баща им заминал н работа в Австрия. Майка им избягала с друг мъж. Според съседки сестрите били работливи деца. На пейката сядали с комшиите, но никога не споменавали да бягат. \"Много ми липсват, дали са отвлечни, дали са избягали, ама дано се върнат\", каза съседка. Дядото през сълзи призна, че мечтае пак да прегърне децата.", "date": "2017-06-08", "title": "ГОРЕЩА НОВИНА! Дядото на изчезналите три сестри с първи обвинения: Наш съсед е отвлякъл децата"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D1%87%D0%B8%D0%B6%D0%BE%D0%B2-%D0%B2%D0%B8%D0%B6%D0%B4%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D1%81%D0%BC%D1%8F%D0%BD%D0%B0-%D0%BD%D0%B0-%D0%BA%D1%83%D1%80%D1%81%D0%B0-%D0%BD%D0%B0-%D0%B5%D0%B2%D1%80%D0%BE%D1%81%D1%8A%D1%8E%D0%B7%D0%B0-%D1%81%D0%BF%D1%80%D1%8F%D0%BC%D0%BE-%D1%80%D1%83%D1%81%D0%B8%D1%8F-news664889.html", "text": "Известия, цитиран от Фокус. Извънредния и пълномощен посланик на Русия в ЕС Владимир Чижов обяви, че в близко бъдеще Европейския Съюз може да промени политиката си във връзка със санкциите спрямо Русия, предава вестник „Въпросът е в това, кога ЕС ще добие достатъчно политическа воля, за да преосмисли политиката си. Дали това ще стане през юни или след шест месеца, може само да гадаем“, коментира Чижов за възможната отмяна на санкциите спрямо Русия. Дипломатът отбелязва още, че: В дадения момент, ситуацията в отношенията ЕС - Русия видимо се променя, както в цялост, така и в частност във връзка със санкциите.", "date": "2017-06-08", "title": "Владимир Чижов вижда възможна смяна на курса на Евросъюза спрямо Русия"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%BC%D1%8F%D1%82%D0%B0-%D1%87%D0%B5-%D0%BF%D0%BE%D0%BA%D0%B0%D0%B7%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%BA%D0%BE%D0%BC%D0%B8-%D0%B2%D1%81%D1%8A%D1%89%D0%BD%D0%BE%D1%81%D1%82-%D0%B3%D0%BE-%D0%BE%D0%BD%D0%B5%D0%B2%D0%B8%D0%BD%D1%8F%D0%B2%D0%B0%D1%82-news664879.html", "text": "Частният адвокат на Доналд Тръмп Марк Касовиц заяви, че президентът се чувства \"абсолютно реабилитиран\" след публикуваните писмени показания на Джеймс Коми. В своя изявление Косовиц каза, че Тръмп е \"доволен\" от факта, че бившия директор на ФБР \"най-сетне е потвърдил информацията, че президентът не е бил разследван във връзка с руснаците\", предаде БГНЕС. \"Президентът се чувства изцяло и абсолютно реабилитиран. Той е готов да продължи напред със своите цели\", каза още Касовиц. Опонентите на Тръмп обаче не са на същото мнение и според тях ситуацията с Коми доказва всъщност опитите на президента на възпрепятства правосъдието. Припомняме, че по-рано бившият директор на ФБР Джеймс Коми потвърди в писмена декларация пред Конгреса, че Доналд Тръмп е поискал от него да спре разследването за бившия съветник по национална сигурност Майкъл Флин, който бе замесен в афера за евентуална намеса на руската страна в изборите в САЩ. Разказвайки за среща на четири очи, състояла се на 14 февруари в Овалния кабинет, Коми пише, че Тръмп е разговарял с него за разследването на Флин и му е казал: „Надявам се, че ще можете да намерите някакъв начин да спрете това, да оставите Флин. Той е добър човек“. По думите на Коми това искане се е отнасяло за всяко разследване на „неверните показания на Флин относно неговите разговори с руския посланик през декември, но не и за по-общо разследване за евентуална намеса на руската страна в предизборната кампания на Тръмп. „Все пак беше обезпокоително, като се има предвид ролята на ФБР като орган за независими разследвания“, казва Коми. Той разказва и детайли за вечеря в Белия дом на 27 януари, по време на която Тръмп му казал: „Имам нужда от лоялност, очаквам лоялност“. „Не помръднах, не казах нищо и не промених изражението на лицето си“, пише бившият директор на ФБР, описвайки настъпилото „неудобно мълчание“. Когато президентът в края на вечерята е повдигнал отново въпроса за лоялността, Коми е отговорил, че президентът „винаги ще може да разчита на неговата честност“. Декларацията от 7 страници бе публикувана от комисията по разузнаване в Сената. Джеймс Коми ще свидетелства пред комисията в четвъртък.", "date": "2017-06-08", "title": "Тръмп смята, че показанията на Коми всъщност го \"оневиняват\""}
{"url": "http://pik.bg/%D0%B4%D0%B0%D0%BD%D0%B0%D0%B8%D0%BB-%D0%BA%D0%B8%D1%80%D0%B8%D0%BB%D0%BE%D0%B2-%D0%BE%D1%82-%D0%B3%D0%B5%D1%80%D0%B1-%D0%B0%D0%BA%D0%BE-%D0%B7%D0%B0%D0%BA%D0%BE%D0%BD%D1%8A%D1%82-%D0%B7%D0%B0-%D0%BA%D0%BE%D0%BD%D1%86%D0%B5%D1%81%D0%B8%D0%B8%D1%82%D0%B5-%D1%81%D0%B5-%D0%BF%D1%80%D0%B8%D0%BB%D0%B0%D0%B3%D0%B0%D1%88%D0%B5-%D0%BD%D1%8F%D0%BC%D0%B0%D1%88%D0%B5-%D0%B4%D0%B0-%D0%B8%D0%BC%D0%B0-%D1%81%D0%BB%D1%83%D1%87%D0%B0%D0%B8-%D0%BA%D0%B0%D1%82%D0%BE-%D1%82%D0%BE-news664955.html", "text": "Променихме няколко разпоредби в Закона за концесиите в резултат на вътрешнокоалиционен правен дебат между нас и Обединените патриоти. Това бяха техни тези, които при предишния дебат не получиха подкрепа, каза пред БНТ депутатът от ГЕРБ и председател на правната комисия в парламента Данаил Кирилов. Стремим се да се съобразим с волята на президента относно ветото му върху закона. Имаме желание, ако се конкретизират мотивите, да се съобразим с ветото. Ще работим така, че да изчистим всяко подозрение, заяви Кирилов. Ако този закон за концесиите се прилагаше, нямаше да има случаи като този с мина \"Оброчище\". Едва ли този концесионер въобще щеше да бъде избран, щеше да има клаузи, които да гарантират интереса на всяка от страните, договорът можеше да се прекрати във всеки един момент, държавата щеше да има пряк инструмент за намеса в интерес на миньорите. В този случай можем да видим един правно-технически монтаж, който е реализиран опит да се направи вечна концесия. Концесионерът е изкупил цялата инфраструктура на находището. По новия закон това няма да е възможно, подчерта председателят на правната комисия. Кирилов уточни, че новият закон ще касае новите концесионни договори, а за вече сключените ще трябва да се приложи стриктно законът, който е действал в момента на сключването им. Предвидили сме контрол от страна на Министерски съвет, контрол от страна на министрите, от Агенцията за приватизация и следприватизационен контрол. За разлика от досегашния режим, сме предвидили персонална отговорност, обясни Кирилов.", "date": "2017-06-08", "title": "Данаил Кирилов от ГЕРБ: Ако Законът за концесиите се прилагаше, нямаше да има случаи като този с мина \"Оброчище\""}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B1%D1%81%D0%BF-%D0%B7%D0%B0%D1%85%D0%B0%D0%BF%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B7%D0%B0-%D1%81%D0%B0%D0%BD%D0%B8%D1%80%D0%B0%D0%BD%D0%B5-news664945.html", "text": "Не харесваме програмата за саниране от самото й начало. Сега виждаме, че се прави опит правилата й да бъдат променени. Това каза пред камерите на БНТ  депутатът от БСП Манол Генов. \"Програмата не е добре организирана. Ресурсът, който се отделя, е изключително малък на фона на потребностите. Има пълен хаос по отношение на финансирането, липса на физически контрол за изпълнение на строително-монтажни работи. Получи се източване на държавния ресурс, заради липсата на конкуренция между фирмите, извършващи санирането. Сградите все още се санират на цени над пазарните\", заяви Генов. Бомбата е заложена в референтните стойности и в правилата на програмата. Референтните стойности водят до високи цени и до некачествено изпълнение. Вече започнаха жалби – на един му тече покривът, на друг му духа от дограмата, посочи социалистът. Според него при санирането трябва да има самоучастие на живущите в сградата. Генов каза, че БСП ще предложи максимално дълъг срок между първо и второ четене при приемането на новия закон за концесиите. По думите му, промените в законопроекта, върху който президентът Радев наложи вето, са \"козметични и фризирани\". В новия закон има много неясни моменти, подчерта Манол Генов.", "date": "2017-06-08", "title": "Депутат от БСП захапа програмата за саниране"}
{"url": "http://pik.bg/%D0%BC%D0%B8%D1%82%D0%BA%D0%BE-%D1%81%D1%8A%D0%B1%D0%B5%D0%B2-%D0%BF%D1%80%D0%BE%D0%B5%D0%BA%D1%82%D1%8A%D1%82-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BC%D0%BE%D0%B6%D0%B5%D1%88%D0%B5-%D0%B4%D0%B0-%D0%B5-%D0%B2-%D0%B1%D1%83%D1%80%D0%B3%D0%B0%D1%81---%D0%BB%D0%B0%D0%B7%D1%83%D1%80-%D0%B5-%D0%BD%D0%B0-%D0%BF%D0%B5%D1%82%D1%80%D0%BE%D0%BB-%D1%85%D0%BE%D0%BB%D0%B4%D0%B8%D0%BD%D0%B3-%D0%BA%D0%BE%D0%B9%D1%82%D0%BE-%D0%B5-%D0%B2--news664896.html", "text": "Пари от общината или от държавата не съм взимал, няма и да взема. Не знам от къде се появяват тези спекулации - че ще продам стадион \"Лазур\", не знам кой определи и цената от 7 милиона лева. Това заяви Митко Събев в ексклузивно интервю за Burgas24.bg по повод информацията, че община Бургас стартира преговори за покупка на съоръжението. Бизнесменът разкри, че подобни разговори все още не са водени с него и припомни, че преди време е изложил своите виждания пред кмета Димитър Николов. \"Не казвам, че те бяха отхвърлени, но както виждате - към днешна дата няма нищо. Въпросите около продажбата на стадиона са много по-сложни от това дали общината иска да го купи и дали аз ще го продам. Дори и да имам такова желание, земята не е моя собственост, съоръжението е във владение на \"Петрол Холдинг\", който е обявен в несъстоятелност. За да се осъществи подобна сделка, много юристи трябва сериозно да се потрудят. И все пак не забравяйте - никой няма да се наеме да купува нещо, при положение, че утре кредиторите могат да решат друго\", заяви Събев от чужбина. Той намекна за възможността да се върне в управлението на бургаския футбол и да довърши започнатото преди десет години. \"В момента всички се възхищават на проекта Лудогорец. Знаете ли, че аз пръв исках да въведа този модел - тук в Бургас. Освен всички лични инвестиции, успявах да вкарам по 3-4 милиона годишно само от реклами и спонсори. Това, което го има днес в Разград, можеше да го има в Бургас, но сметки на много ниско ниво убиха футбола в Бургас. Знам, че за всички аз съм големият виновник и ако бях продължил да давам безконтролно пари, щях да си остана добър. Това е едно от най-големите ми разочарования\", призна бизнесменът. Според него, футболът трябва да се развива не само със сърце, душа и единомислие, но и с много пари. \"Ако само се мисли как да се спести някой лев - по-добре общината изобщо да не се захваща да издържа футболен отбор. Ако зависи от мен, бих подарил стадиона на Бургас, стига да дойде някой и да ми гарантира, че ще развива футбола в града. Но не мисля, че община Бургас е в състояние да го прави. Разговарял съм с Павел Бошнаков, той е готов да дава не повече от 500 хиляди на година. С толкова можеш да издържаш отбор в аматьорския футбол, но не и да развиваш футбола и да печелиш от него\", категоричен е Митко Събев.", "date": "2017-06-08", "title": "Митко Събев: Проектът \"Лудогорец\" можеше да е в Бургас - \"Лазур\" е на \"Петрол Холдинг\", който е в несъстоятелност"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B1%D1%83%D1%80%D1%8F-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B6%D0%B5%D0%BB%D0%B5%D0%B7%D0%BD%D0%B8%D1%86%D0%B8%D1%82%D0%B5-%D1%81%D0%BF%D1%80%D1%8F%D1%85%D0%B0-%D1%80%D0%B0%D0%B1%D0%BE%D1%82%D0%B0-news664960.html", "text": "Силна буря през тази нощ нанесе сериозни щети и доведе до прекъсване на железопътния транспорт в северните германски провинции Шлезвиг-Холщайн и Долна Саксония, съобщава вестник \"Франкфуртер Алгемайне Цайтунг\". По данни на полицията не се е стигнало до задействане на специални екипи, които да оказват помощ на бедстващо население. Същевременно изкоренени дървета и паднали клони нарушиха движението на влаковете по линията Хановер-Бремен. Проблеми с железопътния транспорт има и в редица други региони, разположени по крайбрежието на Северно море.", "date": "2017-06-08", "title": "Страшна буря в Северна Германия! Железниците спряха работа"}
{"url": "http://pik.bg/%D1%85%D0%B0%D0%BB%D0%B0-%D0%BF%D1%80%D0%BE%D0%BB%D0%B8%D0%B2%D0%BD%D0%B8%D1%82%D0%B5-%D0%B4%D1%8A%D0%B6%D0%B4%D0%BE%D0%B2%D0%B5-%D0%BE%D1%82%D0%BD%D0%B5%D1%81%D0%BE%D1%85%D0%B0-%D0%BC%D0%BE%D1%81%D1%82-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%BD%D0%B8%D0%BC%D0%BA%D0%B8-news664972.html", "text": "Поройните дъждове в последните дни продължават да нанасят сериозни щети във Врачанско. Водната стихия съсипа множество улици и нанесе непоправими щети по имуществото на хората,разказват от \"Булнюз\". Последният случай е от криводолското село Добруша. Там приливните води на река Ботуня откъснаха част от моста, а пътната настилка се е пропукала. Екип на община Криводол беше изпратен веднага на място, за да констатира нанесените от природното бедствие щети. Техниците наредиха незабавно районът да бъде обезопасен и се заеха с изготвянето на количествено-стойностна сметка за извършването на ремонта на разрушените съоръжения.", "date": "2017-06-08", "title": "ХАЛА! Проливните дъждове отнесоха мост във Врачанско (СНИМКИ)"}
{"url": "http://pik.bg/%D0%B5%D0%BD%D1%82%D1%83%D1%81%D0%B8%D0%B0%D1%81%D1%82%D0%B8-%D0%BC%D0%BB%D0%B0%D0%B4%D0%B8-%D0%BB%D1%8A%D0%B2%D1%87%D0%B5%D1%82%D0%B0-%D0%BF%D0%BE%D0%BC%D0%BF%D0%B0%D1%82-%D0%BB%D0%B8%D1%86%D0%B5%D0%B2%D0%B8-%D0%BE%D0%BF%D0%BE%D1%80%D0%B8-%D0%B7%D0%B0-%D0%BD%D0%BE%D1%80%D0%BC%D0%B0%D1%82%D0%B8%D0%B2-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news664980.html", "text": "Лицеви опори пред парламента! Това предизвикателство отправя към половин София Лазар Радков с инициативата \"Live to lift\". Стартът ще бъде даден в 12 часа на обяд. А надпреварата ще бъде повече лицеви опори в рамките на 3 минути. \"Събрали сме се, за да насочим общественото внимание към следния проблем - българите сме на последно място в ЕС по физическа активност. Дъждът не пречи на хората, които искат да се погрижат са себе си и да бъдат по-здрави\", обясни пред Нова телевизия Лазар Радков от инициативата \"Live to lift\".", "date": "2017-06-08", "title": "ЕНТУСИАСТИ! Млади лъвчета помпат лицеви опори за норматив пред парламента"}
{"url": "http://pik.bg/%D1%81%D0%BC%D0%B5%D1%82%D0%BA%D0%B8%D1%82%D0%B5-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%B8%D0%B7%D1%80%D0%B0%D0%B1%D0%BE%D1%82%D0%B2%D0%B0%D0%BC%D0%B5-%D0%BF%D0%BE-146-%D0%BB%D0%B2-%D0%BD%D0%B0-%D1%87%D0%B0%D1%81-news664947.html", "text": "Всеки създава средно по 14,6 лв. от Брутния вътрешен продукт за един час работа, съобщиха от НСИ. През първото тримесечие на 2017 г. БВП на един зает се увеличава с 2,6% в сравнение със същия период на миналата година. Заетите в икономиката са 3,398 млн. души, а общият брой отработени от тях часове е 1,375 млрд. Брутната добавена стойност за час работа на един зает през първото тримесечие реално се увеличава с 2% спрямо същия период на миналата година. Най-висока е производителността на труда в индустриалния сектор - 5 927,8 лв. брутна добавена стойност (БДС) на един зает и 13,9 лв. за час работа. В сектора на услугите всеки произвежда средно 12,4 лв. за един час. Най-ниска е производителността на труда в аграрния сектор - 2,3 лв. за един час работа.", "date": "2017-06-08", "title": "Сметките показват: Изработваме по 14,6 лв. на час"}
{"url": "http://pik.bg/%D0%B6%D0%B5%D0%BD%D0%B0-%D1%81%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D0%BD%D0%B0%D1%85%D0%BB%D1%83%D0%B5-%D0%BF%D1%80%D0%B8-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B7%D0%B0-%D0%B4%D0%B0-%D0%BC%D1%83-%D1%81%D0%B5-%D0%BE%D0%B1%D1%8F%D1%81%D0%BD%D0%B8-%D0%B2-%D0%BB%D1%8E%D0%B1%D0%BE%D0%B2-news664963.html", "text": "Жена се опита да нахлуе в резиденцията на бразилския президент Мишел Темер в бразилската столица, съобщи ТАСС, като се позова на вестник \"Глобо\". Седемдесет и шест годишният Мишел Темер е женен от 13 години за бившия модел Марсела Араужу. Двойката има син - Мишел Темер-младши. Инцидентът стана в момент, в който Темер очаква решението на Висшия избирателен съд на Бразилия. От вторник той разглежда делото за евентуално незаконно финансиране на предизборната кампания през 2014 г. на Дилма Русеф, на която по онова време Темер бе вицепрезидент. Ако съдът реши, че има незаконно финансиране, то президентските избори може да бъдат анулирани и това означава, че Темер, който зае президентския пост след отстраняването на Русеф, може също да бъде отстранен. Очакваше се съдът да обяви решението си вчера, но заседанието му приключи в 16 ч. по Гринуич, без седемте съдии да са гласували по въпроса. Според запознати източници между съдиите има разногласия относно доказателствата по делото, съдържащо 8000 страници. Те се колебаят дали към доказателствата да бъдат включени и нови елементи, излезли на яве от извънсъдебното споразумението между съдебните власти и строителната компания Одебрехт, замесена в корупционна схема в Бразилия, в която се оказват въвлечени политици, бизнесмени и много компании, сред които и държавната петролна компания Петробраз. По информация на изданието жената искала да се обясни в любов на Темер. Тя нахлула в сградата, викайки \"Мишел Темер, обичам те!\" и \"Не искам да умра, без да те видя!\". Охраната се опитала да я изведе, но тогава на жената ѝ прилошало и се наложило да я свестяват. Накрая тя се съгласила доброволно да си тръгне, след като й обещали, че ще ѝ организират среща с Темер.", "date": "2017-06-08", "title": "Жена се опита да нахлуе при бразилския президент, за да му се обясни в любов "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BE%D0%B3%D0%BB%D0%B0%D0%B2%D0%B8-%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D0%BF%D0%B0%D1%82%D1%80%D0%B8%D0%BE%D1%82%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news664964.html", "text": "Лидерът на Атака Волен Сидеров вече официално е председател на парламентарната група на Обединените патриоти. Това обяви Димитър Главчев в парламента. Зам.-председатели са скрен Веселинов и Валентин Касабов. Секретари на групата са Десислав Чуколов и Борис Ячев.", "date": "2017-06-08", "title": "ИЗВЪНРЕДНО И ПЪРВО В ПИК TV! Волен Сидеров оглави групата на Обединените патриоти (ОБНОВЕНА)"}
{"url": "http://pik.bg/%D0%B8%D1%81%D0%BA%D0%B0%D1%82-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B0-%D0%B7%D0%B0-%D0%BA%D0%B8%D1%81%D0%B5%D0%BB%D0%BE%D1%82%D0%BE-%D0%BC%D0%BB%D1%8F%D0%BA%D0%BE-news664987.html", "text": "Министерство на земеделието, храните и горите не подкрепя предложението за промяна на БДС стандарта за киселото мляко. Това становище ще бъде изпратено до Българския институт по стандартизация, където на технически комитет на 16 юни ще бъде разгледано предложението. Министерството изразява позиция, че количеството на двата основни щама в българско кисело мляко – лактобацилус булкарикус и стрептококус термофилус трябва да остане без промяна, така както е записано в сега действащия БДС. Причината е, че всяко изменение ще доведе до промяна и в микробиологията на киселото мляко по стандарт. Министерството на земеделието, храните и горите държи на запазването на традиционния характер на българските млечни продукти, които са познати в цял свят със своето качество и уникалност още от древността.", "date": "2017-06-08", "title": "Искат промяна в стандарта за киселото мляко"}
{"url": "http://pik.bg/%D0%BF%D1%80%D0%BE%D0%BF%D1%83%D0%BA%D0%B2%D0%B0%D0%BD%D0%B5-%D0%B0%D0%B4%D0%B5%D0%BB%D0%B8%D0%BD%D0%B0-%D0%BF%D0%BB%D0%B0%D1%88%D0%B8-%D1%80%D0%B0%D0%B1%D0%BE%D1%82%D0%BE%D1%85%D0%BE%D0%BB%D0%B8%D0%BA%D0%B0-%D1%81%D0%BE%D0%BB%D1%82%D0%B0%D1%80%D0%B8%D0%B9%D1%81%D0%BA%D0%B8-%D1%81-%D1%80%D0%B0%D0%B7%D0%B2%D0%BE%D0%B4-news664981.html", "text": "Бракът на Борис Солтарийски и Аделина е пред разпад, шушукат колеги на вокалиста от „Ку-ку бенд“. Аделина открай време се дразни на натоварения работен график на съпруга си, но последните няколко месеца напрежението между двамата станало непоносимо, разказват от столичен ежедневник. Красавицата била бясна на шефа му Слави Трифонов, който го карал да работи денонощно. „Всеки път, когато дойде да го види по време на репетициите, се карат. Личи си, че нещата не вървят“, разказват от „Шоуто на Слави“. В потвърждение на слуховете дойде и последният круиз на семейството в Дубай, където обаче Борис Солтарийски липсваше. Аделина замина на почивка сама с дъщеричката им, а певецът си останал в България, уж заради работни ангажименти. Факт е, че да си вземеш отпуск от „Ку-ку бенд“ е кауза пердута. Според запознати обаче, причината Аделина да замине сама за Арабските емирства е много по-дълбока. Красавицата му заявила, че има нужда от малко пространство и трябва да помисли върху брака им. От Дубай Аделина пусна няколко снимки заедно с дъщеричката си Ема, като си личеше, че двете са много щастливи. Близки до двойката са категорични, че Борис и Ади много се обичат, но работохолизмът му и липсата на време за семейството започнали да идват в повече на съпругата му.", "date": "2017-06-08", "title": "ПРОПУКВАНЕ! Аделина плаши работохолика Солтарийски с развод"}
{"url": "http://pik.bg/%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B4%D0%B8%D0%BD%D0%BE%D0%B7%D0%B0%D0%B2%D1%80%D0%B8%D1%82%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D0%BA%D0%BB%D0%BE%D0%BD%D0%B8%D1%80%D0%B0%D1%82-news664967.html", "text": "Учените от Университета в Манчестър изразиха съмнение относно предишни изследвания, които претендираха, че са открили протеин от изчезнали динозаври. По-ранни проучвания, публикувани в списание Science, твърдят, че протеиновият пептид е оцелял от тиранозавър рекс на 68 милиона години. Това откритие доведе до разпространението на теории, според които учените биха могли да клонират ДНК и да пресъздадат изчезналите динозаври, както се случва в класическия филм на Стивън Спилбърг от 1993 г. „Джурасик парк“. Според екипа от Манчестър обаче, откритите протеини биха могли да идват от кръстосано замърсяване с костите на щрауси или алигатори, като и двете са използвани в лабораториите, където се провеждат оригиналните изследвания. Изследователите не са се старали да опровергават констатациите на свои колеги, нито пък техните собствени открития окончателно отричат ​​възможността за клониране на динозаври. Те първоначално изучават следи от колаген или протеин в костите и колко дълго могат да оцелеят те с течение на времето. \"Това изследване показва, че замърсяването не може да бъде изключено\", казва Майк Бъкли, зооартхолог (специалист, изучаващ древни животни) от Университета в Манчестър, който е и един от главните изследователи, според Travel + Leisure. Те откриват, че не е доказано, че колагенът е оцелял повече от 3.5 милиона години и че протеините, за които се твърди, че са от динозаври, може би идват от друго животно. За любителите на \"Джурасик парк\" изследването може да е разочароващо, но не всичко е загубено. Древната ДНК е област на изследване, върху която палеонтолозите все още работят и нищо не може да се изключи. \"Колкото повече разбираме как оцеляват тези древни молекули, толкова по-вероятно е да открием истинска древна ДНК, от която бихте могли да се възползваме\", казва Бъкли.", "date": "2017-06-08", "title": "Учени разкриха! Динозаврите могат да се клонират"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%B2-%D0%BA%D0%B8%D0%B5%D0%B2-%D0%BD%D0%BE%D1%89%D0%BD%D0%B8%D1%8F%D1%82-%D0%B2%D0%B7%D1%80%D0%B8%D0%B2-%D0%BD%D0%B5-%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news665018.html", "text": "Посолството на САЩ в Киев не счита среднощния взрив за терористичен акт. Това се казва в изявление, предадено на агенция УНИАН от пресаташето на амбасадата Джефри Анисман. В документа се казва, че веднага след полунощ на 8 юни станал инцидент, имащ отношение към безопасността на дипломатическото ведомство. А по-точно, било използвано взривно устройство. \"Няма повредено имущество. Персоналът на посолството не е пострадал. Дейността на дипломатическото ведомство продължава в нормален режим. До този момент ние не възприемаме инцидента като терористичен акт\", се казва в изявлението. В него също е отбелязано, че посолството работи в тясно сътрудничество с украинските партньори и разследването продължава. Информационна агенция \"ПИК\"", "date": "2017-06-08", "title": "ОФИЦИАЛНО! Посолството на САЩ в Киев: Нощният взрив не е терористичен акт"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D1%8A%D1%80%D0%B2%D0%B0%D0%B2%D0%BE-%D0%BC%D0%B5%D0%BB%D0%B5-%D1%81-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%BA%D1%8A%D1%80%D0%B4%D0%B6%D0%B0%D0%BB%D0%B8%D0%B9%D1%81%D0%BA%D0%B8-%D0%B1%D1%83%D1%81-%D1%81%D0%B5-%D0%BF%D0%BE%D0%BC%D0%BB%D1%8F-%D0%B2-%D1%82%D0%B8%D1%80-%D0%BD%D0%B0-%D0%BF%D1%8A%D1%82%D1%8F-%D0%B8%D1%81%D1%82%D0%B0%D0%BD%D0%B1%D1%83-news664995.html", "text": "станбул – Одрин, съобщава \"24 Родопи\", цитирайки очевидци на инцидента. Зверският сблъсък е станал тази сутрин. Двама души са загинали при тежка катастрофа с кърджалийски бус и ТИР на пътя И Според първоначални данни микробусът с регистрационен номер К 8621 ВВ, който е бил управляван от Абдула Ялчън е ударил ТИР-а отзад, се посочва в полицейската информация. Вследствие на удара, Абдула Ялчън и Назми Хасаноглу, който също е пътувал в буса, са загинали на място. Шофьорът на истанбулския ТИР е ранен леко. След катастрофата на място са пристигнали медицински екипи, както и такива на пожарната служба, а магистралата ТЕМ частично е била затворена за движение в едната посока. Полицейски източници съобщиха, че кърджалийският бус е бил претоварен и се е движел с голяма скорост. Водачът Абдула Ялчън е загубил контрола над возилото и се е врязал отзад в ТИР-а. След жестокия удар стоката, която се е намирала в буса, се разпръснала по пътното платно.", "date": "2017-06-08", "title": "ИЗВЪНРЕДНО! Кърваво меле с българи в Турция! Кърджалийски бус се помля в ТИР на пътя Истанбул-Одрин, жертвите са две (ОБНОВЕНА),(СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B8-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B2%D0%B0%D0%B6%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81-news664993.html", "text": "Днес взехме решение за увеличаване на капитала на НДК в размер на 28 млн. лева. Това заяви след заседание на Министерски съвет министърът по европредседателството на България Лиляна Павлова. \"Най-много пари, 12 млн. лв с ДДС се отпускат за изграждането на система за глобална сигурност - това включва система за видеонаблюдение, система за контролно-пропусквателен режим\", коментира тя. По думите й в резултат на днешното решение изпълнителният директор на НДК трябва да проведе търг за изграждането на системата за сигурност. \"Срокът, който е предложен за ремонт на НДК, е 30 октомври. При закъснение ще има санкции за фирмите. Има санкции, но по-важно е да се спази срокът, тъй като той е краен и ние трябва да сме готови до края на октомври\", обясни министърът по европредседателството на България. \"Исканата сума за увеличение на бюджета на НДК беше 36 млн. лева. След детайлен анализ ние преценихме да не удовлетворим докрай тази сума и затова приехме 28 млн. лева и то под условие. Тази сума ще се преведе на три транша и трябва да бъде изразходвана до края на годината\", уточни Лиляна Павлова. Пред медиите говори и транспортният министър Ивайло Московски. \"Както вече казах, държавата ще бъде безкомпромисна при действията си за намаляване на жертвите по пътищата. Вчера проведохме акция в ДАИ срещу купуването на практическите изпити за шофьорска книжка. Акцията е с пълното съдействие на министерството и се подготвя от поне половин година\", уточни той. \"Приехме първата стъпка към повишаването на минималните пенсии. С общи усилия подготвихме този законопроект, предстои да бъде приет в Народното събрание, за да може от 1 юли минималната пенсия да стане 180 лева\", сподели Валери Симеонов, вицепремиер за демографска и икономическа политика. \"За 62 години се гордея, че съм изградил своето честно и почтено име. Ако някой се опита да го опетни, ще се срещнем в съда. Господинът, чието име не искам да споменавам, твърди, че в изграждането на оградата по границата с Турция участват фирми на Патриотичния фронт, трябва да каже кои са тези фирми\", коментира Валери Симеонов по повод информацията, че ДАНС ще проверява оградата по границата по сигнал на Велизар Енчев. \"Така, както Китай се гордее с Великата китайска стена, така България може да се гордее с най-здравата ограда по границата. Великата българска ограда\", коментира енергийният министър и добави, че думите му са в \"кръга на шегата\".", "date": "2017-06-08", "title": "ИЗВЪНРЕДНО И ПЪРВО В ПИК TV! Лиляна Павлова и Валери Симеонов с важни разкрития в Министерски съвет - вицепремиерът изригна за границата с Турция (ОБНОВЕНА)"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BB%D0%B0%D0%BF%D0%B0%D1%87%D0%B8-%D0%BD%D0%B0-%D0%BA%D1%8E%D1%84%D1%82%D0%B5%D1%82%D0%B0-%D1%81%D1%82%D0%B5-news665030.html", "text": "Може ли работният ден да продължи само 23 минути? Може, разбира се, ако е на депутат в българското Народно събрание. Точно толкова, 23 минути, работиха народните представители преди дни, като така изчерпаха и седмичната си програма и им остана само един съмнителен по значимостта си парламентарен контрол. Но иначе лапат тлъстите заплати. Всъщност това не е единственият случай, в който новите депутати приключват бързо работа. Вече повече от месец, откакто 44-тото Народно събрание бе учредено, но народните представители така и не могат да влязат в нормален ритъм на работа. Причината, разбира се, най-вече е в липсата на внесени законопроекти. От 19 април са едва четири, два от проектите са на БСП и по един на ГЕРБ и „Обединените патриоти“. Вместо да работят, родните депутати по цял ден се дърлят кой комунист и кой антикомунист. Е, господа парламентаристи, няма защо да се чудите тогава, че народът гледа на вас като на лапачи на евтини кюфтета. Никола ЗАПРЯНОВ, София", "date": "2017-06-08", "title": "Депутатите, лапачи на кюфтета сте!"}
{"url": "http://pik.bg/%D0%BD%D0%B5%D1%89%D0%B0%D1%81%D1%82%D0%B8%D0%B5%D1%82%D0%BE-%D1%8F-%D0%B7%D0%B0%D0%B1%D1%80%D0%B0%D0%B2%D0%B8-%D0%BB%D1%83%D0%BD%D0%B0-%D1%81%D0%B8-%D0%BD%D0%B0%D0%BC%D0%B5%D1%80%D0%B8-%D0%BC%D1%8A%D0%B6-news664997.html", "text": "Лyнa вeчe нe e cъщaтa и се носи на крилете на любовта. Блoндинĸaтa нe cпиpa дa пътyвa из цялa Бългapия и опpeдeлeнo нe e caмa нa тeзи вoaяжи, но упорито крие мъжa дo ceбe cи. В типичния cи cтил пeвицaтa ce издaдe, чe нaиcтинa имa тpъпĸa дo ceбe cи. \"Oбичaм дa мe oбичaш!\", нaпиca блондинката във Фeйcбyĸ, с което пpoвoĸиpa oщe cлyxoвe oĸoлo новата тръпка. Oпpeдeлeнo миcтepиoзният й любoвниĸ e пpeycпял и дocтoeн зa нeя, yбeдeни ca и oнлaйн пoтpeбитeлитe. \"Зacлyжaвa гo. Tpябвa дa имa чoвeĸ дo ceбe cи, мaлĸo ли пpeживя. Heĸa нaĸpaя и нa нeя дa й ce cлyчи нeщo xyбaвo\", ĸoмeнтиpaт в coциaлнитe мpeжи. Личнитe дpaми oĸoлo фoлĸaджийĸaтa нaиcтинa нe бяxa мaлĸo. Tя зaгyби пoчти вcичĸитe cи cпecтeни пapи cлeд фaлитa нa бaнĸaта, в която ги държеше. Koгaтo бe в Kъщaтa нa \"ВИП Брадър\" пoчинa й възpacтният й тypcĸи любoвниĸ, с когото Лyнa имaшe дългoгoдишнa вpъзĸa и тoй cпoнcopиpa чacт oт ĸлипoвeтe и пecнитe й. Caмo чe дeцaтa мy зaпoчнaxa cъдeбни дeлa и ocпopвaт няĸoи oт нeдвижимитe имoти, ĸoeтo Лyнa e пoлyчилa oт cъжитeлcтвoтo cи c милиoнepa. Maлĸo cлeд ĸaтo излeзe oт шоуто, Лyнa зaгyби и мaйĸa cи. Taзи въpвoлицa oт нeщacтия я cмaзa и пeвицaтa бe изпaднaлa в жecтoĸa дeпpecия. Ho ceгa щacтиeтo й oтнoвo й ce ycмиxнa и нищо чудно нoвият й пpиятeл дa я зaвeдe дo oлтapa.", "date": "2017-06-08", "title": "Нещастието я забрави! Луна си намери мъж "}
{"url": "http://pik.bg/5-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D1%87%D0%B5-%D1%82%D0%BE%D0%B9-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B5-%D0%BE%D0%B1%D1%80%D0%B0%D1%82%D0%BD%D0%BE-%D0%B2-%D0%B6%D0%B8%D0%B2%D0%BE%D1%82%D0%B0-%D0%B2%D0%B8-news664974.html", "text": "Ако сте „онази, която е изпуснал“, той вероятно все още мисли за вас. Имате усещане, че той изглежда съжалява, че вече не сте в живота му, въпреки че решението за раздяла е било негово. Особено ако сте преживели раздялата и сте продължили напред с живота си. Тези признаци насочват, че той гледа на вас като на „онази, която не е успял да задържи“. 1. Той все още мисли за вас, докато вие продължавате с живота си Живеете живота си и сте толкова щастливи със себе си и всичко, което се случва около вас. В същото време той продължава да се чувства обвързан с личността ви и съжалява, че връзката помежду ви е приключила. 2. Чувате, че няма никой по-специален в живота му Или поне няма някого, с когото да иска да премине на по-сериозен етап. 3. Опитва се да не изчезва от полезрението ви Независимо дали изпраща съобщение или харесва някои от постовете и снимките в социалните мрежи, той иска да се увери, че не сте го забравили. 4. Иска да знае какво се случва в живота ви Опитва се да разбере какво правите, с кого излизате и дали той ви липсва. Той иска отговорите и ще се допита до хората в приятелския ви кръг, за да ги получи. 5. Простили сте му и това го терзае най-много Когато всичко е казано и направено, му давате прошка, защото знаете, че всичко се случва с причина, включително и раздялата. Най-накрая признавате пред себе си и приятелите си, че не таите лоши чувства, защото сте доволни от живота и сте преодолели раздялата. Това може да е причина той да се почувства зле, тъй като се е надявал, че ще поискате отново да се съберете.", "date": "2017-06-08", "title": "5 признака, че той иска да се върне обратно в живота ви"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D1%87%D0%BB%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%B2-%D0%BD%D0%B0%D1%82%D0%BE-%D0%BA%D0%B0%D1%82%D0%BE-%D0%BE%D1%81%D0%BD%D0%BE%D0%B2%D0%BD%D0%B0-%D1%86%D0%B5%D0%BB%D0%B0-news665016.html", "text": "УНИАН Украинският парламент определи членството в НАТО като основна външнополитическа цел на страната, предава информационната агенция . В четвъртък Върховната рада прие с подкрепата на 276 от общо 357 депутати предложените изменения на външнополитическия курс на страната. В новия акт се предвижда, че основните принципи на външната политика на Украйна ще бъде задълбочаване на сътрудничеството с Алианса с цел присъединяването на страната към западния отбранителен съюз. „Против“ новия закон в пълен състав гласува парламентарната фракция на „Опозиционен блок\".", "date": "2017-06-08", "title": "Парламентът на Украйна определи членството в НАТО като основна цела"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D1%81-%D0%B3%D0%BE%D1%80%D0%B5%D1%89%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%B3%D0%B4%D0%B1%D0%BE%D0%BF-%D0%B2-%D0%B4%D0%B0%D0%B8-news665025.html", "text": "13 души са задържани при акция на ГДБОП в Държавната автомобилна инспекция в София по схема за корупция, съобщи главният секретар на МВР Младен Маринов. Шефът на ДАИ не е сред задържаните. По непотвърдена информация има съмнения за продажба на шофьорски книжки на цена между 2000 и 4000 лева. Иззети са компютри и документи, а сградата на ДАИ е запечатана. Схемата е действала при практическата част на изпита, т.е. при кормуването, а не при теоретичната. Неофициално разследващите разкриха, че в схемата са участвали и чуждестранни граждани, които всъщност по този начин са получавали шофьорски книжки. Част от задържаните всъщност са били арестувани и през 2013 г., когато отново имаше спецакция на ГДБОП и прокуратурата. Тогава беше отстранен тогавашния шеф на ДАИ Валентин Божков. Работата в \"Автомобилна администрация\" постепенно се възстановява, но днес изпити няма да се провеждат.", "date": "2017-06-08", "title": "Главният секретар на МВР с горещи данни за акцията на ГДБОП в ДАИ "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B8%D0%BA-tv-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B8-%D0%B2%D0%BE%D0%BB%D1%8F-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news664985.html", "text": "Супер скандал си спретнаха депутатът от \"Воля\" Андон Дончев и народният представител от Обединените патриоти Юлиян Ангелов. Докато от партията на Марешки даваха трибунка, че предлагат промени в закона за българите в чужбина и по-точно за издаването на удостоверения за гражданство се намеси и патриотът. Ангелов не бе съгласен с изнесените констатации от колегата си и започна да репликира, като заяви, че въпросните жалби за които говори Дончев всъщност са адресирани от Украйна и нямат ясен произход. От трибунката на Народното събрание Дончев заяви, че има начини за заобикаляне на голямата опашка при издаване на удостоверения. \"Само за два дни е издадена заповедта и самото удостоверение за българско гражданство\", заяви Дончев. Той допълни, че самия отчет който е поискал от Агенцията за българите в чужбина се констатират много странни цифри. \"Установих, че броя на издадените удостоверения, значително надвишават издадените такива, като не намирам друго обяснение, освен да се издават по две удостоверения на един и същи човек или пък да има отделна друга опашка, която не е свързана с установения ред и получават удостоверения\", заяви депутатът на Марешки и попита от Ангелов как така се извадат тези удостоверения. Ангелов не се стърпя и зае освободеното място на трибунката за брифинг и поясни, че изречените думи от Дончев не са истина, а за периода в който той говори, че има нарушение е правителството на Орешарски, кактои и че човек от тяхната парламентарна група е бил зам.-шеф на комисията и именно той го подвежда за грешна информация. \"Г-н Дончев когато приказва неистини, трябва да седне и да види всяка една институция какво удостоверява. Защото празните приказки не водятдо нищо хубаво. Лошото е, че една партия се опитва да вкарва политика и раздори свързани с българите в чужбина, а до скоро всички български партии бяхме обединени за това, че трябва да има единна политика за българите в чужбина. Не знам от къде се черпят неговите качества и познания в тази област, както той заяви в първото заседание на комисията, че е живял като дете в Туниси ако смята, че като живял Тунис разбира от българи в чужбина, аз вкъщи имам два хладилника, но не съм специалист по хладилници\", заяви Ангелов. Той обяви, че това е манипулация и е хубаво медиите да проверяват тези изказвания, като допълни, че има стенограма от заседанието на комисията, на което Дончев казва за получинети мейли на неговата поща, които са едни жалби изпратени от някакви хора, занимаващи се с посредничество, не са получили документи, защото има съмнения за истинността на документите им.", "date": "2017-06-08", "title": "СКАНДАЛ В ПИК TV! Патриотите и \"Воля\" се хванаха за гушите заради българите в чужбина"}
{"url": "http://pik.bg/%D0%BD%D1%81%D0%B8-%D1%81%D1%82%D1%80%D0%BE%D0%B8%D0%BC-%D0%BF%D0%BE%D0%B2%D0%B5%D1%87%D0%B5-%D1%81%D0%B3%D1%80%D0%B0%D0%B4%D0%B8-%D0%B8-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BF%D1%8A%D1%82%D0%B8%D1%89%D0%B0-news665034.html", "text": "Сградното строителство у нас нараства с 8.7% на годишна база към края на месец април тази година, сочат данните на Националния статистически институт. За сметка на това гражданско/инженерното строителство намалява с 5.4% за същия период. Това означава, че у нас се строят повече жилищни и офис сгради, спрямо същия период на 2016 година, докато инфраструктурните проекти, като пътища, тръбопроводи, мостове и др. намалява за същия период. Така изграждането на жилищни и офис сгради дърпа общия индекс на строителната продукция в България, който отчита ръст от 2% на годишна база към края на април тази година. Въпреки това се наблюдава леко забавяне на месечна база, като индексът на строителната продукция през април намалява с 1.8% спрямо предходния месец март, сочат предварителните данни на НСИ.", "date": "2017-06-08", "title": "НСИ: Строим повече сгради и по-малко пътища"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B3%D0%BB%D0%B0%D1%81%D1%83%D0%B2%D0%B0-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0-%D1%81%D0%B8-news665035.html", "text": "Министър-председателят на Обединеното кралство Тереза Мей гласува на предсрочните парламентарни избори, които се провеждат в четвъртък в страната, съобщава вестник \"Дейли Експрес\" . Мей поздрави събралите се представители на медиите и след това се насочи към избирателната секция, придружена от съпруга си Филип.", "date": "2017-06-08", "title": "Тереза Мей гласува на изборите в компанията на съпруга си"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B6%D0%B5%D0%BD%D0%B0-%D0%B8-%D0%B4%D0%B2%D0%B0%D0%BC%D0%B0-%D0%BC%D1%8A%D0%B6%D0%B5-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%BD%D0%B0-%D0%BC%D1%8F%D1%81%D1%82%D0%BE-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%B4%D1%83%D0%BB%D0%BE%D0%B2-news665031.html", "text": "Двама мъже и една бременна жена загинаха на място, а четирима души са тежко ранени при катастрофа, станала на пътя между градовете Дулово и Алфатар. Сигналът за пътния инцидент е подаден днес към 9.12 часа, съобщиха от МВР. По първоначални данни, на ляв завой, лек автомобил „Мазда“, шофиран от 44-годишен мъж, е навлязъл в насрещната лента и челно се е ударил в лек автомобил „Тойота“. При сблъсъка на място са загинали водачът на маздата и пътуващите с него мъж на 46 години и 44-годишна жена. Тежко ранен е техен спътник, на 46 години, както и шофьорът и пътниците в другата кола на възраст 68, 51 и 47 години. Пострадалите са транспортирани в болницата в Силистра. От лечебното заведение съобщиха пред БТА, че загиналата жена е била бременна. Пътят бе затворен за движение, а от Областното пътно управление в Силистра са отклонили трафика за пътуващите за Дулово през селата Професор Иширково и Брадвари, а за пътуващите от Дулово за Добрич – през село Межден. На място е извършен оглед, по случая е образувано досъдебно производство. Продължава работата по изясняване на всички обстоятелства, довели до тежката катастрофа", "date": "2017-06-08", "title": "СТРАШНА ТРАГЕДИЯ! Бременна жена и двама мъже останаха на място след зверско меле край Дулово"}
{"url": "http://pik.bg/fibank-%D0%BD%D0%B0%D0%B3%D1%80%D0%B0%D0%B4%D0%B8-%D0%BA%D0%B0%D0%BC%D0%B5%D0%BD-%D0%B7%D0%BB%D0%B0%D1%82%D0%BA%D0%BE%D0%B2-news665100.html", "text": "Fibank, генерален спонсор на Българската федерация по ски (БФСки), награди днес младата ни надежда в ските Камен Златков. Националът в алпийските ски завърши сезона на най-висока позиция в световната ранглиста от времето на легендата в българските ски Петър Попангелов. Чекът бе връчен лично от г-н Васил Христов, Изпълнителен директор на Fibank. „За нас от Първа инвестиционна банка подкрепата на българските спортни таланти е мисия. Щастливи сме, че и ние можем да допринесем за тяхното развитие и утвърждаване на спортната сцена.“ От банката пожелаха на Камен много нови успехи и изразиха увереност, че големите победи и постижения пред него тепърва предстоят. От своя страна младият спортист изказа благодарност за подкрепата и оказаното доверие от Fibank. Той добави, че това класиране в ранглистата на ФИС ще му позволи да има добра стартова позиция през новия сезон, както в Световната купа, така и на олимпиадата в Пьонгчанг.", "date": "2017-06-08", "title": "Fibank награди Камен Златков"}
{"url": "http://pik.bg/%D0%B7%D0%B8%D0%B3%D0%BC%D0%B0%D1%80-%D0%B3%D0%B0%D0%B1%D1%80%D0%B8%D0%B5%D0%BB-%D1%81-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B0-%D0%B2%D0%B8%D0%B7%D0%B8%D1%82%D0%B0-%D0%B2-%D0%BB%D0%B8%D0%B1%D0%B8%D1%8F-news665024.html", "text": "Министърът на външните работи на ФРГ Зигмар Габриел пристигна в четвъртък на изненадваща визита в Либия, съобщава националният ежедневник \"Франкфурт алгемайне цайтунг\". В кризисната северноафриканска страна първият дипломат на Берлин ще проведе преговори с международно признатото преходно правителство, като основната тема на разговорите ще бъде ситуацията с бежанците. От либийското крайбрежие към Европа се отправят най-големите групи мигранти. Само за първите пет месеца на годината те са били около 60 хил. – 26 % повече, отколкото през същия периода на 2016 г.", "date": "2017-06-08", "title": "Зигмар Габриел с изненадваща визита в Либия"}
{"url": "http://pik.bg/%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%85%D0%B0-%D0%B3%D0%BB%D0%B0%D0%B2%D0%B0%D1%82%D0%B0%D1%80%D1%8F-%D0%BD%D0%B0-%D0%B0%D0%BB%D0%B1%D0%B0%D0%BD%D1%81%D0%BA%D0%B8%D1%82%D0%B5-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-%D0%B2-%D0%B8%D1%80%D0%B0%D0%BA-%D0%B0%D0%B1%D1%83-%D0%B0%D0%B1%D0%B4%D1%83%D0%BB%D0%B0%D1%85-%D0%B0%D0%BB-%D0%BA%D0%BE%D1%81%D0%BE%D0%B2%D0%B0-news665074.html", "text": "При въздушен удар срещу „Ислямска държава“ в Мосул бе ликвидиран главатарят на албанските джихадисти в Ирак и Сирия Лавдрим Махуджери, чието джихадистко име е Абу Абдулах ал Косова. 29-годишният главатар от Качаник, известен още като „Касапинът от Качаник“, и още един негов сънародник от Косово бяха убити вчера, твърди „Тирана обзървър“, цитирани от БГНЕС. Досега имаше няколко съобщения за неговото ликвидиране, но всички те се оказаха неверни. Този път обаче смъртта му бе потвърдена от семейството му в Качаник.", "date": "2017-06-08", "title": "Ликвидираха главатаря на албанските джихадисти в Ирак Абу Абдулах ал Косова"}
{"url": "http://pik.bg/%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%82%D0%B5-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B2%D0%BE%D0%B4%D1%8F%D1%82-%D0%BF%D1%80%D0%B5%D0%B4-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-news665136.html", "text": "Великобритания гласува на парламентарни избори. Близо 47 милиона жители на страната решават кой ще управлява Обединеното кралство в следващите пет години. Интересно е и какво ще се случи с либерал-демократите, които ще играят ключова роля, ако никоя от другите две партии не спечели мнозинство в следващия парламент. До скоро мнозина смятаха, че най-големият залог около вота ще бъде излизането на Великобритания от Европейския съюз. Основна тема обаче се оказаха социалната справедливост и сигурността. „ ”, категоричен бе лидерът на лейбъристите Джереми Корбин. От своя страна лидерът на Консервативната партия Тереза Мей завърши кампанията си като се опита да върне фокуса върху Brexit. Тя предупреди избирателите, че всякакъв друг резултат, освен категорична победа на консерваторите, ще отслаби Великобритания, и то в момент, когато се подготвя излизането от ЕС. „ ”, коментира Мей. За живеещите на Острова българи днешният вот също има голямо значение. Към 19.00 ч. българско време данните от екзит пола сочат, че консерваторите на премиера Тереза Мей имат преднина от около 10% пред основните си опоненти – лейбъристите.", "date": "2017-06-08", "title": "ИЗБОРИТЕ ВЪВ ВЕЛИКОБРИТАНИЯ: Консерваторите на Тереза Мей водят пред лейбъристите"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D1%80%D1%8E%D0%BA%D1%81%D0%B5%D0%BB-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D1%89%D0%BE%D1%82%D0%BE-%D0%B2%D0%B7%D0%B8%D0%BC%D0%B0%D0%BB-%D0%BF%D0%B0%D1%80%D0%B8-%D0%B4%D0%B0-%D1%85%D0%BE%D0%B4%D0%B8-%D0%BD%D0%B0-%D1%84%D0%B8%D0%BA%D1%82%D0%B8%D0%B2%D0%BD%D0%B8-%D1%81%D1%80%D0%B5%D1%89%D0%B8-news665121.html", "text": "Кметът на Брюксел Евън Маюр (вляво) подаде оставка, след като доклад от парламента разкри, че му е било плащано да присъства на срещи на агенцията за бездомните без да показва доказателства, че такива събирания е имало в действителност, съобщава Ройтерс. Докладът доведе до призиви от целия политически спектър, дори и от неговата Социалистическа партия да подаде оставка. Според доклада на брюкселския регионален парламент Маюр е получил 18 900 евро годишно, за да присъства на срещи на борда на социалната агенция „Саму“ като бонус върху кметската си заплата. Бордът на агенцията не успя да предостави каквито и да е доказателства пред правителството, че такива срещи е имало, сочейки, че често те са се провеждали с конферентен телефонен разговор.", "date": "2017-06-08", "title": "Кметът на Брюксел хвърли оставка, защото взимал пари да ходи на фиктивни срещи"}
{"url": "http://pik.bg/%D0%BF%D0%B0%D1%80%D0%B0%D0%B4%D0%BE%D0%BA%D1%81-%D0%BA%D0%BE%D0%BB%D0%B8%D1%82%D0%B5-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81-%D0%B3%D0%BB%D0%BE%D0%B1%D0%B8-%D0%B7%D0%B0-%D0%BF%D0%BE-130-%D0%BF%D0%B0%D1%83%D0%BD%D0%B4%D0%B0-news665042.html", "text": "Трафик властите залепиха стикери за предупреждение на колите, изоствени от собствениците им по време на нападението на терористи в събота вечер. Наказателни такси са били наложени на многобройните коли, изоставени в района на „Лондон Бридж”, съобщи \"Новини Лондон\". От Transport for London заявяват, че глобите няма да бъдат начислявани и и се извиниха за причинения стрес. Глобите биха могли да стигнат до 130 паунда. Няколко коли бяха зарязани след като шофьорите тръгнали да бягат от тримата атентатори, които нападнаха минувачи с ножове. 29 души са в болница,а 10 са в критично състояние.", "date": "2017-06-08", "title": "ПАРАДОКС! Колите, изоставени по време на атентата в Лондон, с глоби за по 130 паунда "}
{"url": "http://pik.bg/%D0%BD%D1%8F%D0%BC%D0%B0-%D0%BB%D0%B8-%D0%BA%D1%80%D0%B0%D0%B9-%D1%82%D0%BE%D0%B7%D0%B8-%D0%B0%D0%B4-%D0%B6%D0%B5%D0%BD%D0%B0-%D0%BE%D1%82-%D0%BC%D0%BE%D0%BD%D1%82%D0%B0%D0%BD%D0%B0-%D0%B4%D0%B0%D0%B4%D0%B5-13-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news665083.html", "text": "Жена на 62 години от Монтана е дала 13 000 лева на телефонни измамници плюс дебитни карти с още пари в тях, съобщиха от Областната дирекция на МВР в града. Измамата е пета поредна за последните четири дни, припомниха от полицейската дирекция. Към 9 часа вчера на стационарния телефон на жертвата в квартал \"Младост\" в Монтана са обадил непознат мъж, който се представил за лекар и обявил, че дъщеря й е пострадала при катастрофа в южна България и трябват 30 000 лева за животоспасяваща операция, предава БТА. Жената, чиято дъщеря наистина живее в южна България, повярвала и обявила, че има само 13 000 лева в брой в момента. \"Лекарят\" й казал, да остави до контейнер за смет пред дома си освен тази сума също и дебитните си карти с пари в тях като напише пин-кодовете за теглене. Тя изпълнила всички указания и оставила парите на уреченото място, но час по-късно решила да звънне на телефона на дъщеря си и разбрала, че е измамена. По случая е образувано досъдебно производство, измамниците се издирват. При друга измама ден по рано жителка на Монтана даде 10 000 лева на измамници, а при други три измами през последните три дни три други жертви дадоха по около 2000 лева. От началото на този година в Монтана са регистрирани над 50 подобни телефонни измами. При една от тях жертвата пътува до София, за да остави 30 000 лева до контейнер за смет, а при друга пътува до Плевен и остави 23 000 лева. При повечето от случаите бяха дадени между 2000 и 10 000 лева. Още преди две години Областната дирекция на МВР разработи и напечата листовки с указания как хората да се пазят от измами по телефона. Листовките бяха разпространени чрез кварталните полицейски инспектори в града и чрез кметовете в селата на региона. В тях пише в никакъв случай да не се дават пари на непознати, да не се оставят извън дома и т.н., а винаги да се звъни в полицията за проверка на обаждането. Въпреки това измамите в региона не спират и често пъти жертвите дават последните си спестявания на измамниците. Според полицията случаите вероятно са и повече, но не при всеки от тях пострадалите звънят, за да кажат, че са станали жертва на измама.", "date": "2017-06-08", "title": "НЯМА ЛИ КРАЙ ТОЗИ АД? Жена от Монтана даде 13 хиляди лева на ало-измамници"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%81%D1%80%D0%B8%D0%BD%D0%B0%D1%85%D0%B0-%D0%B2%D0%B0%D1%81%D0%B8%D0%BB-%D0%BA%D0%BE%D0%BB%D0%B5%D0%B2-%D0%B4%D1%8F%D1%81%D0%BD%D0%B0%D1%82%D0%B0-%D1%80%D1%8A%D0%BA%D0%B0-%D0%BD%D0%B0-%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-%D0%B4%D1%80%D1%8A%D0%BF%D0%BD%D0%B0-%D1%81%D0%BF%D1%83%D1%81%D1%8A%D0%BA%D0%B0-%D0%BF%D0%BE-news665015.html", "text": "Ръководството на Левски, в лицето на изпълнителния директор на клуба Красимир Иванов, отговори на нападките от страна на председателя на \"Тръст Синя България\" Васил Колев. Колев заяви, че тръстът ще иска да се свика Общо събрание на акционерите, тъй като настоящето ръководство не се справя с поставените му задачи. Шефът на \"сините\" пък отговори, че Васил Колев уронва престижа на Левски. По всичко личи  - на \"Герена\" кипи война, с преобладаващ \"приятелски\" огън. Дясната ръка на Спас Русев в клуба дърпа свовестния спусък по \"ТСБ\"! Публикуваме писмото без редакторска намеса: До Г-н Васил Колев Председател на УС \"Тръст Синя България\" (\"ТСБ\") Отворено писмо 8 юни 2017 г. Уважаеми г-н Колев, Обръщам се директно към Вас, защото Вие сте в позицията да представлявате обобщеното мнение и позиция на ТСБ. Вчера в медиите се разпространи информация относно намерението на представляваната от Вас организация да свиква общо събрание на ПФК Левски АД. В същото това съобщение Вие отправяте остри критики към текущото управление на дружеството, в което ТСБ е акционер. В това число умишлено създавате впечатлението за лошо финансово състояние на клуба в деня, в който стана ясно, че клубът е получил лиценз за участие в европейските турнири за сезон 2017/2018. Започвам така това писмо, защото в случая е необходимо да направим едно основно разграничение. Пиша до Вас и ТСБ не като организация на привърженици на Левски, а като акционер в дружеството ПФК Левски АД. Търговският закон вменява на акционерите в едно дружество единствено задължението да се плати стойността на придобитите акции, освен в случаите, когато те са подарени. Въпреки че не е написано в закона, в практиката е разпространено виждането, че един акционер има задължение за лоялност и добросъвестно отношение към дружеството, в което е акционер. Дълбоко съм разочарован от факта, че поведението Ви води до уронване на имиджа и престижа на ПФК Левски АД. Във вашето съобщение с дата 07.06.2017 година Вие отправяте целенасочени спекулативни обвинения, които пречат на дейността на клуба и водят до директни финансови и морални щети. Вие не се отнасяте към ПФК Левски АД с грижата на добър стопанин. За съжаление това не е първият път, в който си позволявате такова отношение спрямо дружеството, в което сте акционер. Затова аз като изпълнителен директор на дружеството, в което ТСБ е акционер, съм принуден официално да Ви предупредя, че ощетявате сериозно клуба и многобройните му акционери. Вие много добре знаете, че Търговският закон дава на всеки акционер три основни права: (1) право на глас в общото събрание, (2) право на дивидент и (3) право на ликвидационен дял. При свикано общо събрание всеки акционер има и правото да се запознае с материалите по него. Затова знаете и че с Вашето искане с дата 01.06.2017г., отправено към клуба за такава детайлна финансова информация, превишавате толкова много правата си на акционер, че явно е направено с мисълта за създаване на фалшиви новини. Припомням Ви, че през 2015 и 2016 година ТСБ и отделно неговият тогавашен председател Илия Козарев са били членове на УС на ПФК Левски АД. За тези две финансови години клубът е реализирал загуби от 5.7 милиона лева и ТСБ е бил част от управлението, довело до тези загуби. Именно справянето с последствията и причините, довели до тези загуби, е голяма част от моето ежедневие. Намирам за неморална и дълбоко разочароваща Вашата претенция към сегашното управление на клуба, предвид факта, че ТСБ и Вие лично не сте обяснили защо се е стигнало до тези загуби, каква е била Вашата роля в тяхното формиране и какво е наследството, което сте оставили на клуба. Затова се обръщам към Вас, нека ТСБ да спази обещанието си, поето на Общото събрание на ПФК Левски АД, проведено на 30.08.2016 година и да предостави на всички акционери и на широката общественост обещания доклад за участието на ТСБ в УС на клуба. Учудващо е, че почти година по-късно на мен се налага да Ви припомня за това поето обещание. Използвам случая да Ви припомня, че след наша среща на 05.04.2017 година съм изпратил до Вас и ТСБ детайлен мейл по повод на дискутираните теми. Надявам се този мейл е бил споделен с Вашите членове, защото дава отговор на някои от въпросите, които Вие публично сте повдигнали след тази дата. Искам да ви обърна внимание, че все още не сте отговорили на питането ми дали ТСБ като голям акционер (10% от акциите) в ПФК Левски АД е в състояние да помогне с генерирането на нови приходи за дейността. Това, разбира се, при положение, че искате и можете да помогнете на ръководството на клуба в намиране на начини за обслужването на задълженията на клуба, в чието натрупване сте участвали. В заключение искам да се обърна настоятелно към Вас и ТСБ като акционер в ПФК Левски АД да спазвате задължението си за лоялност и добросъвестно отношение. Позволявам си да перифразирам един известен цитат и да завърша така – Не питайте какво клубът може да направи за Вас, а какво вие можете да направите за него. Красимир Иванов Изпълнителен директор", "date": "2017-06-08", "title": "Война на \"Герена\"! Сринаха Васил Колев? Дясната ръка на Спас Русев дръпна спусъка по..."}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D0%BE%D0%B9-%D0%BF%D1%80%D0%B0%D1%82%D0%B8-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D1%80%D0%B0%D0%B4%D0%B5%D0%B2%D0%B0-%D0%BF%D1%80%D0%B8-%D0%BF%D0%B0%D0%BF%D0%B0%D1%82%D0%B0-news664990.html", "text": "На 24 май президентът Румен Радев допусна първия си видим дипломатически гаф. При традиционното посещение при папата по случай Деня на българската писменост и култура в българската делегация личеше отсъствието на представители на Българската православна църква и на католическата общност в България. По традиция през последните 20 години представители на двете религиозни общности присъстват неизменно в делегацията. Отсъствието им постави редица въпроси, на които от президентството отговориха неубедително и с това задълбочиха гафа, вместо да го признаят и да приключат случая. Веднага след тазгодишната визита при папата Западно- и Средноевропейският митрополит Антоний постави въпроса за безпрецедентното отсъствие на представители на Българската православна църква. Още от Рим президентът Румен Радев отговори, че тази година е имало изискване на протокола на папата делегацията да бъде само държавна и светска. Само по себе си това изказване отвори още редица питания, защото подобна позиция на Ватикана би го изправил пред конфликт с Българската православна църква. Ако действително имаше такова изискване, от президентството трябваше да попитат предварително папската администрация защо папата не желае да се види с православни духовни лица, а и с представители на католическата общност в България. Защото, освен духовен водач на католиците, папата е и държавен глава на Ватикана и като такъв едва ли може да определя състава на гостуваща му делегация. Съмненията, че от папската администрация изобщо са имали изискване в българската делегация да не присъстват духовни лица, се появиха веднага, защото Ватиканът е теократична държава и едва ли изчистеният светски характер на българската делегация е бил сред приоритетите на папата. Няколко дни след злополучното посещение митрополит Антоний се срещна с папския нунций в София монсеньор Анселмо Гуидо Пакорари и след това обясни, че представителят на папата е заявил, че Ватиканът не се намесва в състава на държавните делегации, дошли на аудиенция при римския папа. Това отвори нови въпроси около посещението на българската делегация. След това изявление на митрополита съмненията, че Румен Радев е излъгал в Рим, започнаха да стават все по-основателни. Вместо да даде адекватен отговор на развитието на скандала, президентската администрация практически потвърди позицията на президента, изказана в Рим. В съобщение на президентството до медиите беше написано, че с открита грама от 20 януари 2017 г. на посолството на България при Светия престол са изпратени протоколните изисквания за състава на българската делегация за аудиенцията при папа Франциск на 26 май. Съгласно тези изисквания \"в делегацията за срещата с папата могат да участват само висши държавни, правителствени и парламентарни представители от директор на дирекция нагоре\". И тук въпросите стават още повече. Очевидно е, че президентството се опитва да прехвърли отговорността за гафа към грамата на посолството ни във Ватикана. Трябва обаче да се уточни, че посещението се организира от президентството, защото делегацията се води от президента. От 20 януари до 26 май е имало достатъчно време президентската администрация да се поинтересува защо папата не желае да приеме духовни лица, ако изобщо има такова негово изискване. Посещението при папата е символно и на него нито се подписват споразумения, нито се водят преговори. То символизира и припомня мисията на св. Константин Кирил Философ във Ватикана, при която създателят на глаголицата убеждава Ватикана да нареди славянския език и славянската писменост до свещените латински, гръцки и еврейски езици. Св. Кирил е православен монах и затова присъствието на представители на Българската православна църква е неизменно при тези символни делегации. Неизменно е и присъствието на представители на българската католическа религиозна общност, които играят ролята на връзка между България и Ватикана. Затова, ако е имало изискване в делегацията да не присъстват духовни лица, защо президентството не е реагирало навреме и не е питало Ватикана или посланика ни във Ватикана на какво се дължи това изискване? След прессъобщението на президентството посланикът на България във Ватикана проф. Кирил Топалов даде интервю за БНТ, от което стана ясно каква е ситуацията. Той обясни, че е информирал президентството кой да влезе от името на държавата, а не от кого да се състои цялата делегация. Желанието му е било делегацията бъде на високо равнище и затова в грамата е написал в нея да има представители на президентската, изпълнителната и законодателната власт от директор на дирекция нагоре. Не е споменавал, че не трябва да има духовници. В голямата делегация, която отдава почит на гроба на св. Кирил, са включени митрополит Антоний, културни дейци и представители на католическата общност, но в делегацията, която влиза при папата и се състои от 11 души, те не са били поканени. Въпреки ясното обяснение на проф. Топалов съобщението на президентството породи още въпроси, защото в него е записано, че в делегацията за срещата с папата могат да участват само висши държавни, правителствени и парламентарни представители от директор на дирекция нагоре. След като от администрацията на президентството са решили да спазват буквално инструкцията в грамата, какво прави на срещата съпругата на президента Десислава Радева? Тя не е нито висш държавен, правителствен и парламентарен представител, нито директор на дирекция. За разлика от американската първа дама, чиито функции са определени по закон, съпругата на българския президент няма статут. Тя е част от семейството на президента, както децата и родителите му. В този смисъл присъствието й при папата не само не е задължително, но и до голяма степен не е необходимо. Не бих бил критичен към Румен Радев, ако той и екипът му не продължаваха да дълбаят в тази история и да поддържат началната си позиция, че вината е навсякъде другаде освен в тях. Далеч по-добре би звучало едно извинение още при възникването на казуса. Само по себе си то щеше да реши проблема. Като новоизбран президент, който преди да влезе в президентството, не е натрупал политически опит, Радев би могъл да допуска определени грешки. Може би това би се приело с разбиране от обществото. Лошо впечатление обаче прави отказът да бъдат признавани грешки. Защото, когато откажеш да признаеш грешката си, рискуваш да я повториш. В този контекст идва и въпросът - защо президент без политически опит си позволява лукса да работи вече пет месеца без началник на пресцентъра си? Кой е написал прессъобщението и е очертал линията на публично поведение на президента по този казус, след като няма човек, който да отговаря за пресслужбата на президентството? Това е една от най-ключовите длъжности в екипа на президента, която стои вакантна от началото на февруари, когато Елена Йончева подаде оставка и се кандидатира за депутат. Кой координира медийната политика на президентството с другите институции? Кой общува с пресцентровете на другите държавни глави при официални посещения? Това са сериозни въпроси, на които трябва да бъде даден отговор или най-малкото да получат отговор през бързо назначаване на нов началник на пресцентъра. В противен случай това, което се случи във Ватикана, може да се повтори, но в много по-сериозен мащаб. А при подобни недоразумения, освен репутацията на българския президент, страда и репутацията на България.", "date": "2017-06-08", "title": "САМО В ПИК И \"РЕТРО\"! Тома Биков с ексклузивен коментар: Кой прати Десислава Радева при папата?"}
{"url": "http://pik.bg/%D0%BD%D0%BE%D0%B2%D0%B0-%D0%B4%D1%80%D0%B0%D0%BC%D0%B0---%D0%BF%D0%B0%D0%BA-%D0%BF%D1%80%D0%BE%D0%B6%D0%B5%D0%BA%D1%82%D0%B8%D1%80%D0%B0%D1%82-%D1%81%D1%8A%D0%B1%D0%BB%D0%B5%D1%87%D0%B8-%D1%81%D0%B5-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0---%D1%81%D0%B8%D0%BD%D0%B8%D1%82%D0%B5-%D1%81%D0%BE%D0%BD%D0%B4%D0%B8%D1%80%D0%B0%D1%82-%D0%B7%D0%B0-%D0%B4%D1%80%D0%B0%D0%BA%D0%BE%D0%BD-%D1%81%D0%BF%D0%B5-news665005.html", "text": "Ръководството на Левски е направило сондаж за възможността в даден момент Веселин Великов да бъде привлечен като старши треньор на тима. Сътворилият истински фурор с отбора на Дунав специалист е получил запитване дали и при какви условия евентуално би се съгласил да акостира на \"Герена\". Великов обаче тактично е обяснил, че няма шанс да поеме \"сините\", пише \"Кота Спорт\". Той е изтъкнал като мотив факта, че вече има подписан договор с тима от Русе. Същевременно е изразил желание да довърши започнатото с \"драконите\". Както е известно, Дунав по всяка вероятност ще играе в Лига Европа, като само се чака да се потвърди наказанието на ЦСКА. Запитването точно към Великов обаче е малко странно. Специалистът не крие симпатиите си не към кой да е, а към \"армейците\". Той е и бивш футболист на \"червените\", с които дори вдига Купата на България. За далеч по-малко, феновете на Левски съблякоха обявеният по онова време за нов наставник на тима Ивайло Петев. Веднага след това бившият национален селекционер напусна \"Герена\". Нищо чудно Великов да е взел предвид и това, за да приключи в най-ранен стадий разговорите със \"синьото\" ръководство.", "date": "2017-06-08", "title": "Нова драма - пак прожектират \"Съблечи се\" на \"Герена\"? Изненада - \"сините\" сондират за \"дракон\", специалистът обаче... "}
{"url": "http://pik.bg/%D0%B4%D0%BD%D0%B5%D1%81-%D0%BC%D1%81-%D1%89%D0%B5-%D0%BE%D0%B1%D1%81%D1%8A%D0%B4%D0%B8-%D0%B7%D0%B0%D0%B5%D0%BC-%D0%BC%D0%B5%D0%B6%D0%B4%D1%83-%D0%B1%D0%B0%D0%BD%D0%BA%D0%B0%D1%82%D0%B0-%D0%B7%D0%B0-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news664913.html", "text": "На днешното заседание на Министерски съвет се очаква министрите да разгледат и одобрят проект на решение за предложение до НС за ратифициране на рамковото споразумение за заем в размер 200 млн. евро между Банката за развитие на Съвета на Европа и България, съобщи БГНЕС. Срещата се състои днес, тъй като бе отложена с ден заради посещението на премиера Бойко Борисов във Франция и Германия. Ще бъде разгледан и проект на решение за увеличаване на капитала на „Национален дворец на културата – конгресен център София”, както и проект на постановление за одобряване на промени по бюджета на Министерството за българското председателство на съвета на европейския съюз 2018 за 2017 г. във връзка с увеличаване капитала на търговско дружество. Министрите ще вземат решение и за проект на решение за одобряване на кандидатура от името на България за член на Сметната палата на Европейския съюз. В една от точките фигурира и проект на решение за одобряване на максималния размер на новите държавни гаранции за 2018 г. по закона за кредитиране на студенти и докторанти, както и проект на постановление за одобряване на допълнителни разходи по бюджета на Министерството на културата за 2017 г. за изплащане на държавни парични награди за особени заслуги към българската държава и нацията. Банката за развитие на Съвета на Европа и България е механизъм за съфинансиране на проекти, изпълнявани със средства от Европейския съюз по оперативните програми, подпомагани финансово от европейските структурни и инвестиционни фондове за програмния период 2014-2020 г.", "date": "2017-06-08", "title": "Днес МС ще обсъди заем между Банката за развитие на Съвета на Европа и България"}
