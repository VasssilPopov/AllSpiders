{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B9-%D0%BF%D1%80%D0%B5%D0%BD%D0%B5%D1%81%D0%B5-%D0%BD%D0%B0-%D0%B3%D1%8A%D1%80%D0%B1%D0%B0-%D1%81%D0%B8-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D1%87%D0%BE%D0%B2%D0%B5%D0%BA-%D0%BF%D1%80%D0%B5%D0%B7-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B2%D0%B8%D0%B4%D0%B5%D0%BE-news756190.html", "text": "Охранителните камери в Китай записаха интересна случка. На кадрите се вижда как възрастен и бавноподвижен човек пресича оживено кръстовище. На средата на пътя обаче зеленият сигнал на светофара се сменя с червен и човекът остава на средата на кръстовището. В този момент на помощ му се притичва полицай, който го качва на гърба си и го пренася до осовата линия. Следва малка почивка, за да преминат колите и след това служителят на реда отново качва на гърба си възрастния човек, за да го пренесе до отсрещния тротоар, предава Нова. A policeman in China saw a senior citizen having a tough time walking on a busy road on Monday. Take a look at what the officer did next Сподели:", "date": "2018.06.08", "title": "Полицай пренесе на гърба си възрастен човек през кръстовище (ВИДЕО)"}
{"url": "http://pik.bg/%D0%B2%D0%B8%D1%81%D1%88%D0%B8-%D0%B2%D0%BE%D0%B5%D0%BD%D0%BD%D0%B8-%D0%BE%D1%82-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%85%D0%B0-%D0%B2%D1%8A%D0%B2-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D0%B4%D0%BE%D0%B3%D0%BE%D0%B2%D0%B0%D1%80%D1%8F%D1%82-%D1%81%D0%B5-%D0%BA%D0%B0%D0%BA-%D0%B4%D0%B0-%D0%B8%D0%B7%D0%B1%D1%8F%D0%B3%D0%B2%D0%B0%D1%82-%D0%B3%D1%80%D0%B5%D1%88%D0%BA%D0%B8--news756425.html", "text": "Генералите Джоузеф Данфорд и Валерий Герасимов са се съгласили, че е важно да се поддържат редовни контакти, за да се засили прозрачността и да се избегнат грешки в зони, където военни от двете страни провеждат операции \"в непосредствена близост\". От Пентагона казаха още, че двамата генерали са говорили за двустранните отношения във военната сфера и за актуалното състояние на международната сигурност в Европа и други важни райони. По-рано руското министерство на отбраната обяви, че Данфорд и Герасимов са обсъдили в Хелзинки различни начини за преодоляване на кризата в Сирия, както и въпроса за намаляване на напрежението и гарантиране на сигурността в Европа. Срещата се е състояла в правителствено имение в град Вантаа край Хелзинки, отбеляза ТАСС. Председателят на Съвета на началник-щабовете на Въоръжените сили на САЩ и началникът на Генералния щаб на Русия обсъдиха на среща във Финландия двустранното сътрудничество с цел избягването на инциденти. Това се казва в съобщение на пресслужбата на Съвета на началник-щабовете, разпространено днес и цитирано от ТАСС. Сподели:", "date": "2018.06.08", "title": "Висши военни от САЩ и Русия се срещнаха във Финландия, договарят се как да избягват грешки при обезпечаването на международната сигурност"}
{"url": "http://pik.bg/%D0%BF%D1%83%D1%82%D0%B8%D0%BD-%D0%B8%D1%81%D0%BA%D0%B0-%D0%B4%D0%B8%D0%B0%D0%BB%D0%BE%D0%B3-%D1%81-%D1%82%D1%80%D1%8A%D0%BC%D0%BF-news756426.html", "text": "TACC, цитирана то \"Фокус\". Президентът на Руската федерация разчита на конструктивен диалог на очертаващата се среща с американския президент Доналд Тръмп. Това той е заявил в интервю, което предстои да бъде излъчено в събота по руски телевизионен канал , предава „Той е разумен човек, умее да изслушва и реагира на приведените аргументи. Всичко това ми дава основание да предполагам, че диалога между нас може да бъде конструктивен“, казва Путин за американския си колега. Сподели:", "date": "2018.06.08", "title": "Путин иска диалог с Тръмп"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81%D1%82%D1%80%D0%BE%D0%B8-%D1%83%D1%87%D0%B8%D0%BB%D0%B8%D1%89%D0%B0-%D0%B2%D1%8A%D1%80%D1%85%D1%83-%D1%86%D1%8A%D1%80%D0%BA%D0%BE%D0%B2%D0%BD%D0%B8-%D0%B8%D0%BC%D0%BE%D1%82%D0%B8-news756345.html", "text": "Столична община Кметът на София Йорданка Фандъкова и игуменката на Драгалевския манастир сестра Серафима запознаха днес Негово Светейшество българския патриарх Неофит с идеята за изграждане на училища на терени на манастира. Това съобщиха от пресцентъра на . Терените се намират в кварталите „Манастирски ливади–изток“, Кръстова вада“ и „Витоша ВЕЦ- Симеоново“ и са собственост на манастира. Като свободно избираем предмет в двете училища ще се изучава религия. От Патриаршията увериха столичния кмет Фандъкова, че въпросът ще бъде обсъден от Светия синод в най-скоро време. На срещата присъстваха кметовете на район „Лозенец – Любомир Дреков“ и на район „Триадица“ – Николай Терзиев. Сподели:", "date": "2018.06.08", "title": "Фандъкова строи училища върху църковни имоти"}
{"url": "http://pik.bg/%D0%BF%D1%80%D0%B5%D0%B4%D0%B8%D0%B7%D0%B2%D0%B5%D1%81%D1%82%D0%B5%D0%BD%D0%B0-%D1%81%D0%BC%D1%8A%D1%80%D1%82-%D1%83%D0%BC%D0%B8%D1%80%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B0%D0%B9%D1%81%D0%B1%D0%B5%D1%80%D0%B3-%D0%B2-%D1%81%D0%B2%D0%B5%D1%82%D0%B0-%D0%B2%D0%B8%D0%B4%D0%B5%D0%BE-news756322.html", "text": "Учени от НАСА съобщиха, че след като плава почти 20 години, най-големият айсберг, който някога се е откъсвал Антарктика, е на път да изчезне завинаги. Сега плаващ северозападно от островите Южна Джорджия близо до Южна Америка, айсбергът наречен B-15, е пропътувал повече от 10 000 километра от шелфовия ледник Рос и е опасно близо до екватора. Сателитните снимки, направени на Международната космическа станция (МКС) на 22 май, потвърждават че останките от айсберга са на път да бъдат разядени от топлите тропически води, разказва Live Science. Айсбергът с площ половин Белгия за първи път поема по дългия си круиз, след като се отпва от шелфовия ледник Рос през 2000 г., казват от НАСА. По това време той е най-големият единичен къс лед, която някога е бил отделен от шелф с дължина 160 морски мили (296 км) и ширина 20 морски мили (37 км). (Това е обща площ от 3200 квадратни морски мили 11 хил. км - повече от площта на Ливан.) Сподели:", "date": "2018.06.08", "title": "ПРЕДИЗВЕСТЕНА СМЪРТ! Умира най-големият айсберг в света (ВИДЕО)"}
{"url": "http://pik.bg/%D0%B1%D0%B4%D0%B6-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%B7%D0%B0-%D0%B4%D0%B5%D1%86%D0%B0-news756332.html", "text": "За поредна година „БДЖ-Пътнически превози” ЕООД ще осигури безплатното пътуване на децата, които ще участват във Фестивала за детско медийно изкуство „Арлекин”. Това съобщиха от пресцентъра на железниците. Седмото издание на фестивала ще се проведе в периода 9-12 юни в гр. Варна. Утре (9-и юни) 30 деца ще пътуват от София до морската столица с влак, за да вземат участие в детския фестивал. За тяхното удобно и комфортно пътуване националният железопътен превозвач е осигурил специален допълнителен вагон към композицията на сутрешния бърз влак от София за Варна. „БДЖ-Пътнически превози” ЕООД ще се погрижи и за прибирането на младите творци в деня след приключването на фестивала. Международният фестивал „Арлекин” се провежда под мотото „Светът в моите очи” и има за цел да стимулира детската фантазия и творчество за създаване на оригинални и различни по жанр медийни творби – филми, телевизионни и радиопредавания, интернет издания и др. Ръководството на „Холдинг Български държавни железници” ЕАД подкрепя всички инициативи, чрез които се дава възможност на българските деца да разгърнат своя творчески потенциал и възможности. Сподели:", "date": "2018.06.08", "title": "БДЖ осигурява безплатно пътуване за деца"}
{"url": "http://pik.bg/%D0%BE%D1%82-%D1%81%D1%83%D1%82%D1%80%D0%B8%D0%BD-%D0%B4%D0%BE-%D0%B7%D0%B4%D1%80%D0%B0%D1%87-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%B5%D1%84%D0%B8%D1%80-news756429.html", "text": "Не бих могъл да бъда съвсем обективен в оценката си за МВР, защото не съм запознат в детайли със случая. Определено има слабости. Това заяви пред БНТ председателят на парламентарната група на ГЕРБ Цветан Цветанов на въпрос за убийството на затворника беглец Владимир Пелов. \"МВР има един много тежък период, който все още изживява. Системата още не може да се върне към тази кондиция, която имаше преди 2013 година, когато бяха изгонени толкова много професионалисти\", обясни той. Относно АЕЦ \"Белене\" Цветанов обяви: \"Искаме да бъдем много ясни, прозрачни и обективни във всяко едно решение, което се взима. През 2004 година започва да се създава доста добра корупционна среда за проекта, в която да се влагат много пари без ефект\", коментира депутатът. \"През 2012 година правителството на премиера Борисов спря този проект, защото нямаше остойностяване и нямаше нито един договор за тези изхарчени пари. Сега искахме да заложим много ясно, че евентуалното водене на разговори за инвеститор към \"Белене\" трябва да няма държавна гаранция и всичко трябва да бъде на държавен принцип. БСП предложи вариант за отмяна на решението от 2012 година\", разкри председателят на парламентарната група на ГЕРБ. \"Ние винаги сме били отговорни и последователни и винаги сме казвали какви са целите, които сме могли да постигнем. ГЕРБ е единствената партия, която слага ограничения и критерии, за да не се налага държавата да плаща за проекта\", коментира Цветан Цветанов. \"Чехия, Унгария и Полша ще имат намаляване на кохезионния бюджет с 24%. А днес лидерът на опозицията говори за добрата политика на Вишеградската четворка. Това ли искаме и ние\", попита народният представител. \"Ние сме обединени в интерес на България и в интерес на това да има силна и обединена Европа. Не трябва да се акцентира на разминаванията, а да се видят резултатите, които постига правителството. Хубаво е да има различни мнения\", коментира лидерът на парламентарната група на ГЕРБ на въпрос за напрежението между министрите в кабинета. В предаването взе участие и депутатът от БСП Драгомир Стойнев. \"Ние се радваме, че управляващите еволюираха през годините. За жалост, бяхме осъдени за \"Белене\". Абсурдно е да се делим на леви и десни заради един проект, който ще ни осигури електроенергия за години напред. Въпросът е защо ни трябва \"Белене\" - не защото сме дали толкова пари до този момент и защото бяхме осъдени, както казват от ГЕРБ, този проект е нужен на страната, защото България ще има нужда от нови мощности. Ако искаме да останем независими, сега трябва да строим\", обясни той. По думите му държавата трябва да има по-голямо участие в проект, за да може цената на тока за домакинствата да бъде по-малка. \"Българското правителство нямаше позиция по темата за превозвачите. То върви винаги след събитията. Новината от днес е, че след 1 година министър-председателят благоволи да дойде в българския парламент. Господин Цветанов каза днес, че за нас било чест, че след 1 година министър-председателят е дошъл в парламента. Представяте ли си в какъв абсурд живеем\", добави Стойнев. Между двамата гости възникна напрежение и те си размениха остри реплики. \"Казаха се много неистини. Забравихте ли за Лясковец. Несериозно е да говорите за МВР точно вие\", негодува Цветанов. \"Вие погазихте директивите на ЕС за \"Южен поток\". Вие имахте възможността да реализирате \"Белене\". Нямахте подписан договор\", добави зам.-председателят на ГЕРБ. \"До този момент има 12 зададени въпроса към министър-председателя в парламента. Всичките те са върнати, за да бъдат отнесени към съответния ресорен министър. Днес премиерът се яви, защото имаше зададен въпрос от депутат на БСП. И какво получи той - едно заяждане\", възрази той. Страстите се разпалиха до такава степен, че Драгомир Стойнев се скара на водещия Бойко Василев, че дава повече време на Цветан Цветанов. \"БСП спекулира с информация\", скочи Цветанов. \"С кое спекулираме\", попита депутатът от БСП. \"С кохезионната политика. Вишеградската четворка ще има с 24% по-малък бюджет, а ние ще имаме 8% повече. Това не е ли успех\", заключи председателят на парламентарната група на ГЕРБ. Сподели:", "date": "2018.06.08", "title": "ОТ СУТРИН ДО ЗДРАЧ! ГЕРБ И БСП се хванаха гуша за гуша в национален ефир"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%82%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%B4%D0%B0-%D1%81%D0%B5-%D0%B2%D1%8A%D0%BE%D1%80%D1%8A%D0%B6%D0%B0%D1%82-%D1%81-%D0%BD%D0%B5%D1%80%D0%B2%D0%B8---%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D1%86%D1%8F%D0%BB%D0%BE-%D0%BB%D1%8F%D1%82%D0%BE-%D1%86%D0%B5%D0%BD%D1%82%D1%80%D0%B0%D0%BB%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-news756334.html", "text": "Булевард \"Руски\" се затваря, за да могат работниците от фирма \"Щрабаг\" да положат последен пласт асфалт в тази отсечка. Преди няколко дни строителите изкъртиха настилката около дъждоприемните шахти, за да ги повдигнат  и да подготвят всичко за окончателното асфалтиране. Ремонта ще продължи до октомври месец. Автобусите по линии №12, 16 и 18 временно си променят маршрутите в посока гарата, докато траят строително-монтажните работи. Рейсовете ще обикалят по бул. \"Васил Априлов\", където в последно време  трафикът е доста натоварен. В обратна посока няма промяна. Затворено за ремонт си остава западното платно на бул. \"Руски\" пред Бунарджика между ул. \"Ген. Данаил Николаев\" и \"Гладстон\". Източното платно в тази отсечка е двупосочно, а задръстванията са километрични, особено в час пик, затова е по-разумно шофьорите да си търсят други обходни пътища. Колони се точат по ул. \"Гладстон\" към центъра почти по всяко време на светлата част на деня. До този момент  за две година на бул. \"Руски\" е ремонтирано източното платно от колелото на гарата до ул. \"Гладстон\" и оттам до \"Преслав\", но и тук не е положен запечатващ пласт асфалт, което означава, че ще се наложи затваряне, пише \"Марица\". Работата на бул. \"Руски\" не приключва с тези отсечки. По договор строителите трябва да извършат ремонт на двете платна от ул. \"Преслав\" до бул. \"Шести септември\" и в обратна посока от \"Шести септември\" до ул. \"Ген. Данаил Николаев\". По силата на същия договор на \"Щрабаг\" е даден срок за приключване на всички ремонти до юли 2019 г. Сподели:", "date": "2018.06.08", "title": "Пловдивските шофьори да се въоръжат с нерви - ремонтират цяло лято централен булевард"}
{"url": "http://pik.bg/%D0%BC%D0%B8%D0%BA%D1%80%D0%BE%D0%B1%D1%83%D1%81-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D1%82%D0%B5%D0%B6%D0%BA%D0%BE-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news756333.html", "text": "Reuters, цитиран от \"Фокус\". Шестима души са загинали, а двама са тежко ранени след като микробус, превозващ иракски и сирийски мигранти се е сблъскал със стена и се е преобърнал на магистрала в северната част на Гърция, предава Сред загиналите има три деца на пет, девет и 12 години. Полицията съобщава, че трафикантът, превозващ мигрантите, също е загинал. В превозното средство са пътували 16 души. „Възможно е шофьорът да е изпуснал контрол над превозното средство. В момента тече разследване“, съобщи говорител на полицията. Националността на шофьора не е ясна, но микробусът е бил с полска регистрация, според данните на полицията. Двама души са в тежко състояние, а трети със „сериозни наранявания“. Те са настанени в болницата в град Кавала. Сподели:", "date": "2018.06.08", "title": "Микробус с мигранти катастрофира тежко, има загинали"}
{"url": "http://pik.bg/%D0%BD%D0%B0%D0%BF%D0%B0%D1%81%D1%82-%D0%BF%D1%80%D1%8A%D1%81%D0%BA%D0%B0%D1%82-%D1%81%D1%80%D0%B5%D1%89%D1%83-%D0%BA%D1%8A%D1%80%D0%BB%D0%B5%D0%B6%D0%B8-%D0%B2-%D0%BB%D0%BE%D0%BC-news756342.html", "text": "Със специален препарат срещу опасните насекоми ще бъдат напръскани всички зелени площи в парковете, училищните дворове, детските градини. По този повод от общината призовават животните да не се извеждат из паркове и градини. Това е второто пръскане срещу кърлежи в града. Първото е било през месец май. Отделно са предприети и пръскания срещу комари. За борбата с опасните насекоми и гризачи общината е отделила 46 000 лв. от бюджета си, допълниха от администрацията. В Лом вече започна наземно третиране на зелените площи срещу кърлежи, съобщиха от крайдунавската община. Сподели:", "date": "2018.06.08", "title": "Напаст! Пръскат срещу кърлежи в Лом"}
{"url": "http://pik.bg/%D1%81%D0%BF%D0%B8%D0%BF%D0%B0%D0%BD%D0%B8-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B8%D0%B7%D0%B2%D1%8A%D1%80%D1%88%D0%B8%D1%82%D0%B5%D0%BB%D0%B8-%D0%BD%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%B3%D1%80%D0%B0%D0%B1%D0%B5%D0%B6-news756261.html", "text": "Полицейски служители на ОДМВР-Сливен и РУ-Нова Загора започват работа по случая в края на миналата година след получен сигнал за въоръжен грабеж. Около 23:00 часа на 1 декември четирима маскирани влизат в частен дом в град Нова Загора. Четиримата привеждат в безпомощно състояние мъж и две жени, обитавали жилището, като ги заплашили с оръжие и им отнели мобилните телефони, докато търсили в къщата пари и ценности. След разследване и множество процесуално-следствени и оперативно-издирвателни действия от служители на ГДНП и ОДМВР-Сливен се е стигнало до ареста на трима от извършителите. На 5 юни са задържани П.И. на 41 години от град Сливен, криминално проявен за кражби, грабеж, палеж и изнудване, С.Ш. на 39 години от град София, криминално проявен за кражба и грабеж и П.В. на 40 години от село Зимница, криминално проявен за грабеж. Първоначално тримата са задържани за 24 часа, впоследствие с постановление на Окръжна прокуратура –Сливен им е наложена 72-часова мярка. Сподели:", "date": "2018.06.08", "title": "СПИПАНИ! Криминалисти задържаха извършители на въоръжен грабеж"}
{"url": "http://pik.bg/%D1%88%D0%BE%D0%BA-%D0%BC%D0%B8%D0%B3%D1%80%D0%B0%D0%BD%D1%82-%D0%B8%D0%B7%D0%BD%D0%B0%D1%81%D0%B8%D0%BB%D0%B8-%D0%B8-%D1%83%D0%B1%D0%B8-14-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F---%D0%B8%D0%B7%D0%B1%D1%8F%D0%B3%D0%B0-%D0%B2-%D0%B8%D1%80%D0%B0%D0%BA-%D0%BD%D0%BE-%D0%B3%D0%BE-%D1%85%D0%B2%D0%B0%D0%BD%D0%B0%D1%85%D0%B0-news756384.html", "text": "Германският вътрешен министър Хорст Зеехофер обяви, че в Майнц, е бил . Смята се, че заподозреният е през миналата седмица. Говорейки след конференция на министрите на вътрешните работи на германските федерални провинции, Зеехофер посочи, че Али Б., , заподозрян за убийството на момичето, е бил . Зеехофер допълни, че германското външно министерство е подало молба за екстрадиране на заподозрения. Въпросният иракчанин, който е , е през Турция заедно с 8-членното си семейство. Била е издадена международна заповед за арестуването му. , докато решението по неговия случай е било обжалвано, пише по темата \"Нюз.бг\" Тялото на момичето, идентифицирано в медиите само като Сузана, е било открито в сряда в близост до бежански център във Висбаден, където е живял иракчанинът. Аутопсията е показала, че тя е била . Младата възраст на жертвата . Също така бяха зададени въпроси за това, защо полицаите, отговорни за случая, им е отнело много време, за да намерят тялото ѝ и , издадени на различни имена. Случаят създаде голям политически скандал. По-рано днес, антиимигрантската партия \"Алтернатива за Германия\" се опита да проведе импровизирана минута мълчание за Сузана в Бундестага (германския парламент). Този ход беше осъден от другите партии като . мъж, издирван за разпит за убийството на 14-годишно момиче арестуван в Ирак избягал от Германия 20-годишен иракчанин арестуван в Северен Ирак кандидатствал за убежище и чиято молба за закрила в Германия е била отхвърлена избягал от Германия за Ирак На Али Б. му е било отказано правото на убежище, но му е било разрешено да остане в бежански център жертва на сексуално нападение шокира мнозина германци как заподозреният и неговото семейство са успели да напуснат Германия с документи и самолетни билети опит за инструментализиране на човешка трагедия Сподели:", "date": "2018.06.08", "title": "ШОК! Мигрант изнасили и уби 14-годишно момиче в Германия - избяга в Ирак, но го хванаха"}
{"url": "http://pik.bg/%D1%82%D0%BE%D0%B7%D0%B8-%D0%B7%D0%B5%D0%BB%D0%B5%D0%BD%D1%87%D1%83%D0%BA-%D0%BF%D0%BE%D0%BC%D0%B0%D0%B3%D0%B0-%D0%BC%D0%BD%D0%BE%D0%B3%D0%BE-%D0%B4%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B5%D0%BC-news756312.html", "text": "От древни времена, краставицата е известна с предимствата си. Като цяло краставицата се състои от вода и важни хранителни вещества, които имат съществено значение в тялото на хората. Краставицата, освен че е богата на витамини А и С, съдържа също силиций, който укрепва съединителната тъкан. Краставицата произхожда от Индия, а преди 5000 години тя е била използвана от древните народи в подножието на Хималаите. Освен че е добър за вашето здраве, този зеленчук стимулира загубата на килограми . Също така краставицата съдържа малко количество калории и има ниска енергийна стойност - тя е чудесен избор, ако сте на диета с контролиран прием на калории. Също така витамините и минералите в този зеленчук ще захранят вашите клетки, което означава, че ще имате повече контрол над глада. Това ще предотврати преяждането и ще намали желанието за сладко. Около 100 грама краставица съдържат само 16 калории. Това е логично, защото този зеленчук съдържа основно вода, а диетолозите казват, че сокът от краставици може да бъде от голяма полза в процеса на слабеене. Водата също така ускорява метаболизма, а консумацията на краставица ще има същия ефект. В допълнение, краставицата ще освежи кожата ви, ще успее да елиминира възпалението, да стимулира храносмилателните органи и да поддържа хидратирането на тялото. Не е необходимо да ядете краставица в сурова форма. Опитайте се да бъдете креативни и да добавите прясна или замразена краставица в напитката си. Тя се вписва идеално с неподсладена кокосова вода и лимонов сок. Можете също така да добавите листа от мента, които допълнително ще ви освежат през летните дни. Сподели:", "date": "2018.06.08", "title": "Този зеленчук помага много да отслабнем"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BD%D0%BE%D0%B2%D0%B8%D1%8F-%D0%B1%D1%8E%D0%B4%D0%B6%D0%B5%D1%82-%D0%BD%D0%B0-%D0%B5%D1%81-%D1%81%D1%8A%D1%87%D0%B5%D1%82%D0%B0%D0%B2%D0%B0-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%BF%D0%BE%D0%BB%D0%B8%D1%82%D0%B8%D0%BA%D0%B8-%D0%BE%D1%81%D0%BD%D0%BE%D0%B2%D0%BD%D0%B8-news756343.html", "text": "Министерството за Българското председателство на Съвета на ЕС 2018 Това е първият дебат на високо ниво за кохезионната политика след 2020 г., който се провежда след публикуването на проекта на новата Многогодишна финансова рамка и на секторните регламенти и предложения, затова той е изключително важен. Това заяви министър Лиляна Павлова по време на конференцията на високо ниво, посветена на кохезионната политика на ЕС - перспективи за конвергенция и устойчиви региони след 2020 г от календара на Българското председателство, съобщиха от пресцентъра на . Форумът бе открит от премиера Бойко Борисов, а домакин бе вицепремиерът Томислав Дончев. Министър Павлова бе модератор на втория панел на конференцията, в който участие взе еврокомисарят по бюджет и човешки ресурси Гюнтер Йотингер. „Кохезионната политика е един от основните приоритети на Българското председателство. Днешната конференция е продължение на усилията ни да осигурим форум за дискусия, на който широк кръг участници в кохезионната политика – от страните членки, Европейската комисия, Европейския парламент, Комитета на регионите до управляващите органи, регионалните и местните администрации, да могат да обменят своите виждания и идеи за перспективите на политиката в контекста на новите законодателни предложения на Комисията за следващия програмен период“, посочи министър Павлова. Тя подчерта, че конференцията дава възможност за анализ и преглед на направените предложения в повече дълбочина и да се навлезе в конкретика. „Това направи и Българското председателство - да бъдем активни и динамични, да работим активно по всяка една от темите. А когато се касае за бъдещето на Европа, на европейския бюджет, за бъдещето на кохезионната политика, сега е моментът да влезем в детайлите и в специфика“, каза още министър Павлова на форума на високо ниво. „По време на първия панел, модериран от вицепремиера Томислав Дончев, се изказаха позиции, че предложението за нова бюджетна рамка включва в себе си освен запазването на фокуса за сближаване, но и повишаването на конкурентоспособността, как да продължим да инвестираме в намаляване на различията, на младежката безработица, но и в същия момент по един добър начин то адресира новите политики и предизвикателства като миграция, сигурност, климатични промени“, заяви министър Павлова. Тя добави, че обявеното предложение за бюджетна рамка след 2020 г. дава една добра основа, върху която да направим дебат, за да може да се водят ползотворни преговори. Участниците в първия панел дадоха заявка новият бюджет да бъде по-модерен, по-динамичен, гъвкав и с по-опростени правила. „За мен е радост, че сред нас е еврокомисарят Йотингер, на когото благодаря за усилията, които положи при подготовката на новата бюджетна рамка и за тематичните разговори, които направи във всяка една от държавите. Неговият екип и Главна дирекция „Бюджет“ направиха и невъзможното, за да решат това сложно уравнение, и да предложат формула, която дава една добра основа за преговори. А тя осигурява възможност да се развият традиционните политики, да преодоляваме предизвикателствата, както и да разполагаме с необходимата гъвкавост“, каза още министърът за Българското председателство. По време на дискусията във втория панел се чу мнението на държавите членки и на Европейския парламент. Важна част от дискусията бяха новостите по отношение на Европейския социален фонд+. Също така бяха обсъдени новите възможности за продължаване насърчаването на инвестициите чрез финансови инстументи и след 2020 г. „Кохезионната политика ще запази дългосрочния си инвестиционнен характер. Тя осигурява реална добавена стойност за гражданите на ЕС и е реален пример за работещ инструмент за намаляване на различията помежду им, посредством което гарантира успеха на европейския модел“, заяви министър Павлова като обобщение от проведената дискусия. В оставащите три седмици Българското председателство ще положи максимални усилия за обсъждане на законодателните предложения в работните органи на Съвета с цел максимален напредък. Сподели:", "date": "2018.06.08", "title": "Лиляна Павлова: Предложението за новия бюджет на ЕС съчетава традиционните политики, основните предизвикателства и гъвкавост"}
{"url": "http://pik.bg/%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%B8%D1%82%D0%B5-%D1%81%D1%82%D0%B0%D0%B2%D0%B0%D1%82-%D0%B2%D1%81%D0%B5-%D0%BF%D0%BE-%D0%B7%D0%BB%D0%BE%D0%B2%D0%B5%D1%89%D0%B8-%D0%B1%D0%B0%D0%B1%D0%B0-%D0%B8%D0%B7%D1%82%D0%B5%D0%B3%D0%BB%D0%B8-5-%D0%B1%D0%BE%D0%BD%D0%B0-%D0%B8-%D0%B7%D0%B0%D0%B5%D0%B4%D0%BD%D0%BE-%D1%81%D1%8A%D1%81-%D0%B7%D0%BB%D0%B0%D1%82%D0%BD%D0%B8-%D0%BD%D0%B0%D0%BA%D0%B8%D1%82%D0%B8-%D0%B3%D0%B8-%D0%BE%D1%81%D1%82%D0%B0%D0%B2-news756260.html", "text": "Жителка на Хасково на възраст 75-години е станала жертва на телефонна измама, съобщи ОД на МВР - Хасково. Тя е била въведена в заблуждение по схемата \"съдействие на полицията\". Вчера по обяд непознат мъж се представил по телефона за полицай и успял да я убеди да събере пари за залавянето на престъпник. Жената изтеглила от банка наличните си 5000 евро и с още 300 лева и златни накити взела такси и според инстукцията оставила всичко на пейка в парк до болницата в Димитровград. Едва към 20 часа вечерта потърпевшата разбрала, че е била излъгана и подала сигнал в полицията. Както ПИК съобщи, жена на 65 години от София постави абсолютен рекорд преди дни, като даде на телефонни измамници 420 хиляди лева. Очевидно нищо не е в състояние да спре ало-измамите в България, нито пък да ограмоти хората да не се връзват на мошениците. Сподели:", "date": "2018.06.08", "title": "АЛО-ИЗМАМИТЕ СТАВАТ ВСЕ ПО-ЗЛОВЕЩИ: Баба изтегли 5 бона и заедно със златни накити ги остави под пейка  "}
{"url": "http://pik.bg/%D0%BD%D1%8F%D0%BC%D0%B0-%D0%BE%D0%BF%D1%80%D0%B0%D0%B2%D0%B8%D1%8F-%D0%B3%D1%80%D0%B0%D1%84%D0%B8%D1%82%D0%B0%D0%B4%D0%B6%D0%B8%D0%B8-%D0%BE%D0%BA%D0%B5%D0%BF%D0%B0%D0%B7%D0%B8%D1%85%D0%B0-%D0%BD%D0%B0%D0%B9-%D1%81%D1%82%D0%B0%D1%80%D0%B0%D1%82%D0%B0-%D1%87%D0%B0%D1%81%D0%BE%D0%B2%D0%BD%D0%B8%D0%BA%D0%BE%D0%B2%D0%B0-%D0%BA%D1%83%D0%BB%D0%B0-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news756346.html", "text": "Докато на Часовниковата кула екип на ОП \"Чистота“ премахва с пясъкоструйка последните драсканици, върху почистеното вече трасе от стълбите на \"Каменица“ към върха на Дановия хълм се появиха първите нови шарении със спрейове. \"Трета седмица чистим грозните надписи и рисунки, които почти плътно бяха покрили подходите и скалите на хълма. Освен че работата е трудоемка, и материалите не са евтини. Всяка година от 2013-а насам възстановяваме естествения вид на тепето, но за жалост резултатът е краткотраен“, оплака се директорът на \"Чистота“ Иван Стоянов. Като пример той посочи сградата на Пловдивското певческо дружество „Ангел Букорещлиев“, която отново е загрозена преди още да бъде събран отпадъкът от последното ѝ почистване преди дни. По инициатива на Стоянов заедно с Общинска полиция и ОП „Общинска охрана“ се координират по-засилени мерки за опазването на Дановия хълм от вандалщини. Сподели:", "date": "2018.06.08", "title": "Няма оправия! Графитаджии окепазиха най-старата часовникова кула в Източна Европа "}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B0-%D0%BE%D1%82-%D0%B5%D1%81-%D0%B0-%D0%BD%D0%B5-%D0%BE%D1%82-%D0%BE%D1%84%D1%88%D0%BE%D1%80%D0%BD%D0%B8-%D0%B7%D0%BE%D0%BD%D0%B8-news756251.html", "text": "Най-големите чуждестранни инвеститори в българската икономика са от Европейския съюз, позовавайки се на изказване на министъра на икономиката Емил Караниколов. Преките чуждестранни инвестиции в страната за периода януари - март 2018 г. възлизат на 179,1 млн. евро. За същия период на 2017 г. тези чуждестранни инвестиции в страната са в размер на 950,1 млн. евро. По държави, сред десетте страни с най-големи преки инвестиции , в България за 2017 г. преобладават държавите от Европейския съюз и няма нито една държава с преференциален данъчен режим . Най-големите нетни преки инвестиции в страната за януари - декември 2017 г. са от Холандия (875,7 млн. евро), Швейцария (126,6 млн. евро) и Германия (94 млн. евро), подчертава Караниколов. Делът на инвестициите от юрисдикции с преференциален данъчен режим в България през 2017 г. е незначителен и няма въздействие върху развитието на икономиката в страната, подчертава Караниколов. През последните години отчитаме възстановяване на нивата на преките чуждестранни инвестиции до нивата от периода преди началото на световната икономическа и финансова криза от 2008 г., заявява министърът. В потвърждение на данните, отчитаме значително нарастване на интереса към България като инвестиционна дестинация, особено в производството и бизнес услугите с висока добавена стойност, допълва той. Сподели:", "date": "2018.06.08", "title": "Най-големите инвеститори в България са от ЕС, а не от офшорни зони"}
{"url": "http://pik.bg/%D1%81%D0%BE%D1%84%D0%B8-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%BF%D0%BE%D1%81%D1%80%D0%B5%D1%89%D0%B0-%D0%B3%D1%80%D0%B8%D0%BD%D0%B3%D0%BE-%D1%81-%D0%BD%D0%BE%D0%B2%D0%B8-%D0%B7%D1%8A%D0%B1%D0%B8-news756318.html", "text": "С нова усмивка ще посрещне Софи Маринова своя приятел Гринго. Гаджето на изпълнителката трябва в следващите дни да излезе от затвора. Любимият на певицата прекара повече от осем месеца зад решетките. Сега той ще напусне килията, а ромската перла вече започна приготовленията по посрещането му. Софка всеки ден е на зъболекар, където си оправя зъбите. Тя иска да има нова усмивка и чисто бели и лъскави зъби, за да зарадва с тях своя любим Гринго. Софка има нови фасети, заради които трудно говори. \"Чакам го да излезе. Нямам търпение, то и не остана. Искам да си го гушна вкъщи\", призна Софка пред столичен всекидневник. Маринова разкри, че ще направи всичко възможно да направи Гринго щастлив. Тя ще му приготви куп гозби, които Давидов не е успявал да хапва в зандана. \"Той яде всичко, като мен е. Няма едно любимо ястие, затова ще му направя няколко\", каза Софи. Маринова вече е планирала и лятната почивка. Певицата и Тодор Давидов, както е името на Гринго, ще отмарят няколко седмици на морето. \"Ще събираме тен. Ще си лежим и ще си почиваме. Имаме нужда от това\", разкрива Софка, като подчерта, че ще плажува на родното Черноморие. Маринова призна, че покрай участието си в \"Капките\" е понаучила малко английски. В началото на предаването Софка не знаеше и дума от най-говорения по света език. След като на няколко пъти й се падаха образи, които пеят на английски, тя е прихванала част от тях и вече малко го разбира. \"Преживяването в \"Капките\" е уникално. Никога няма да забравя участието си. Беше много забавно. Смяхме се много\", добави Софи. Сподели:", "date": "2018.06.08", "title": "Софи Маринова посреща Гринго с... нови зъби"}
{"url": "http://pik.bg/%D0%BF%D0%BE%D0%BB-%D0%BC%D0%B0%D0%BA%D0%BA%D0%B0%D1%80%D1%82%D0%BD%D0%B8-%D0%B7%D0%B0%D1%89%D0%B8%D1%82%D0%B8-%D0%BA%D1%80%D0%B0%D0%B2%D0%B0%D1%82%D0%B0-%D0%BF%D0%B5%D0%BD%D0%BA%D0%B0-news756420.html", "text": "Легендарният музикант Пол Маккартни от групата \"Бийтълс\" защити кравата Пенка в социалната мрежа Фейсбук. \"Мисля, че би било много приятно да видим как помилват тази бременна крава. Не е направила нищо лошо\", написа Маккартни в личния си профил. Популярният музикант е споделил и линк към петиция в защита на Пенка. Припомняме, че крава избяга от стадото си и премина българо-сръбска граница. Пенка е собственост на Иван Харалампиев от кюстендилското село Кoпиловци. \"Според доктор от БАХ кравата веднага трябва да бъде умъртвена, а мотивите са, че е напуснала Европейския съюз и е отишла в друга държава\", разказа собстеникът. По български и европейски закони всяко живо животно, влязло в Европейския съюз от трета страна без документи, трябва да се конфискува и унищожи, за да се предотврати евентуална зараза. Сподели:", "date": "2018.06.08", "title": "Пол Маккартни защити кравата Пенка"}
{"url": "http://pik.bg/%D0%B0%D0%BB%D0%B0%D1%80%D0%BC%D0%B0-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5%D0%BD-%D0%B0%D0%B2%D1%82%D0%BE%D0%B1%D1%83%D1%81-%D0%BC%D0%B8%D0%BD%D0%B0%D0%B2%D0%B0-%D0%B6%D0%BF-%D0%BF%D1%80%D0%B5%D0%BB%D0%B5%D0%B7-%D0%BF%D1%80%D0%B8-%D1%81%D0%BF%D1%83%D1%81%D0%BD%D0%B0%D1%82%D0%B0-%D0%B1%D0%B0%D1%80%D0%B8%D0%B5%D1%80%D0%B0-news756419.html", "text": "Шофьор на училищен автобус минава жп прелез при спусната бариера, съобщи Би Ти Ви. Шофьорът, карал автобуса, е Йордан Попгерасимов. Всеки ден той вози деца с увреждания от и за Помощното училище в село Долно Драглище. Вчера, в 8:02 ч. попада в обектива на друг шофьор, който снима редица от коли, нарушаващи правилата. Сред минаващите при спусната бариера на жп прелез е и пълният с деца училищен автобус. „На бариерата имаше 3 – 4 коли, спрели пред мен, а влак няма – влакът е в 6:50 за Банско, а след това – чак в 12 на обяд. Почаках 5 минути и свирнах, че няма влак и колите тръгнаха”, е обяснението на Йордан. По думите му той е тръгнал след премерен риск, защото имало човек отвън, който да следи за евентуално преминаващ влак. И най-важното – бариерата често била развалена. „Да, това не е за първи път, бариерата пада често и иска хората да чакат с часове. И рискувах, няма проблем, не сме от вчера”, казва шофьорът. Според Кирил Караджов, директора на помощното училище в Долно Драглище, снимането на клипа от отсрещния шофьор е заради търсене на сензация. По думите му Йордан е надежден шофьор. Същевременно от БДЖ потвърдиха за bTV, че по времето на преминаване през жп прелеза е имало повреда в автоматичната сигнализация. При такива случаи обаче дежурният ръководител движение вдига бариерата, след като се убеди, че няма опасност от преминаващ влак. От Инспектората по образованието извършват проверка. Сподели:", "date": "2018.06.08", "title": "АЛАРМА! Шофьор на училищен автобус минава жп прелез при спусната бариера"}
{"url": "http://pik.bg/%D0%B5%D0%BA%D0%BE%D0%B7%D0%B0%D1%89%D0%B8%D1%82%D0%BD%D0%B8%D1%86%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%B2-%D0%B1%D0%BE%D0%B1%D0%BE%D0%B2-%D0%B4%D0%BE%D0%BB-%D1%81%D0%B5-%D1%82%D1%80%D0%BE%D0%B2%D1%8F%D1%82-%D0%B1%D0%B5%D0%B7%D0%B4%D0%BE%D0%BC%D0%BD%D0%B8-%D0%BA%D1%83%D1%87%D0%B5%D1%82%D0%B0-news756418.html", "text": "Най-често отравяне на бездомни кучета има в Бобов дол, сигнализират от неправителствената организация \"Дара\".  Жители на града подозират умишлени действия от страна на Общината, съобщи БНР. От Общината отказаха коментар. 8 досъдебни прозизводства са образувани от началото на годината в Кюстендилския регион за умъртвяване на кучета и животни, каза говорителят на Областната дирекция на полицията Катя Табачка. \"Сред тях са сигналите за убити кучета, за конете в планината Осогово, ранена котка. Има една приключила проверка за нанесена телесна повреда от домашно куче на жена и внучето й. В Областната дирекция има конкретно определени служители, които работят по разследването на престъпления по отношение на животни\". Сподели:", "date": "2018.06.08", "title": "Екозащитници алармират: В Бобов дол се тровят бездомни кучета"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%BE%D0%B2%D0%B5%D0%B4%D0%B5-%D0%B2%D0%B0%D0%B6%D0%B5%D0%BD-%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-news756415.html", "text": "Министър-председателят Бойко Борисов разговаря по телефона с полския си колега Матеуш Моравецки по искане на полската страна. Премиерът на Полша благодари на Бойко Борисов за активната работа на България по време на председателството на Съвета на ЕС и по-конкретно за усилията за поддържането на конструктивния диалог по актуалните европейски теми, съобщиха от правителствената пресслужба. Двамата правителствени ръководители обсъдиха и темите на предстоящия Съвет на енергийните министри на ЕС, който ще се състои в понеделник в Люксембург, както и въпроси, свързани с газовата директива. Сподели:", "date": "2018.06.08", "title": "ОТ ПОСЛЕДНИТЕ МИНУТИ! Премиерът Борисов проведе важен телефонен разговор"}
{"url": "http://pik.bg/%D0%BC%D0%B0%D0%BB%D0%BE%D0%BB%D0%B5%D1%82%D0%BD%D0%B8-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D1%81%D0%B5%D0%B4%D0%B0%D0%BB%D0%BA%D0%B8-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B0-%D0%B2-%D0%B5%D0%BB%D0%B5%D0%BD%D1%81%D0%BA%D0%BE-news756254.html", "text": "Две момчета от еленското село Майско са унищожили седалки и други елементи на местния стадион. Това са разкрили служители на полицейското управление в Елена. Сигнал за извършеното деяние е получен в четвъртък. От проведените незабавни действия по разследването е установено, че извършители са две момчета на 13 и 14 години от същото село. По случая е образувана преписка, която е подготвена за налагане на възпитателни мерки. Сподели:", "date": "2018.06.08", "title": "Малолетни потрошиха седалки на стадиона в Еленско"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%84%D0%B0%D1%82%D0%B0%D0%BB%D0%BD%D0%B0%D1%82%D0%B0-%D1%81%D0%B8%D0%BC%D0%BE%D0%BD%D0%B0-%D0%BD%D0%B0%D0%BF%D1%83%D1%81%D0%BA%D0%B0%D0%BB%D0%B0-%D0%B4%D0%B2%D0%B0-%D0%BF%D1%8A%D1%82%D0%B8-%D1%81%D1%82%D1%80%D0%B5%D0%BB%D0%B5%D1%86%D0%B0-%D0%BF%D1%80%D0%B5%D0%B4%D0%B8-%D0%BC%D0%B5%D0%BB%D0%B5%D1%82%D0%BE-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news756401.html", "text": "Красивата Симона Тодорова два пъти си е тръгвала от квартирата на Михаил Станчев, който е задържан за кървавата драма в Слънчев бряг. В събота вечер той екзекутира бизнесмена Коста Николов в луксозния му „Мерцедес” пред хотел „Сън Вилидж”, а след това простреля Симона в лявото слепоочие. По-късно мъжът беше задържан на границата с Турция. Според разследващи, мотивът за стрелбата е необуздана ревност спрямо девойката. „Симона и Михаил са живели заедно 7 дни в началото на месец май в неговата квартира в Слънчев бряг, след това тя е напуснала. После се е върнала за още два дни, но отново си е тръгнала. С Михаил не са се карали, единственото оплакване от нейна страна е, че работодателят й я тормози”, каза за Бургасинфо защитникът на Михаил Станчев – адв. Красимир Кацарски. Работодателят на момичето е 54-годишният бизнесмен Коста Николов, притежател на игрални зали и казина, който по данни на разследващите от една страна е бил груб със Симона, а от друга галантен, като я е канел на срещи и вечери. Именно към него полетяха куршумите, изстреляни от Михаил. По думите на адв. Кацарски Михаил няма да обжалва мярката си за неотклонение – задържане под стража. Според защитника му младият мъж съжалява за убийството на бизнесмена и стрелбата по Симона. В съдебната зала самият Михаил заяви, че не знае защо е стрелял в девойката и не си спомня. Към момента състоянието 22-годишната Симона, която беше простреляна в главата, остава стабилно. След инцидента момичето бе откарано в УМБАЛ Бургас в кома, а екип неврохирурзи я оперира до 3 часа сутринта в неделя. Тя бе поставена под медикаментозна кома, а в сряда следобед започна да се връща в съзнание. В момента диша самостоятелно и е в съзнание. Лекарите се надяват в следващите дни да започне нейното социализиране или опити за вербална комуникация със заобикалящите я. Все още е рано да се каже какви са уврежданията и колко време ще продължи възстановяването й, но жизнените й показатели към момента са стабилни, което е успех. Сподели:", "date": "2018.06.08", "title": "НОВИ РАЗКРИТИЯ! Фаталната Симона напускала два пъти стрелеца преди мелето в Слънчев бряг"}
{"url": "http://pik.bg/%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D1%8F-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8-%D1%81%D0%B5-%D0%B1%D0%B8%D1%85%D0%B0-%D0%B7%D0%B0-%D0%BA%D1%8A%D1%89%D0%B0-%D0%B2-%D1%88%D1%83%D0%BC%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-news756323.html", "text": "Англичани влязоха в спор и се сбиха за имот в шуменското село Върбак, досущ като нашенци. Сигналът, че се бият чужденци, бил подаден в МВР след 18,30 часа вчера. Към мястото бил насочен полицейски екип, но двамата мъже-адаши и на възраст около 50 г. вече си били нанесли травми. Било изяснено, че Пол С. и Пол Н. водят съдебен спор за къща. Единият започнал да извършва ремонт и строителни подобрения, въпреки че делото не било приключило и това накарало Пол Н. да потърси сметка на сънародника си. Започнал да снима с телефона си и това ядосало домакина. В спора се намесила и една от съпругите. Пол С. нанесъл удари с юмруци и крака на неканения гост. На мястото била извикана Спешна помощ и линейка откарала бития в шуменската болница, съобщава \"Труд\". Там медици установили изкълчване на ръка и комоцио. Образувано е досъдебно производство, както за нанесената телесна повреда, така и за самоволните строителни дейности по спорния имот, съобщават от полицията. Сподели:", "date": "2018.06.08", "title": "ИНТЕГРАЦИЯ! Англичани се биха за къща в шуменско село"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D0%B4%D1%8A%D1%80%D0%BF%D0%B0-%D1%83%D1%88%D0%B8%D1%82%D0%B5-%D0%BD%D0%B0-%D0%BA%D0%BE%D0%BD%D1%81%D1%83%D0%BB%D0%B0-%D0%B2-%D0%BE%D0%B4%D1%80%D0%B8%D0%BD-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%87%D0%B5%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%80%D0%B5%D1%82%D0%B8-%D0%BC%D0%B0%D1%80%D1%82-news756324.html", "text": "На генералния консул на България в Одрин е отправена строга забележка във връзка със ситуацията около честването на националния празник Трети март. Това каза вицепремиерът и министър на външните работи Екатерина Захариева в рамките на парламентарния контрол в отговор на въпрос на депутата Иво Христов, който коментира, че решението на консула Васил Вълчев да отмени планираната празнична културна програма е предизвикало негативна реакция. Захариева уточни, че това негово действие ще бъде взето предвид и при годишното му атестиране. Разграничихме се от действията на генералния консул в Одрин и поисках писмено обяснение за решението за промяна на организацията на провеждането на честването на националния празник, обясни Захариева. Той е обяснил, че в късния следобед на 2 март е бил информиран от областната управа в Одрин, че, заради загиналите турски войници на 1 март, на 3 март са отменени публичните мероприятия на обществени места, а не е провел стандартната съгласувателна процедура заради липса на време. Обясненията не са приети, още повече, че в средата на февруари са изпратени указания на генералните консулства, че обществените и публични мероприятия следва да се съгласуват с посолствата в съответната страна, посочи вицепремиерът. Сподели:", "date": "2018.06.08", "title": "Външно дърпа ушите на консула в Одрин заради скандала с честването на Трети март"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B0-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0-%D1%82%D1%80%D1%8A%D0%BC%D0%BF-%D0%B7%D0%B0%D1%80%D0%B0%D0%B4%D0%B8-%D1%80%D1%83%D1%81%D0%B8%D1%8F-news756421.html", "text": "AFP, цитирана от \"Фокус\". Екипът на президента на Франция Еманюел Макрон съобщи, че европейските страни членки на „Г-7“ единодушно са против предложението на президента на САЩ Доналд Тръмп Русия да се върне обратно в групата, предава Макрон, германският канцлер Ангела Меркел, британският министър-председател Тереза Мей и новият италиански министър-председател Джузепе Конте са се разбрали за обща позиция по Русия по време на техните разговори в кулоарите на срещата на високо равнище на Г-7, която се провежда в Канада. „Общата европейска позиция е срещу завръщането на Русия“, заяви високопоставен асистент на Макрон. Той допълни, че лидерите са открити към „възможността за установяване на диалог с Москва“. Конте по-рано посочи, че би подкрепил предложението на Тръмп. Сподели:", "date": "2018.06.08", "title": "Европа бойкотира Тръмп заради Русия"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%BF%D0%BE%D0%BB%D1%8F%D1%80%D0%BD%D0%B0-%D0%BC%D0%B5%D1%87%D0%BA%D0%B0-%D0%BF%D1%80%D0%B5%D1%8F%D0%B4%D0%B5-%D1%81-%D1%88%D0%BE%D0%BA%D0%BE%D0%BB%D0%B0%D0%B4-%D0%B8-%D1%81%D0%B5-%D0%B7%D0%B0%D0%BA%D0%BB%D0%B5%D1%89%D0%B8-%D0%B2-%D0%BF%D1%80%D0%BE%D0%B7%D0%BE%D1%80%D0%B5%D1%86-%D0%B2%D0%B8%D0%B4%D0%B5%D0%BE-news756321.html", "text": "Гладна бяла мечка се наяде с шоколад в хотел в норвежкия град Шпицберген, а след това при опита си да излезе се заклещи в прозорец, съобщава \"Дейли Мейл\". Служителка на хотела Radio Adventure Hotel открила мечката, която влязла през отворена врата, но след това вратата била затворена и животното се опитало да излезе през прозореца. Мечката обаче се заклещила и жената повикала помощ, която дошла с хеликоптер. При шума от машината мечката успяла да мобилизира сили и да се измъкне, след което побягнала към морето. Сподели:", "date": "2018.06.08", "title": "КУРИОЗ! Полярна мечка преяде с шоколад и се заклещи в прозорец (ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BD%D0%BE%D0%B2%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F---%D0%B4%D0%BE%D0%BA%D0%B0%D1%82%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B3%D0%BE-%D0%B4%D0%B8%D1%80%D0%B8-%D0%BF%D0%B5%D0%BB%D0%BE%D0%B2-%D1%81%D1%8A%D1%80%D1%84%D0%B8%D1%80%D0%B0%D0%BB-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news756408.html", "text": "Докато полицията издирвала под дърво и камък избягалите затворници Владимир Пелов и Радослав Колев, застреляният в родния му Ботевград рецидивист Пелов, е сърфирал във Фейсбук. 10 дни след бягството си от софийския пандиз, Пелов се свързал с Веселка Петкова - писал й във Фейсбук. Жената разказала пред разследващите, че е била интимна с него, но се уплашила и затова ги приела в дома си. Нещо повече - Владимир и Радослав са имали ключове от апартамента и излизали почти всяка вечер. На 3 юни вечерта обаче Пелов се прибрал сам, разказва Нова телевизия. Обяснил на Веселка, че дружката му е тръгнал към София. Поне двама души са видели мъж в канала на реката, която минава през града, мъжки силует. Почти сигурно е, че това е бил Владимир Пелов. Те обаче не подали сигнал до полицията. \" \", каза по телефона едно от децата на Веселка - синът й Стоян. Момчето споделя, че ги е страх: \"Не само от него, а и от човека, който Пелов е прострелял\". \"Сестра ми я е страх, не ходи на училище, не смее да ходи никъде\", сподели още Стоян Петков. Първоначално тя казала,че се страхува за нейния живот и за живота на близките й, но в края на април ги приела в дома си. Рецидивистите дошли само с една раница на гърба си, в която имало граната и тротилови пресовки. Майка ми е много изплашена. Стресирана е. Постоянно има проблеми с нервите. Цялото семейство се страхуваме. Никъде не излизаме Сподели:", "date": "2018.06.08", "title": "ЕКСКЛУЗИВНО! Нови шокиращи разкрития - докато полицията го дири, Пелов сърфирал във Фейсбук"}
{"url": "http://pik.bg/%D0%BE%D0%B3%D0%BB%D0%B5%D0%B4%D0%B0%D0%BB%D1%86%D0%B5-%D1%8F-%D0%BA%D0%B0%D0%B6%D0%B8-%D0%BA%D0%BE%D1%8F-%D0%B5-%D0%BD%D0%B0%D0%B9-%D1%8F%D0%BA%D0%B0%D1%82%D0%B0-%D0%BF%D0%BE%D0%BB%D0%B0-%D0%B7%D0%B0-%D0%BB%D1%8F%D1%82%D0%BE%D1%82%D0%BE-%D1%81%D0%BD%D0%B8%D0%BC%D0%BA%D0%B8-news756313.html", "text": "Полите винаги са били идеални за дневните модни комбинации, защото те не само ни правят да изглеждаме женствени, но и ни изпълват със самочувствие. От друга страна, няма по-добър избор за тях за летните горещини и тъй като времето постоянно се затопля, е време да разберете кой модел ще бъде най-популярен през това лято. Vintage моделите се връщат постоянно на мода и този път, в горната част на списъка е денимът. Това е полата, която може да се види навсякъде около нас. Най-хубавото на тези поли е, че можете да ги носите през цялата година и факта, че те изглеждат великолепно буквално във всяка дължина. Сподели:", "date": "2018.06.08", "title": "ОГЛЕДАЛЦЕ, Я КАЖИ! Коя е най-яката пола за лятото (СНИМКИ)"}
{"url": "http://pik.bg/%D0%B1%D1%83%D0%B9%D1%81%D1%82%D0%B2%D0%B0%D1%89%D0%B0-%D0%BD%D0%B0-%D0%B1%D0%BE%D1%80%D0%B4%D0%B0-%D0%B6%D0%B5%D0%BD%D0%B0-%D0%BF%D1%80%D0%B8%D0%B7%D0%B5%D0%BC%D0%B8-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%BF%D1%8A%D1%82%D0%BD%D0%B8%D1%87%D0%BA%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%88%D0%B8%D0%BB%D0%B0-%D1%87%D0%B5-%D1%89%D0%B5-%D1%83%D0%B1-news756233.html", "text": "Самолет, летящ от австралийския град Мелбърн до австралийския град Пърт, се приземи аварийно заради заплашително поведение на пътничка, предадоха световните агенции, цитирани от БТА. Самолетът на авикомпания \"Virgin Australia\" кацнал в Аделайда. Причината била пасажерка, която започнала да вика, че иска да излезе от самолета и заплашила да убие останалите пътници, ако искането й не бъде удовлетворено. След приземяването на самолета в него се качили петима полицаи, които ескортирали жената. Самолетът продължил пътя си за Пърт. Инцидентът става след присъждането на 12 години затвор на мъж от Шри Ланка, който казал, че ще взриви бомба в самолет на малайзийските авиолинии от Мелбърн до Куала Лумпур през май. Той беше озаптен от екипажа и пътници. След като самолетът се върна в Мелбърн, мъжът бе обискиран и у него не бе открито взривно устройство. Той обаче бе първият осъден според новия закон, предвиждат строги наказания за опит за похищение или заплашване на сигурността на самолет. Сподели:", "date": "2018.06.08", "title": "Буйстваща на борда жена приземи аварийно самолет в Австралия! Пътничката заплашила, че ще убива"}
{"url": "http://pik.bg/%D0%BA%D1%80%D1%83%D1%82%D0%B8-%D0%BC%D0%B5%D1%80%D0%BA%D0%B8-%D0%B0%D0%B2%D1%81%D1%82%D1%80%D0%B8%D1%8F-%D0%B7%D0%B0%D0%BA%D1%80%D0%B8%D0%B2%D0%B0-%D0%B4%D0%B6%D0%B0%D0%BC%D0%B8%D0%B8-%D0%B8-%D0%B5%D0%BA%D1%81%D0%BF%D1%83%D0%BB%D1%81%D0%B8%D1%80%D0%B0-%D0%B8%D0%BC%D0%B0%D0%BC%D0%B8-news756307.html", "text": "Австрийският консервативен канцлер Себастиан Курц обяви днес, че страната му ще експулсира няколко финансирани от чужбина имами и ще затвори седем джамии като мярка за борба с \"политическия ислям\", предаде Франс прес. \"Паралелните общества, политическият ислям и радикализацията нямат място в нашата страна\", заяви на пресконференция Курц. Ще бъде закрита джамия, управлявана от турска крайнодясна организация, и шест джамии, управлявани от Арабската религиозна общност, предаде ДПА. По данни на ДПА властите преразглеждат визите на 40 духовници, членове на организацията Австрийски турски ислямски съюз (АТИБ). Една от джамиите, подлежащи на закриване, принадлежи на АТИБ, която е свързана с Дирекцията по религиозните въпроси в Турция (Диянет). Въпреки че австрийските закони забраняват чуждестранно финансиране на имамите, АТИБ е намерила начин да заобиколи забраната, каза министърът на културата Гернот Блюмел. В тази джамия в началото на месеца деца във войнишки униформи направиха възстановката на битката при Галиполи от Първата световна война. Снимки от възстановката, на които децата развяват турски знамена или се преструват на загинали в битката, разтревожиха австрийската политическа класа. Арабските джамии се закриват заради информации, че в тях се проповядват салафитски възгледи, каза министър Блюмел. Сподели:", "date": "2018.06.08", "title": "КРУТИ МЕРКИ! Австрия закрива джамии и експулсира имами"}
{"url": "http://pik.bg/%D0%BA%D0%BE%D0%B1%D1%80%D0%B0%D1%82%D0%B0-%D0%BF%D0%BE%D0%B1%D0%B5%D1%81%D0%BD%D1%8F-%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B0%D0%BB%D0%B5%D0%BD%D0%B8%D1%8F-%D0%BC%D0%B0%D1%87-%D0%B2-%D1%81%D0%BE%D1%84%D0%B8%D1%8F-news756288.html", "text": "Кубрат Пулев отговори на атаката на Еди Хърн и Дилиън Уайт, които отказаха боя в София, тъй като на Кобрата не можело да се има доверие и мач в България не било добра идея. Българският боксьор излезе със съобщение в английската версия на официалния си сайт, в която разкрива своята гледна точка за пропадналия елиминационен мач за определяне на официалния претендент за световната титла на IBF. Очаквах Уайт и хората му да избягат от мача, но не очаквах да са такива ла*няни актьори. Те са крайни манипулатори и пълни шизофреници. Не мога да повярвам на това, което чувам и начина, по който решиха да избягат от мач в България. През цялото време Хърн говореше за преговори и как все още искали да ме докарат във Великобритания, при това след като вече беше определена дата и място от победителя в търга. Предоставихме им договор към IBF, който те не подписаха. За какви преговори говорим? Това не е пазар, това са правилата – вие загубихте наддаването. Какво повече има да се говори. Що за нелогично твърдение това, че ние не сме имали парите. Ха-ха. Ние спечелихме търга за мача с почти двойно по-голяма оферта. Никой не иска да се бие с Дилиън? Вие сте ненормални! Никога не съм отказвал и все още искам да се бия с него. Дилиън, ако Хърн те подвежда по някакъв начин, нека ти го кажа лично – все още те чакам в България, за да те изкарам от лудостта и да те върна на земята. Сподели:", "date": "2018.06.08", "title": "Кобрата побесня след проваления мач в София"}
{"url": "http://pik.bg/%D0%B4%D0%B5%D1%80%D0%BC%D0%B0%D1%82%D0%BE%D0%BB%D0%BE%D0%B3-%D0%B5%D0%B4%D0%B2%D0%B0-30-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BF%D0%BE%D0%BB%D0%B7%D0%B2%D0%B0%D1%82-%D1%81%D0%BB%D1%8A%D0%BD%D1%86%D0%B5%D0%B7%D0%B0%D1%89%D0%B8%D1%82%D0%BD%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8-news756238.html", "text": "UVA-лъчите на Слънцето са по-опасни за кожата ни. Те навлизат по-дълбоко в кожата и могат да предизвикат изменение на структурата й. Обвиняват ги, че са причина за стареенето на кожата. Това каза дерматологът Наталия Боянова в ефира на бТВ. Тя разясни, че колкото е по-светла кожата ни, това означава, че имаме по-малко меланин. Това е естественият слънцезащитен филтър, който пази кожата ни. Колкото е по-светла кожата ни, толкова по-голяма защита ни трябва. В България сме от 2-ри до 3-ти тип и се нуждаем от слънчева защита около 20-30 до 50 фактор“, стана ясно от думите й. Дерматологът обясни и какво представлява защитния фактор. „Ако се изложим на слънчевите лъчи без защита и изгорим за 5 минута, то ако сложим 10 фактор, означава колко пъти ни защитава на слънце определен крем. Например умножаваме тези 5 минути по 10“. Според проучване едва 30% от населението в страната ни ползва слънцезащита на плажа. „Това е твърде малко. Затова се наблюдава тенденция за увеличаване на броя на хората с проблеми на кожата заради силното слънце. Има парфюми, които причиняват проблеми на кожата, както и някои силни лекарства“, каза още д-р Боянова. Сподели:", "date": "2018.06.08", "title": "Дерматолог: Едва 30% от българите ползват слънцезащитни продукти"}
{"url": "http://pik.bg/%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%BE%D0%BC%D0%B0%D0%BD%D0%B4%D0%B8%D1%80%D0%BE%D0%B2%D0%B0%D0%BC%D0%B5-757-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D0%BE-%D1%8E%D0%B6%D0%BD%D0%BE%D1%82%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-%D0%B7%D0%B0-%D0%BB%D1%8F%D1%82%D0%BE-2018-news756292.html", "text": "757 полицаи от вътрешността на страната са командировани по Южното Черноморие, за да гарантират сигурността на туристите през лято 2018. Това съобщи току-що вътрешният министър Валентин Радев на брифинг в Бургас. Радев изтъкна, че е надградена и системата за видеонаблюдение в най-големия курорт – Слънчев бряг. „Мерките, които са работили добре са повторени. Малко са новите нюансите, но общо взето обстановката не се променя много. Сезонът ще започне по-рано тази година, според предварителните резервации. Не очакваме трусове, засега”, каза още вътрешният министър. Министърът на туризма Николина Ангелкова бе категорична, че не е нарушила закона по никакъв начин с предложението 20 дка в Слънчев бряг да бъдат с променен статут – от публична държавна в частна държавна собственост. Това била процедура, която върви от години и са спазени всички изисквания, подчерта Ангелкова. По отношения на предстоящите проверки за шум в курорта министърът на туризма призова това да не пречи на туристическия сезон, а за законността на плажните дискотеки уточни, че институциите трябва да се произнесат. „Миналата година имаше проверка от РДНСК отново по сигнал на вицепремиера Валери Симеонов и те установиха, че заведенията изцяло отговарят на схемата”, припомни Ангелкова. Министърът на туризма подчерта, че тази година е забранена т.нар. –подвижна алейна търговия – на собствениците на влечуги и папагали, които ги дават на туристи срещу заплащане. Контролът ще се осъществява от Слънчев бряг АД. Сподели:", "date": "2018.06.08", "title": "Вътрешният министър: Командироваме 757 полицаи по Южното Черноморие за лято 2018"}
{"url": "http://pik.bg/%D1%87%D0%B5%D1%80%D0%B5%D1%88%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%BE%D1%82-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%B0-%D1%81%D0%BA%D0%BE%D1%87%D0%B8%D1%85%D0%B0-%D1%81%D1%80%D0%B5%D1%89%D1%83-%D0%B5%D0%B4%D0%BD%D0%BE%D0%B4%D0%BD%D0%B5%D0%B2%D0%BD%D0%B8%D1%82%D0%B5-%D1%82%D1%80%D1%83%D0%B4%D0%BE%D0%B2%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B8-news756269.html", "text": "Общо 42-ма граждани се срещнаха с Мая Манолова в изнесената приемна в Кюстендил в рамките на 1 час, но само 3-ма от тях бяха черешопроизводители. 7 души оставиха писмени жалби, входирани са и 3 колективни жалби. “Проблемът не е в цената за килограм череши, а че 80% от продукцията ни ще остане по дърветата. Нямаме къде да я реализираме. Не са виновни изкупвачите, ние свикнахме да плюем срещу тях, в момента тези хора в Копиловци са единствените, които изкупуват череши. Но аз ги разбирам, те имат възможност да изкупят определени количества, разполагат с толкова мощности. Проблем са и еднодневните договори, аз примерно имам 50 берачи в градината, повечето от малцинствените групи, трябва да назнача 1 човек да ги обикаля от череша на череша да ги кара да подписват договори, което оскъпява допълнително продукцията ни”, коментира председателят на Сдружението на черешопроизводителите Ивайло Борисов. “Друг проблем при малцинствата е, че много от тях дори нямат лични карти, защото са взели заеми и документите, предполагам, са им при лихвари. Освен това при заплащане на техния труд от 40 ст. за килограм за нас не остава нищо”, коментира Борисов, който има голям черешов блок на изхода на Кюстендил. Според него еднодневните трудови договори свалят себестойността на черешите със 7 ст. за кг. “Държавата също не оказва достатъчно подкрепа. По една от мерките получаваме на декар подпомагане от държавата в размер на 120 лева, а аз влагам по 250 лева. Няма никаква печалба. Изкупната цена трябва да бъде поне 1 лев, за да бъдем ако не на печалба, то поне да не сме загуба”, коментира още Ивайло Борисов. “Няма да се стигне до протести, но просто плодовете ще останат по дърветата и няма да се оберат”, добави още той. С малък черешов масив се занимава Иво Велинов. “Аз нямам финансова възможност да ангажирам берачи на череши и предпочитам да си ги обера сам, тъй като цена от 40 ст. за килограм на берач ми е много. От другата година обаче мисля повече да не се занимавам с овощарство”, заяви Велинов. “Цените на ранните череши бяха народни, но кампанията мина, без дори да бъде изкупен и един килограм. Символични количества заминаха за прясна консумация, останалите останаха по дърветата. Изпитваме затруднения и за берачи, колегите се питаме помежду си. Трудно се намират и 20 души. Берачите са кът и заради изискването за еднодневни трудови договори. По-добре да ми останат черешите по дърветата, отколкото да ме глобят. Идват и проверяват, ако 10 са с договори, а другите не са, защото нямат лични карти да им ги подготвиш, и Инспекцията по труда те глобява 5000 лева на човек”, каза председателят на Сдружението на черешопроизводителите. Санкцията за липса на какъвто и да било трудов договор е от 1500 до 15 000 лева за юридическите лица. Покачва се напрежението около черешовата кампания в Кюстендил. За това алармира и омбудсманът Мая Манолова след срещата вчера в града под Хисарлъка. Стопаните са поставени в ситуация да търпят сериозни загуби, след като продукцията не се изкупува, а цените на плода са твърде ниски. Манолова беше категорична, че без намесата на държавата хората от бранша са обречени на фалит, тъй като търпят сериозни загуби заради липсата на преработвателни предприятия и ниската изкупна цена на черешите. “В момента наличните предприятия на практика извиват ръцете на черешопроизводителите, купуват под себестойност, защото в са в привилегировано положение на пазара”, каза Мая Манолова. Според нея крайно време е да има подкрепа от страна на държавата за предприятия, които да преработват произвежданата продукция. Освен това е необходима корекция в критериите на Министерство на земеделието и храните, с което при кандидатстване по проекти да се дават повече точки за райони, произвеждащи череши. Мая Манолова беше категорична, че трябва подкрепа за инвестиции, подкрепа за сдруженията на черешопроизводителите, както и ясен и конкретен разговор за това на какво може да разчитат стопаните като подкрепа от страна на държавата. Сподели:", "date": "2018.06.08", "title": "Черешопроизводители от Югозапада скочиха срещу еднодневните трудови договори"}
{"url": "http://pik.bg/%D0%B3%D0%B5%D0%B9-%D0%B4%D0%B0-%D1%81%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%BD%D0%B5%D1%81-%D0%B8%D0%B2%D0%B0%D0%B9%D0%BB%D0%BE-%D0%BF%D0%B5%D0%BD%D1%87%D0%B5%D0%B2-%D1%82%D0%B8-%D1%83%D0%B4%D0%B2%D0%BE%D1%8F%D0%B2%D0%B0-%D0%BA%D0%B8%D0%BD%D1%82%D0%B8%D1%82%D0%B5-%D0%BC%D0%B2%D1%80-%D1%82%D0%B5-%D0%BF%D0%B0%D0%B7%D0%B8-%D1%81-1000-%D0%BF%D0%BE%D0%BB%D0%B8%D1%86%D0%B0%D1%8F-%D0%B0-%D0%BD%D0%B0-news756248.html", "text": "Същият този преди време ревеше, че в България нямало условия за бизнес, че държавата му пречела, че непрестанно го прецаквали. Извъди се и официален меценат на гейовете. Сутринта се похвали по телевизията: \"Аз съм за каузата им, искам да осиновяват деца, да има еднополови бракове. Това обаче без пари няма как да стане. Затова всяка стотинка, която съберат като дарение или помощ покрай \"София прайд\", аз ще я удвоявам...\" Беше се пременил в розова фланелка с логото на фирмата му за монтиране на катерачески стени. Да вземе тогава да продава стоката си само на обратни - Егати наглостта, егати чудото. Като имаш излишни кинти, байно, дай ги за благотворителност, за нещо полезно. Хиляди измират без лекарства, ровят по кофите, изнемогват, живеят в унижения и лишения. Не ти ли е малко неудобно да се изтъпаниш в студиото и да се фуклявиш: вижте ме колко съм прогресивен, сега си е*ало майката, щот са много готини, пукайте се, тъпи консерви... Добре, решил си да даряваш - прави го в тишина. Необходимо ли е да ожесточаваш, да противопоставяш, да разделяш? Това ли е посланието, което отправя \"честното предприемачество\" към населението - ще меценатстваме, ако обърнете резбата? Видя се колко му пречат. Така му пречат, че се чуди как да си пропилее парите на вятъра и за ония, дето (му) духат. Изобщо \"онеправданите\" педерунгели тая година живи да ги оплачеш. Ивайло Пенчев ще им удвоява приходите, МВР ще ги охранява с 1200 полицаи срещу 150 000 лв. от държавния бюджет, Столична община им монтира безплатно съоръженията. В същото време в Ботевград имало само 35 полицаи на щат. Това била причината Това се нарича модерна справедливост по европейски стандарти. Гей да си в България днес. Сподели:", "date": "2018.06.08", "title": "ГЕЙ ДА СИ В БЪЛГАРИЯ ДНЕС. Ивайло Пенчев ти удвоява кинтите, МВР те пази с 1000 полицая. А народеца - цигани го яли..."}
{"url": "http://pik.bg/%D0%B1%D0%B0%D1%88%D0%B0%D1%80-%D1%80%D0%B0%D1%85%D0%B0%D0%BB-%D1%81%D1%82%D0%B0%D0%BD%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%B5%D0%BD-%D0%B1%D0%BE%D1%81-news756257.html", "text": "Башар Рахал оглави университетската телевизия \"Алма матер\" на Софийски университет \"Свети Климент Охридски\". Начело на медията актьорът е застанал още на 1 юни, като съчетава ангажиментите си там със снимките на нов български сериал. Продуцент на епизодите е Ян Янев (\"Живи легенди\", \"Чужденецът\"). Действието ще се завърти около брокерска къща, а Бахар там отново ще го раздава като шеф, пише \"Монитор\". \"Благодаря на всички, които работиха за каузата да има обществена телевизия \"Алма матер\" с програма за образование, култура и младежки политики. Благодаря за всички мои студенти и колеги, които работиха и вярваха в тази кауза, които нито за миг не ме изоставиха в тази невъзможно мисия. Повярваха ни и ни подкрепиха само европейските институции\", написа в социалните мрежи досегашният директор на телевизията доц. Светлана Божилова. Сподели:", "date": "2018.06.08", "title": "Башар Рахал стана телевизионен бос"}
{"url": "http://pik.bg/%D0%BC%D0%B0%D0%BC%D0%B0-%D0%B3%D0%BE-%D0%B8%D0%B7%D0%B4%D0%B0%D0%B4%D0%B5-%D1%80%D0%BE%D0%BD%D0%B0%D0%BB%D0%B4%D0%BE-%D1%81%D1%82%D1%8F%D0%B3%D0%B0-%D1%81%D0%B2%D0%B0%D1%82%D0%B1%D0%B0-%D1%81%D0%BB%D0%B5%D0%B4-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D1%81%D0%BD%D0%B8%D0%BC%D0%BA%D0%B8-news756264.html", "text": "Още през септември миналата година се заговори, че Кристиано Роналдо е направил предложение за брак на майката на четвъртото му дете Джорджина Родригес. Светските медии в Португалия дори предположиха, че сватбата ще бъде след Световното първенство в Русия това лято. Майката на футболната звезда потвърди тези предположения. По повод участието на Кристиано в Мондиала, португалски журналисти се срещнаха с Мария Долорес. В интервюто не става дума за спортните постижения на Роналдо, а за личния му живот и за живота на семейството му. Мария признава, че е много доволна от Джорджина. \"Тя е майка на моята внучка. Тя все още не е моята снаха, но скоро ще бъде\", намекна за предстояща сватба майката на футболиста. Сподели:", "date": "2018.06.08", "title": "МАМА ГО ИЗДАДЕ! Роналдо стяга сватба след Мондиала (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82v-%D0%B3%D0%BE%D1%80%D0%B5%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B6%D0%B5%D0%BD%D0%B0%D1%82%D0%B0-%D0%BF%D1%80%D0%B5%D0%B4%D0%B0%D0%BB%D0%B0-%D0%BD%D0%B0%D0%B4-400-%D0%B1%D0%BE%D0%BD%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8---%D0%B6%D0%B0%D1%81%D0%BC%D0%B8%D0%BD--news756350.html", "text": "Жасмин Куртева се казва софиянката, която е предала над 400 000 лева на ало измамници. Репортер на ПИК TV е пред дома на жената, ужилена с крупната сума. Жената е главен акционер в \"Алианц България\". Дала е парите на няколко пъти, като ги е оставяла на две места до кофите за боклук в кашони - един път 3000 лв., друг път друга сума, следваща сума от 210 хил. лв., която е изтеглила от банка, което повдига въпроса как можеш да изтеглиш такава сума наведнъж. Парите са били в левове, в евро и в злато. Това е най-голямата телефонна измама до момента в България. Жасмин Куртева живее на ул. \"Янтра\" в София и е на 65 години, научи още ПИК. Припомняме, че по-рано днес стана ясно, че тя е поставила своеобразен рекорд с измамата, в която е била въвлечена. Шеметната телефонна измама се разиграла във вторник в центъра на София, потвърждават от МВР. В момента тече разследване, но все още няма задържани за рекордната измама. Във фаталният вторник телефонът й звъннал и мъж с непознат глас я помолил за съдействие на полицията за залавяне на ало-бандити. Измамниците действали по позната схема за помощ на МВР. За да убедят жената в думите си, престъпниците не са имали нужда от много време. Те я убедили, че операцията е секретна, след което жената си взела чантата и тръгнала към банката. От два клона успяла да изтегли 420 000 лева, които предала на муле. Тъй като се изпуснала, че има още пари в трета банка, мошениците я оплели в мрежите си. Щом Жасмин се наредила на гишето и поискала 180 000 лева, служителката се усъмнила и като не получила адекватно обяснение за какво са й парите, подала сигнал в полицията. Така било предотвратено даването на още пари. Когато Жасмин разбрала, че е измамена, изпаднала в шок. Не можела да повярва, че е влязла в схемата на ало-мафията. Съседи на жертвата споделят, че тя дълго години работела в голяма застрахователна компания и си спестявала пари. Била изключително интелигентна и възпитана,. Целият квартал се чуди как са успели да я измамят и то с рекордна сума. Съседи допълват, че кооперацията, в която живее Жасмин, е нейна собственост. От МВР отново призоваха хората да не се доверяват на непознати и да дават пари, особено след искане по телефона. Както ПИК съобщи, тя изтеглила парите последователно от две банки, а като отишла в трета, за да си вземе още 180 000 лева, служителите се усъмнили и подали сигнал в полицията. Сподели:", "date": "2018.06.08", "title": "САМО В ПИК ТV! Горещи подробности за жената, предала над 400 бона на ало измамници - Жасмин е крупен акционер в \"Алианц\", ето къде живее (СНИМКИ)"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D1%85%D0%B8%D0%B7%D0%B1%D1%83%D0%BB%D0%BB%D0%B0-%D0%BE%D0%B1%D1%8F%D0%B2%D0%B8-%D0%BD%D1%8F%D0%BC%D0%B0-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5%D0%BC-%D1%81%D0%B8%D1%80%D0%B8%D1%8F-%D0%B4%D0%BE%D1%80%D0%B8-%D0%B8-%D1%86%D0%B5%D0%BB%D0%B8%D1%8F%D1%82-%D1%81%D0%B2%D1%8F%D1%82-%D0%B4%D0%B0-%D0%BD%D0%B8-%D1%81%D0%B5-%D0%BF%D1%80%D0%BE%D1%82%D0%B8%D0%B2%D0%BE%D0%BF%D0%BE%D1%81%D1%82%D0%B0%D0%B2-news756423.html", "text": "Думите на Насрала прозвучаха по време на излъчвана по телевизията реч, с която той се обърна към стотици свои поддръжници, събрали се да отбележат Деня на Ерусалим в селището Марун ер Рас на ливанско-израелската граница. Близкият съюзник на Иран каза, че израелските твърдения за планове на Иран да възобнови обогатяването си на уран, за да избие шест милиона евреи в Израел, са лъжи. Иран и неговите съюзници не желаят да убиват евреи, добави той. \"Денят на голямата битка\" в Близкия Изток приближава, заяви Насрала, а също така и денят, \"когато всички ще отидем да се помолим в Ерусалим\" Лидерът на ливанската въоръжена групировка \"Хизбулла\" Хасан Насрала заяви, че неговите хора няма да напуснат Сирия дори и целия свят да се опита да ги накара да го направят, добавяйки че това може да се случи само по молба на сирийското правителство, предаде Асошиейтед прес. Сподели:", "date": "2018.06.08", "title": "Лидерът на \"Хизбулла\" обяви: Няма да напуснем Сирия дори и целият свят да ни се противопостави"}
{"url": "http://pik.bg/%D0%BC%D1%80%D0%B0%D1%87%D0%BD%D0%B0%D1%82%D0%B0-%D0%B8-%D0%BA%D1%8A%D1%80%D0%B2%D0%B0%D0%B2%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B0-%D0%BA%D1%8A%D0%B4%D0%B5%D1%82%D0%BE-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D1%81%D0%BD%D0%B8%D0%BC%D0%BA%D0%B8-news756267.html", "text": "Американският президент Доналд Тръмп и севернокорейският лидер Ким Чен-ун ще се срещнат за пръв път във вторник на остров в Сингапур, където в днешно време цари лукс, но в миналото се е ляла кръв, съобщи ДПА. , разположен южно от континенталната част на Сингапур, е известен с буйната си растителност, луксозни хотели и големи игрища за голф. Там има лъскаво казино, увеселителен парк, пристанище за скъпи яхти и вили на първа линия до плажа, които струват десетки милиони долари. На острова имат къщи някои от най-богатите хора на света. Остров Сентоса Сподели:", "date": "2018.06.08", "title": "Мрачната и кървава история на острова, където ще се срещнат Тръмп и Ким (СНИМКИ)"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D1%82-%D0%B2%D0%B0%D1%80%D1%88%D0%B0%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D1%83%D1%81%D0%B8%D0%BB%D0%B8%D1%8F%D1%82%D0%B0-%D0%BD%D0%B0-%D0%BD%D0%B0%D1%82%D0%BE-%D0%B7%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5-%D0%BD%D0%B0-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B8-%D0%BE%D1%82%D0%B1%D1%80-news756374.html", "text": "прессекретариата на държавния глава България подкрепя усилията на НАТО за изграждане на съвременни отбранителни способности и модернизацията на Българската армия е част от този процес. Това заяви президентът Румен Радев днес във Варшава на срещата на високо равнище във формат Б9, съобщиха от . В рамките на международния форум България, Естония, Латвия, Литва, Румъния, Словакия, Унгария, Чехия и Полша разменят мнения и координират свои позиции по въпроси от дневния ред на НАТО, преди провеждането на предстоящата през юли среща на върха на алианса в Брюксел. Очаква се на срещата на високо равнище в Брюксел да бъде приета и обща декларация на ЕС и НАТО, която да очертае рамката на бъдещото партньорство на двете организации. „Предизвикателствата, пред които сме изправени в сферата на сигурността, надхвърлят ограничените възможностите на отделните държави за тяхното преодоляване и изискват общ отговор“, подчерта в изказването си на форума президентът. Държавните и правителствени ръководители потвърдиха общия ангажимент от Уелс за постепенно увеличаване на бюджетните средства за отбрана до 2 процента от БВП за развитието на националните и съвместните отбранителни способности. По думите на президента политиката на „отворени врати“ на НАТО трябва да се запази и България ще продължи да подкрепя страните, които се стремят към пълноправно членство, да изпълнят необходимите условия. Румен Радев открои укрепването на стабилността, продължаването на реформите, изграждането на добросъседски отношения и насърчаването на евроатлантическата перспектива за Западните Балкани като ключов приоритет за България. „Без гарантирането на сигурност е невъзможно да постигнем устойчива стабилност на Балканите“, подчерта президентът. Потвърдена беше и подкрепата на страната ни в рамките на политиката на НАТО за оказване на помощ при изграждането на отбранителния капацитет на държавите, ангажирани в борбата с международния тероризъм и противодействащи на „Ислямска държава“ в Близкия Изток. Отношенията на Алианса с Русия трябва да бъдат водени от реализъм и прагматизъм, в съответствие с подхода на НАТО за едновременно развитие на отбранителни способности и провеждането на диалог, посочи още в изказването си държавният глава. По време на дискусията президентът подчерта, че трябва да се оценяват променените условия, да се търсят възможности за намаляване на напрежението и нормализиране на отношенията, като се избягва агресивният тон. По думите му това ще помогне за запазването на отворени канали за комуникация и за реализиране на важни национални икономически интереси, така както правят водещите държави в НАТО и ЕС. По-късно днес президентът Румен Радев ще участва във Варшава в честванията, посветени на отбелязването на 100-годишнината от възстановяването на независимостта на Република Полша. Сподели:", "date": "2018.06.08", "title": "Румен Радев от Варшава: България подкрепя усилията на НАТО за изграждане на съвременни отбранителни способности "}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB-%D0%BE%D1%81%D0%BE%D0%B1%D0%B5%D0%BD%D0%B0-%D1%82%D0%B5%D0%B6%D0%B5%D1%81%D1%82-%D0%BF%D1%80%D0%B5%D0%B7-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B5%D1%81%D0%B5%D1%86%D0%B8-%D0%BF%D1%80%D0%B8%D0%B5-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0%D1%82%D0%B0-%D0%B7%D0%B0-%D0%B2%D0%BE%D0%B5%D0%BD%D0%BD%D0%B0-%D0%BC-news756360.html", "text": "През втория ден от срещата на министрите на отбраната на страните-членки на НАТО в Брюксел, Белгия, се проведе заседание с участието на върховния представител на ЕС по външни работи и политика на сигурност Федерика Могерини и министрите на отбраната на Швеция и Финландия, съобщи пресцентърът на военното ни министерство. Бяха обсъдени въпроси, свързани с развитието на европейската отбрана, Постоянното структурирано сътрудничество и Европейския фонд за отбрана. Министрите на отбраната разгледаха и напредъка на работата по нова съвместна декларация за развитие на сътрудничеството между НАТО и ЕС, която следва да бъде приета на Срещата на върха на Алианса през юли. В изказването си министърът на отбраната Красимир Каракачанов подчерта значението на задълбочаващото се сътрудничество между двете организации в сферата на отбраната. Обнадеждени сме, отбеляза той, от степента на прилагане на съвместната декларация от Варшава и от допълнителния пакет от мерки за прилагането й, приет от министрите на външните работи през 2017 г. Особена тежест през последните месеци прие инициативата за военна мобилност – въпрос с висок приоритет както в ЕС, така и в НАТО. В рамките на българското председателство на ЕС, съвместно с Европейската агенция по отбрана, на 7 юни 2018 г. в Брюксел беше проведен симпозиум по темата, който потвърди ключовото значение на военната мобилност за ефективното реализиране на мисиите и операциите по линия на Общата политика за сигурност и отбрана. Форумът завърши със заседание във формат страни-участници в мисията на НАТО „Решителна подкрепа“ в Афганистан. Министрите на отбраната разгледаха ангажимента на Алианса за подпомагане на силите за сигурност на Афганистан, както и перспективите за усилването на мисията с оглед постигане на трайна стабилност в страната. Сподели:", "date": "2018.06.08", "title": "Каракачанов от Брюксел: Особена тежест през последните месеци прие инициативата за военна мобилност "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B0%D1%80%D0%B8%D0%B5%D0%BB%D0%B0-%D0%BD%D0%BE%D1%80%D0%B4%D0%B5%D0%BB-%D0%BF%D0%B5%D1%87%D0%B5%D0%BB%D0%B8-%D1%87%D0%B5%D1%80%D0%B5%D1%88%D0%BA%D0%B0%D1%82%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B7%D0%B0%D0%B2%D1%80%D1%8F-%D1%85%D1%80%D0%B0%D0%BD%D0%B0-%D0%B2-%D0%B5%D0%BA%D1%81%D1%82%D0%B5%D0%BD%D1%88%D1%8A%D0%BD%D0%B8%D1%82%D0%B5-%D0%BD%D0%B0-%D0%BF%D1%80%D0%B5%D0%B7%D0%B8%D0%B4-news756327.html", "text": "Устатата кулинарка и пиарка Мариела Нордел ликува с двойна победа. Къдравелката е предоволна, тъй като от една страна е прецакала бившата си приятелка и настояща врагиня Луна, която се обяви за президент на шоуто, а от друга - била е обявена за победител в \"Черешката на тортата\", научи ПИК. Шеф Манчев ще й връчи приза в епизода на кулинарното предаване тази вечер. Унижението за изпълнителката на \"Луна президент\" е пълно, тъй като победата отива при Нордел след нейната вечеря. Запознати коментират, че наградата на Мариела е вид наказание за Луна от страна на екипа на готварското шоу. Не само участниците тази седмица - Ивайло Колев, Нордел, Деси Павлова и Даниел Петканов, вдигнали ръце от претенциозната блондинка. Но и хората, ангажирани със снимките на предаването, горко съжалявали, че са се вкарали в приключение с Луна. Като доказателство за това е и фактът, че през цялата седмица гласът зад кадър дупликираше подигравателно всички реплики на някогашната фолк звезда. Тази вечер ще се разрази и най-големият скандал за седмицата. Освен, че участниците (eстествено не без  съдействието на екипа) ще се изгаврят с Луна, пристигайки й на гости с линейка - препратка, че има психо проблеми, Мариела Нордел ще замеря Луна с храна, а парчета от нея ще намерят пристан в екстеншъните й. Гавра по Луна запрати и друг скандален участник в \"Черешката\" - Валентин Кулагин. \"Честита победа в предаването на Мариела Нордел и приятно ядене на солети и банани на Луда! Тя си е свикнала. Сори, че ви развалям кефа като обявявам кой ще победи, но и без това не е особено важно. Това предаване вече никога няма да бъде кулинарно след моето участие\", написа стилистът в социалната мрежа. Сподели:", "date": "2018.06.08", "title": "ПЪРВО В ПИК! Мариела Нордел печели \"Черешката\", след като завря храна в екстеншъните на президента в шоуто (ВИДЕО)"}
{"url": "http://pik.bg/%D0%B1%D0%BE%D0%BB%D0%BA%D0%B8-%D0%B2-%D1%81%D1%82%D0%B0%D0%B2%D0%B8%D1%82%D0%B5-%D1%80%D0%B5%D1%88%D0%B5%D1%82%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%82%D0%B0%D0%BA%D0%B0-news756247.html", "text": "Спортът е здраве! Чували сме го многократно, още от малки, и сега продължаваме да го повтаряме на децата си. Професионалният спорт обаче не е само състезания, вълнения, медали и купи. Има и друга страна, която често остава някъде назад, далеч от светлините на прожекторите. Това са травмите, болките, възстановяванията, физиотерапиите. Това са онези моменти, които често отказват някои състезатели от спортна кариера. Болката в ставите е едно от най-често срещаните оплаквания. От него страдат както професионалните спортисти, така и любителите, които тренират просто, за да се разтоварят от ежедневието или за да постигнат желаната визия. Независимо какъв спорт практикувате, правилното загряване е от първостепенна важност. Интензивното натоварване, без да сте подготвили тялото, означава почти сигурна травма. Със същата сериозност трябва да се отнасяте и към разтягането в края на тренировката. Въпреки че са досадни, тези упражнения спомагат за увеличаване гъвкавостта на мускулите и намаляват опасността от нежелани наранявания. Трябва да знаете, че в повечето случаи травмите са следствие от резки движения, падания или прекомерно натоварване без достатъчно \"затопляне\" на мускулите. Дискомфортът, който те предизвикват, влияе на нормалното движение и причинява болка, която напомня за себе си не само по време на тренировка, но и извън залата или терена. В повечето случаи обезболяващите гелове, почивката и компресът с лед не са достатъчни за възстановяване. За да продължите да поддържате редовна физическа активност, трябва да се погрижите за ставите си. Колкото и странно да звучи, билките имат положителен ефект върху човешкото тяло. Това са например бялата върба (Salix alba), куркумата (Curcuma longa) или босвелията (Boswellia serrata), известна и като тамяново дърво. Те допринасят за доброто състояние на ставите и подпомагат гъвкавостта им. Сподели:", "date": "2018.06.08", "title": "Болки в ставите? Решете проблема така"}
{"url": "http://pik.bg/%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%BE-%D0%B4%D0%B0-%D1%81%D1%82%D0%B0%D0%BD%D0%B5-%D0%BC%D0%BE%D1%80%D0%B5-%D0%BE%D1%82-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%B0-news756235.html", "text": "Средиземно море е застрашено да се превърне в \"море от пластмаса\", предупреди днес Световният фонд за дивата природа, който предложи серия от мерки за спасяването  на морето от пластмасовите отпадъци, които го задушават, предаде Франс прес. Асоциацията представи днес доклад, в който е обобщила данните от научни изследвания, пораждащи безпокойство. В Средиземно море има рекордно ниво на микропластмаса - пластмасови частици, които са по-малки от 5 милиметра и които тровят цялата хранителна верига и застрашават човешкото здраве. Като цяло концентрацията на микропластмасата е почти четири пъти по-висока в Средиземно море отколкото в \"континентите\" от пластмасови отпадъци, открити в океаните, подчертава Световният фонд за дивата природа. За да се променят нещата, неправителствената организация пледира за международно обвързващо споразумение, за да бъдат намалени пластмасовите отпадъци или за борба с изоставените във водата материали за риболов. Световният фонд призовава за увеличаване на рециклирането и събирането на отпадъци в страните по крайбрежието на морето. Фондът призовава и за забрана на всички полиетиленови торбички за еднократна употреба,  както на север така и на юг, и за забрана на  добавянето на микропластмасата, например в козметичните продукти или почистващите препарати през 2025 г. Промишлеността трябва да развие алтернативи на пластмасата, \"които да могат да се рециклират или да се превръщат в компост\", и да произвежда неща от възобновяеми материали, а не от петролни деривати, се казва в доклада. Туристическата индустрия трябва да избягва да използва пластмасови продукти за еднократна, употреба като бутилки, торби, сламки или тапи. Световният фонд призовава и за \"лов на пластмаса\" на индивидуално ниво - използване например на дървени  гребени и пинсети, на гъби от целулоза, на биоразграждащ се конец за зъби, на керамични съдове, стъклени бутилки, памучни кърпи или постелки за йога от бамбук. Фондът отправя призив да не се хвърлят отпадъците където и да е, което ще допринесе също за спасяването на Средиземно море. Сподели:", "date": "2018.06.08", "title": "Средиземно море застрашено да стане \"море от пластмаса\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F-%D0%BE%D1%82-%D0%BF%D0%B0%D0%BD%D0%B4%D0%B8%D0%B7%D0%B0-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D0%BA%D0%BE%D0%BB%D0%B5%D0%B2-%D1%81-%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BA%D1%8A%D0%B4%D0%B5-%D0%B5-%D1%81%D0%B8%D0%BD%D1%8A%D1%82-news756367.html", "text": "Синът ми вероятно е избягал в чужбина. Това каза бащата на избягалия на 3 април от софийския затвор убиец Радослав Колев. Той духна зрелищно заедно с Владимир Пелов, който пък беше застрелян в родния му Ботевград преди дни. Двамата са се крили в продължение на 40 дни в апартамент в старопланинския град у приятелка на Пелов. Десет дни преди той да бъде ликвидиран от Марио Панчев, той е напуснал убежището си. Сподели:", "date": "2018.06.08", "title": "ЕКСКЛУЗИВНО! Бащата на избягалия от пандиза Радослав Колев с гореща информация къде е синът му"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B6%D0%B8%D0%B2%D0%B5%D0%B5-%D0%B2-%D0%B4%D0%B2%D1%83%D1%81%D1%82%D0%B0%D0%B9%D0%BD%D0%B0-%D0%BF%D0%B0%D0%BD%D0%B5%D0%BB%D0%BA%D0%B0---%D0%BA%D0%BE%D0%BC%D1%88%D0%B8%D0%B8%D1%82%D0%B5-%D0%BD%D0%B0-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D0%BF%D0%B0%D1%80-news755984.html", "text": "Цвета Караянчева е сред най-неимотните политици у нас. Председателката на парламента и съпругът ѝ обитават двустайно скромно жилище в Кърджали вече близо 24 години. Цвета и Илия се нанесли в него, щом се прибрали в родния си град след студентството, а през годините основателката на ГЕРБ в региона десетки пъти отказвала да го смени. Двустайният апартамент на семейство Караянчеви се намира в панелен блок, който преди година бил саниран. Интериорът е решен в оранжево и сиво, а единствените подобрения, които в последните години шефката на НС правела, били да поставя по стените нови картини, а по секциите – сувенири. На една от стените в хола си имала творби, купувани само от Созопол – нейния любим морски курорт. Всяко лято гледала да си купи по една, като задължително искала на нея да е изобразена вода. Другата ѝ страст били иконите, които заемали важно място и в кабинета ѝ в Народното събрание. Изображения на светци рядко си купувала, а повечето получавала като подарък. Най-много се гордеела с икона, дарена ѝ от пловдивския митрополит дядо Николай, която ѝ помагала в трудни моменти. Освен изобразителното изкуство, и музиката заема важно място в дома на Караянчева. В хола си с нейния съпруг си сложили грамофон, на който слушали плочите на любимите си рок банди, а вратата подпирала акустична китара, на която Илия от време на време свирел. Целият блок били приятели на Цвета и мъжа ѝ и много се гордеели с нейните постижения в политиката. Единственото, което не харесвали, било присъствието на гардовете ѝ от НСО. В началото, когато шефката на Народното събрание за пръв път се прибрала с охранители, комшийките треперели от страх да не ги срещнат по стълбището. Пенсионерите от блока пък не смеели да се събират да играят карти в градинката отпред, уплашени от въоръжената охрана. Впоследствие обаче видели, че гардовете на Цвета са свестни момчета и започнали да свикват с тях. Самата Караянчева също трудно привикнала, но вече даже ѝ било приятно и се шегувала, че винаги имала компания поне за кафе. Въпреки че отказала да живее в резиденция „Бояна“ и софийското ѝ държавно жилище се намирало в тихия кв. „Изток“, често тъгувала по двустайния си апартамент и най-вече по съседите си. „Аз съм една кърджалийка, която за малко е в София“, обичала да казва Караянчева на приятелите си в блока. Сподели:", "date": "2018.06.08", "title": "САМО В ПИК И \"РЕТРО\"! Цвета Караянчева живее в двустайна панелка - комшиите на шефката на парламента треперели от страх от охранителите й"}
{"url": "http://pik.bg/%D0%BF%D0%BE%D0%B4%D1%80%D0%B5%D0%B4%D0%B8%D1%85%D0%B0-%D1%86%D1%8A%D1%80%D0%BA%D0%BE%D0%B2%D0%BD%D0%B0-%D0%B8%D0%B7%D0%BB%D0%BE%D0%B6%D0%B1%D0%B0-%D0%B2-%D0%B4%D0%B6%D0%B0%D0%BC%D0%B8%D1%8F-news756278.html", "text": "Изложба под наслов „Църквата в Самуилова България - корени и наследство”, подготвена от сътрудниците на Кирило-Методиевисткия научен  център към БАН отвори врати в някогашната старозагорска Ески джамия. Експозицията е посветена на 1000-годишнината от смъртта на цар Самуил , в нея са използвани документи от научния архив на академията , националния археологически музей и центъра на славяно-византийски проучвания „Проф. Иван Дуйчев“ при софийския университет „Свети Климент Охридски“, съобщава \"Монитор\". Върху 15 пана е представено богатството и спецификата на книжовните паметници, стенната живопис и архитектурата, характерни за Самуиловото царство, като на преден план е изведена историята на Българската православна църква. На откриването присъстваха протосингелът на старозагорската митрополия и игумен на Шипченския манастир архимандрит Богослов и старозагорският областен управител Гергана Димитрова.Сред първите посетители бяха тийнейджъри, възпитаници на няколко старозагорски училища, които споделиха че с интерес следят случилото се около честванията по повод  хилядолетието от създаването на Охридската архиепископия. Сподели:", "date": "2018.06.08", "title": "Подредиха църковна изложба в джамия"}
{"url": "http://pik.bg/%D0%B2%D0%B0%D1%80%D0%BD%D0%B0-%D0%BF%D0%BE%D1%81%D1%80%D0%B5%D1%89%D0%B0-%D1%87%D1%83%D0%B4%D0%BE%D0%B4%D0%B5%D0%B9%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%B0-%D0%BD%D0%B0-%D1%81%D0%B2-%D0%BB%D1%83%D0%BA%D0%B0-%D1%81%D0%B8%D0%BC%D1%84%D0%B5%D1%80%D0%BE%D0%BF%D0%BE%D0%BB%D1%81%D0%BA%D0%B8-news756277.html", "text": "Иконата на Св. Лука Войно-Ясенецки, архиепископ Кримски и Симферополски, познат и като светецът-хирург, ще бъде пренесена от Украйна в катедралния храм „Свето Успение Богородично“ във Варна от Украйна и ще остане за поклонение в престолния град на нашата епархия, съобщиха от канцеларията на негово високопреосвещенство Варненският и Великопреславски митрополит Йоан. В иконата на Св. Лука Симферополски е вложена и частица от мощите на светеца. Носят я негово високопреосвещенство, Балтският и Ананиевски архиепископ Алексий, придружаван от украински духовници. С благословението на Негово блаженство, Киевския митрополит Онуфрий, иконата ще бъде дарена на варненския митрополитски-катедрален храм, където ще пребивава за поклонение, съобщава \"Монитор\". Духовната радост от посрещането на иконата на „Св. Лука Симферополски“ ще продължи и през следващите дни. На 9 юни 2018 г. (събота) ще бъде остслужена Архиерейска св. литургия в Катедралния храм във Варна. Св. Лука Войно-Ясенецки, Архиепископ Кримски и Симферополски е познат и като светецът - хирург. Той поставял болния на операционната маса, прочитал над него молитва, прекръствал себе си, както и останалите лекари и сестри, след което помазвал с йод кръстообразно мястото, където трябва да се направи разреза. Неговите операции винаги били сполучливи - слепите проглеждали, обречените се връщали към живот. Св. Лука Симферополски е автор и на десетки научни трудове по хирургия и анатомия, по които са се учили няколко поколения хирурзи. Той е произнасял проповеди и заедно с това е чел лекции, изнасял е доклади на научни конференции и конгреси. Познавали го добре, както ранените във военните болници, така и заточениците, изпратени в лагерите. Неизброими са чудесата, които са се случили, след молитва, отправена към Св. Лука Симферополски. Хиляди са получили изцеление и благодатната помощ. Сподели:", "date": "2018.06.08", "title": "Варна посреща чудодейната икона на св. Лука Симферополски"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-tv-%D0%B5%D1%82%D0%BE-%D0%BA%D0%BE%D1%8F-%D0%B5-%D0%B6%D0%B0%D1%81%D0%BC%D0%B8%D0%BD-%D0%BA%D1%83%D1%80%D1%82%D0%B5%D0%B2%D0%B0-%D1%83%D0%B6%D0%B8%D0%BB%D0%B5%D0%BD%D0%B0-%D1%81-%D0%B1%D0%BB%D0%B8%D0%B7%D0%BE-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%BB%D0%B5%D0%B2%D0%B0-%D0%BE%D1%82-%D0%B0%D0%BB%D0%BE-%D0%B8%D0%B7-news756387.html", "text": "Нови подробности изплуват около Жасмин Куртева - жената, която предаде близо половин милион лева на ало измамници. Тя е предала парите на няколко пъти, като ги е оставяла на две места до кофите за боклук в кашони - един път 3000 лв., друг път друга сума, следваща сума от 210 хил. лв., която е изтеглила от банка. Парите са били в левове, в евро и в злато. Човек от съседната кооперация разкри пред репортер на ПИК TV, че познава Жасмин Куртева като съседка. По думите му тя била обикновена жена. Няма деца и семейство. Къщата е на родителите й, нейна наследствена, и тя дава първия етаж под наем на фирми. Според живеещите в района на първия етаж в кооперацията на Жасмин Куртева се подвизава фирмата на Нико Тупарев. Съседи допълниха пред ПИК TV, че често виждат продуцента да влиза в сградата. Софиянци разказват още, че не са чули и разбрали за измамата и не са виждали полицаи в района тези дни. Полиция няма и към този момент пред дома на Жасмин Куртева. За сметка на това пред кооперацията има около 20-30 журналисти. Съседи коментираха пред ПИК TV, че нямат представа откъде Жасмин има толкова пари, но знаят, че тя работи на висока длъжност. Сподели:", "date": "2018.06.08", "title": "РАЗКРИТИЕ НА ПИК TV! Ето коя е Жасмин Куртева, ужилена с близо половин милион лева от ало измамници - отдавала офиси под наем на Нико Тупарев"}
{"url": "http://pik.bg/%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%B8-%D0%B2%D0%BC%D1%80%D0%BE-%D0%BE%D0%BF%D1%80%D0%B0%D0%B2%D1%8F%D1%82-%D0%B2%D1%8A%D0%B7%D0%B4%D1%83%D1%85%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news756347.html", "text": "Днес в Министерството на околната среда и водите народният представител от ВМРО – БНД и областен координатор на партията за Пловдив Александър Сиди и кметът на р-н „Южен“ и председател на ВМРО в града Борислав Инчев проведоха среща с министъра на околната среда и водите Нено Димов. На нея беше обсъдена възможността градът под тепетата да кандидатства по Оперативната програма за чистотата на въздуха. Както всички големи градове, така и Пловдив страда от замърсяване на въздуха, предизвикано както от засиления трафик и различните видове производства, така и от горенето на забранени материали за отопление в циганските махали в региона. Срещата беше изключително ползотворна. След нея министър Димов пое ангажимент да направи необходимото общината да се възползва от възможностите на Оперативната програма. От тук нататък обаче самата община, както и Общинският съвет са тези, които могат и трябва да придвижат нужните документи. Припомняме, че Пловдив и друг път е правил опити да се включи в Европроектите за въздуха, но без успех. Сега, благодарение на усилията на народния представител от Патриотите Александър Сиди и кмета на р-н „Южен“ Борислав Инчев от ВМРО, има реалния шанс да успее. Именно благодарение на усилията на Сиди министър Димов даде зелена светлина и на Водния цикъл, а сега и качеството на въздуха за пловдивчани може да се подобри. Стига общината и ОС да си свършат работата. Сподели:", "date": "2018.06.08", "title": "Нено Димов и ВМРО оправят въздуха в Пловдив"}
{"url": "http://pik.bg/%D0%B2%D1%8A%D0%B7%D0%B4%D0%B5%D1%81%D1%8A%D1%89%D0%B8%D1%8F%D1%82-%D0%B2%D0%B5%D0%BB%D0%B8%D1%81%D0%BB%D0%B0%D0%B2-%D0%BF%D0%B0%D0%B2%D0%BB%D0%BE%D0%B2-%D1%81-%D0%BD%D0%B0%D0%B3%D1%80%D0%B0%D0%B4%D0%B8-%D0%BE%D1%82-%D0%B7%D0%BB%D0%B0%D1%82%D0%BD%D0%B0%D1%82%D0%B0-%D0%BB%D0%B8%D0%BF%D0%B0-news756268.html", "text": "Кинофестивалът за ново европейско кино \"Златната липа\" 2018 влезе в историята с 2 рекорда: най-богата филмова програма - бяха прожектирани 50 заглавия, и най-висока посещаемост от всички 6 издания досега. Специалното отличие на Съюза на българските филмовите дейци получи лентата от Франция \"Корпорация\". Символично получи наградата актьорът Любен Чаталов, който изказа своите адмирации към организаторите на фестивала и призна, че всяка година очаква с нетърпение да настъпят дните на \"Златната липа\". Наградата за най-добра мъжка роля получи актьорът Велислав Павлов за брилянтното си изпълнение във филма на Илиан Джевелеков \"Вездесъщият\". Статуетката му беше връчена от члена на журито - руската актриса Анна Шерлинг. Велислав Павлов благодари на старозагорската публика, на организатора на фестивала Магдалена Ралчева и на семейството си за подкрепата. Наградата за най-добра женска роля журито присъди на сръбската актриса Горица Попович за превълъщението и във филма \"Кози уши\" на режисьора Марко Костич. Получи я актрисата Мартина Вачкова, която каза, че искрено се радва за наградата на Попович, защото е направила наистина впечатляваща роля, за каквато може да мечтае всяка актриса. Наградата за режисура спечели литовският филм \"Емилия: Да скъсаш оковите\" с режисьор Донатас Улвидас. Най-престижната награда от \"Златната липа\" - тази за най-добър филм, получи лентата от Швейцария \"Божественият порядък\" на режисьора Петра Волп. Филмът разказва за социалната революция в Швейцария в началото на 70-те години на миналия век, когато жените успяват да извоюват своето избирателно право на глас. Наградата връчи председателят на журито, българският режисьор Юрий Дачев. Връчването на наградите стана още по-тържествено с музикалните изпълнения на \"Оувър гранд брас бенд\" с бенд лидер Даниел Лазаров и песните на Владо Димов от \"Файф Старс\". Сподели:", "date": "2018.06.08", "title": "Въздесъщият Велислав Павлов с награди от \"Златната липа\""}
{"url": "http://pik.bg/%D0%BF%D0%B0%D0%B7%D0%B5%D1%82%D0%B5-%D1%81%D0%B5-%D0%BB%D0%B5%D1%82%D0%B5%D0%BD-%D0%B2%D0%B8%D1%80%D1%83%D1%81-%D1%81-%D0%B1%D0%BE%D0%BB%D0%BA%D0%B8-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D1%83%D0%B4%D1%80%D1%8F-%D0%BC%D0%B0%D0%BB%D0%BA%D0%B8-%D0%B8-%D0%B3%D0%BE%D0%BB%D0%B5%D0%BC%D0%B8-news756194.html", "text": "Първият летен вирус вече е тук и мори малки и големи в Пловдив и региона. Заболяването се развива за броени часове с остри болки в главата и обилно повръщане. За това информираха лични лекари в града. Пациент се оплака, че през нощта завчера се е събудил със силни болки в главата. 15 минути по-късно му се е наложило да повърне, след което в рамките на два часа го направил още три пъти. За негов късмет личният му лекар живеел наблизо и пристигнал бързо, след като е бил повикан, като с инжекция облекчил страданията му. Джипита информираха, че през последните дни са били принудени да посещават по-често свои пациенти, за да им дават помощ, а и пред кабинетите има чакащи. Вирусът не е опасен и се преодолява бързо, след като се вземат мерки. На гражданите се препоръчва по възможност да отбягват места с много хора, да внимават каква храна консумират и да не минават покрай сметища. Сподели:", "date": "2018.06.08", "title": "ПАЗЕТЕ СЕ! Летен вирус с болки в главата удря малки и големи "}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%BF%D0%B0%D0%B7%D0%B8-%D0%B3%D1%8A%D1%80%D0%B1%D0%B0-%D0%BD%D0%B0-%D0%B0%D0%BD%D0%B0%D1%81%D1%82%D0%B5%D0%B9%D1%88%D0%B0-%D0%B2-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-news756229.html", "text": "Кристиан Костов е сред специалните гости, които ще се включат във фестивала Voice Of Astana, който ще се проведе на 15 и 16 юни в казахстанската столица по повод 20-ата й годишнина. Момчето чудо, което завоюва на България рекордното второ място на „Евровизия” миналата година, ще се качи на една сцена с поп дивата Анастейша, чийто концерт у нас бе отменен заради „форсмажорни здравословни проблеми, свързани с организатора на събитието“. Макар че на терен феновете познават Кристиан като български изпълнител, връзката му със страната е далеч по-силна, тъй като там е родена майка му. Междувременно изпълнителят на Beautiful Mess е вече готов с дебютния си краткосвирещ албум. Костов неведнъж е определял диска като своите „душа и сърце“, но към момента все още не разкрива кога ще видим проекта на пазара. „Всичко, което зависеше от нас е завършено. В момента албумът е в ръцете на други хора за довършителните дейности“, обясни наскоро пред феновете си той. В бъдеще отличникът от X Factor пък се надява да успее да съвмести музикалните си ангажименти с кариера в сферата на модата. Много хора продължават да ме питат какво обичам извън музиката. Имам мечта да стана дизайнер и да се надяваме, че един ден ще мога да вдъхновявам и други хора, написа певецът в социалните мрежи. Сред хобитата на Крис е и фотографията. „Винаги съм харесвал всичко около нея. Независимо дали като модел или обработването на снимки, или да бъда фотограф, обичам това! Защо не публикувам повече от моите снимки? Искам да бъда по-добър във всичко. Щом разбера, че съм достатъчно добър, ще започна да публикувам повече от моите творби“, обясни още той. Сподели:", "date": "2018.06.08", "title": "Кристиан Костов пази гърба на Анастейша в Казахстан"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D1%81-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BF%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-news756279.html", "text": "Всеки български гражданин трябва да спазва законите. Не съм подал сигнал срещу Ангелкова, а срещу Министерство на туризма за нарушение в закона. Всеки гражданин е длъжен, ако знае за нарушение на закона, което рискува здравето на хората, да даде сигнал в прокуратурата. Това заяви вицепремиерът Валери Симеонов по повод екшъна с министър Николина Ангелкова и това, че подаде в прокуратурата сигнал срещу министерството. По думите му министър Нанков е отговорен и той разчита на него да премахне тези незаконни обекти, които са сложени в разрез с правилата и се надява да се демонтират. На въпрос дали е разговарял по въпроса с премиера Бойко Борисов, Симеонов каза: \"Имам неговата пълна подкрепа, обсъждали сме всички тези въпроси с него и той също иска да се спазват правилата и законите\", каза лидерът на НФСБ. Той не пропусна да припомни, че тези заведения са собственост на наследници на групировките и държавата трябва да докаже, че не покровителства тези хора. \"Въпросът е не кои са, а дали бизнесът им е законен, а те са заобиколили цял закон с учтивото съдействие на държавните институции до момента и до някъде на общинските власти. И са изградени сгради, които носят рискове при експлоатацията им и то за хиляди хора\", каза още Симеонов. Той разкри и подробности за разкритието, което направи преди дни и за което първо ПИК съобщи, че над 20 дка от плажа са отклонени за строежа на хотел на Черноморието, за което дори е бил отклонена цяла река. На въпрос на ПИК TV за гей парада утре той заяви, че позицията му, както на НФСБ за гейовете е ясна, но той не може да се изкаже по въпроса като вицепремиер. \"Не ме питайте, защото съм част от правителството и ще взема да кажа нещо, което после ще бъде прието като позиция на кабинета. Иначе я знаете много добре позицията ми и хванете сега някой от колегите от НФСБ да ви я каже, за да не ме обвинят после мен пак в какво ли не. Те са депутати и могат да говорят\", каза пред репортера на ПИК TV Нели Пенкова вицепремиерът. Сподели:", "date": "2018.06.08", "title": "ПЪРВО В ПИК TV! Вицепремиерът Валери Симеонов проговори за екшъна с Ангелкова по Черноморието и за гей парада в София (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD-%D0%BA%D0%BE%D0%BD%D1%82%D1%80%D0%BE%D0%BB-%D1%82%D1%80%D1%8A%D0%BC%D0%BF-%D0%BD%D0%B0%D0%BB%D0%B0%D0%B3%D0%B0-%D0%BD%D0%BE%D0%B2%D0%B8-%D0%BC%D0%B8%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B8-%D0%BA%D0%B0%D0%BD%D0%B0%D0%B4%D0%B0-news756234.html", "text": "Президентът на САЩ Доналд Тръмп обвини Канада и Европейския съюз в създаването на търговски бариери, в това число – въвеждането на вносни мита, след което заплаши да наложи нови и по-силни мита, ако Брюксел и Отава откажат да премахнат своите срещу САЩ. \"Защо ЕС и Канада не информират обществеността за това, че дълги години са използвали мащабни търговски мита и непарични търговски бариери против САЩ? Абсолютно нечестно по отношение на нашите фермери, работници и компании. Отменете митата и бариерите си или ще получите повече от ответен отговор\", написа Тръмп в социалната мрежа \"Туитър\". Сподели:", "date": "2018.06.08", "title": "ИЗВЪН КОНТРОЛ! Тръмп налага нови мита на Европа и Канада"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89-%D1%81%D0%BB%D1%83%D1%87%D0%B0%D0%B9-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB%D0%B5%D0%BD-%D1%83%D0%B1%D0%B8%D0%B5%D1%86-%D0%B2%D0%B8%D0%BB%D0%BD%D0%B5%D0%B5-%D0%BD%D0%B0-%D0%BF%D1%8A%D1%82%D1%8F-%D1%81%D0%BD%D0%B8%D0%BC%D0%BA%D0%B0-news756203.html", "text": "Поредният потенциален убиец вилнее на пътя. Този път става дума за нарушение на завой, алармира зрител на Нова телевизия. Ситуацията се разиграва по маршрута Благоевград-Хвойна. Шофьор решава да направи опасна маневра и да изпревари свой колега на пътя. Това обаче става на завой, като за целта си водачът навлиза в насрещното платно. Срещу нещо се появява моторист, който се движи в според правилата. Двамата се разминават на косъм. Сподели:", "date": "2018.06.08", "title": "ШОКИРАЩ СЛУЧАЙ! Потенциален убиец вилнее на пътя (СНИМКА)"}
{"url": "http://pik.bg/%D0%B6%D1%80%D0%B5%D0%B1%D0%B8%D0%B9-%D0%B2%D0%B8%D0%B6%D1%82%D0%B5-%D0%B4%D0%B2%D0%BE%D0%B9%D0%BA%D0%B8%D1%82%D0%B5-%D0%B2-%D0%BF%D1%8A%D1%80%D0%B2%D0%B8%D1%8F-%D0%BA%D1%80%D1%8A%D0%B3-%D0%BD%D0%B0-%D0%BF%D1%8A%D1%80%D0%B2%D0%B0-%D0%BB%D0%B8%D0%B3%D0%B0-%D1%81%D0%B5%D0%B7%D0%BE%D0%BD-201819-news756287.html", "text": "Жребият за Първа професионална футболна лига през сезон 2018/2019 бе изтеглен. ♦ Витоша Бистрица - Дунав ♦ ЦСКА - Локомотив Пловдив ♦ Славия - Берое ♦ Лудогорец - Етър ♦ Верея - Септември ♦ Ботев Пловдив - Левски ♦ Черно море - Ботев Враца Новият сезон в родния елит ще стартирана 20-и юли. В Първа лига през следващия сезон ще участват 14 отбора. Есенният полусезон ще завърши на 17-и декември. Финалът за Купата на България ще се състои на 15-и май. Шампионатът в Първа лига ще завърши на 30-и май, а баражите ще приключат на 2-и юни. Дунав - Ботев (Враца) Левски - Черно море Септември (София) - Ботев (Пловдив) Етър - Верея Берое - Лудогорец Локомотив (Пловдив) - Славия Витоша (Бистрица) - ЦСКА ЦСКА - Дунав Славия - Витоша (Бистрица) Лудогорец - Локомотив (Пловдив) Верея - Берое Ботев (Пловдив) - Етър Черно море - Септември (София) Ботев (Враца) - Левски Дунав - Левски Септември (София) - Ботев (Враца) Етър - Черно море Берое - Ботев (Пловдив) Локомотив (Пловдив) - Верея Витоша (Бистрица) - Лудогорец Славия - Дунав Лудогорец - ЦСКА Верея - Витоша (Бистрица) Ботев (Пловдив) - Локомотив (Пловдив) Черно море - Берое Ботев (Враца) - Етър Левски - Септември (София) Дунав - Септември (София) Етър - Левски Берое - Ботев (Враца) Локомотив (Пловдив) - Черно море Витоша (Бистрица) - Ботев (Пловдив) ЦСКА - Верея Славия - Лудогорец Лудогорец - Дунав Верея - Славия Ботев (Пловдив) - ЦСКА Черно море - Витоша (Бистрица) Ботев (Враца) - Локомотив (Пловдив) Левски - Берое Септември (София) - Етър Дунав - Етър Берое - Септември (София) Локомотив (Пловдив) - Левски Витоша (Бистрица) - Ботев (Враца) ЦСКА - Черно море Славия - Ботев (Пловдив) Лудогорец - Верея Верея - Дунав Ботев (Пловдив) - Лудогорец Черно море - Славия Ботев (Враца) - ЦСКА Левски - Витоша (Бистрица) Септември (София) - Локомотив (Пловдив) Етър - Берое Дунав - Берое Локомотив (Пловдив) - Етър Витоша (Бистрица) - Септември (София) ЦСКА - Левски Славия - Ботев (Враца) Лудогорец - Черно море Верея - Ботев (Пловдив) Ботев (Пловдив) - Дунав Черно море - Верея Ботев (Враца) - Лудогорец Левски - Славия Септември (София) - ЦСКА Етър - Витоша (Бистрица) Берое - Локомотив (Пловдив) Дунав - Локомотив (Пловдив) Витоша (Бистрица) - Берое ЦСКА - Етър Славия - Септември (София) Лудогорец - Левски Верея - Ботев (Враца) Ботев (Пловдив) - Черно море Черно море - Дунав Ботев (Враца) - Ботев (Пловдив) Левски - Верея Септември (София) - Лудогорец Етър - Славия Берое - ЦСКА Локомотив (Пловдив) - Витоша (Бистрица) Дунав - Витоша (Бистрица) Локомотив (Пловдив) - ЦСКА Берое - Славия Етър - Лудогорец Септември (София) - Верея Левски - Ботев (Пловдив) Ботев (Враца) - Черно море Ботев (Враца) - Дунав Черно море - Левски Ботев (Пловдив) - Септември (София) Верея - Етър Лудогорец - Берое Славия - Локомотив (Пловдив) ЦСКА - Витоша (Бистрица) Дунав - ЦСКА Витоша (Бистрица) - Славия Локомотив (Пловдив) - Лудогорец Берое - Верея Етър - Ботев (Пловдив) Септември (София) - Черно море Левски - Ботев (Враца) Левски - Дунав Ботев (Враца) - Септември (София) Черно море - Етър Ботев (Пловдив) - Берое Верея - Локомотив (Пловдив) Лудогорец - Витоша (Бистрица) Славия - ЦСКА Дунав - Славия ЦСКА - Лудогорец Витоша (Бистрица) - Верея Локомотив (Пловдив) - Ботев (Пловдив) Берое - Черно море Етър - Ботев (Враца) Септември (София) - Левски Септември (София) - Дунав Левски - Етър Ботев (Враца) - Берое Черно море - Локомотив (Пловдив) Ботев (Пловдив) - Витоша (Бистрица) Верея - ЦСКА Лудогорец - Славия Дунав - Лудогорец Славия - Верея ЦСКА - Ботев (Пловдив) Витоша (Бистрица) - Черно море Локомотив (Пловдив) - Ботев (Враца) Берое - Левски Етър - Септември (София) Етър - Дунав Септември (София) - Берое Левски - Локомотив (Пловдив) Ботев (Враца) - Витоша (Бистрица) Черно море - ЦСКА Ботев (Пловдив) - Славия Верея - Лудогорец Дунав - Верея Лудогорец - Ботев (Пловдив) Славия - Черно море ЦСКА - Ботев (Враца) Витоша (Бистрица) - Левски Локомотив (Пловдив) - Септември (София) Берое - Етър Берое - Дунав Етър - Локомотив (Пловдив) Септември (София) - Витоша (Бистрица) Левски - ЦСКА Ботев (Враца) - Славия Черно море - Лудогорец Ботев (Пловдив) - Верея Дунав - Ботев (Пловдив) Верея - Черно море Лудогорец - Ботев (Враца) Славия - Левски ЦСКА - Септември (София) Витоша (Бистрица) - Етър Локомотив (Пловдив) - Берое Локомотив (Пловдив) - Дунав Берое - Витоша (Бистрица) Етър - ЦСКА Септември (София) - Славия Левски - Лудогорец Ботев (Враца) - Верея Черно море - Ботев (Пловдив) Дунав - Черно море Ботев (Пловдив) - Ботев (Враца) Верея - Левски Лудогорец - Септември (София) Славия - Етър ЦСКА - Берое Витоша (Бистрица) - Локомотив (Пловдив) Сподели:", "date": "2018.06.08", "title": "ЖРЕБИЙ! Вижте двойките в първия кръг на Първа лига, сезон 2018/19"}
{"url": "http://pik.bg/%D0%B4%D0%BD%D0%B8-%D0%BF%D1%80%D0%B5%D0%B4%D0%B8-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD---%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B0--news756286.html", "text": "Областният управител на Софийска област Илиан Тодоров се срещна с посланика на Корейската народно-демократична република Н.пр. Ча Гон Ил. Тодоров запозна Н.пр. Ча Гон Ил с международната дейност на Софийска област и предложи при желание от страна на КНДР да се постигне споразумение за сътрудничество с регион Пхенян. От своя страна севернокорейският посланик заяви, че това е добра идея и подчерта, че колкото повече приятелски връзки има, толкова е по-добре за страните. Н.пр. Ча Гон Ил изрази желание да се задълбочат икономическите взаимоотношения с България и в частност със Софийска област. В тази връзка Тодоров го запозна с възможностите на индустриалните зони на Софийска област и възможностите на бизнеса от Софийска област да стъпи на Севернокорейския пазар. Тодоров и посланик Ча Гон Ил обсъдиха геополитическата обстановка на Корейския полуостров и изразиха надежда, че срещата Доналд Тръмп – Ким Чен Ун  ще доведе до добри резултати и частично отпадане на наложените на КНДР санкции. Сподели:", "date": "2018.06.08", "title": "Дни преди историческата среща между Тръмп и Ким Чен Ун - областният управител на Софийска област Илиан Тодоров се срещна с посланика на Северна Корея"}
{"url": "http://pik.bg/%D0%B0%D1%80%D0%BC%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%BC%D0%B0%D1%89%D0%B0%D0%B1%D0%BD%D0%BE-%D0%B2%D0%BE%D0%B5%D0%BD%D0%BD%D0%BE-%D1%83%D1%87%D0%B5%D0%BD%D0%B8%D0%B5-%D0%B1%D0%B0%D0%BB%D0%BA%D0%B0%D0%BD-%E2%80%93-2018-news756275.html", "text": "Сухопътните войски провеждат двустепенно командно-щабно учение \"Балкан – 2018\". В него участват щабовете на 2-ра механизирана бригада и на батальоните и дивизионите от състава на бригадата, както и на 38-ми батальон за ядрена, химическа, биологическа защита и екология (ЯХБЗ и Е). Целта на командно-щабното учение е да се повишат уменията на офицерите от щабовете и да се съгласуват действията при провеждане на операция при конфликт със средна интензивност на специфични направления, съобщават от пресцентъра на Министерство на отбраната. \"Балкан - 2018\" се провежда в четири фази: основно обучение, което се проведе от януари до май 2018 г., планиране в отговор на криза, което се проведе от 9 до 31 май 2018 г., провеждане на учението и непосредствен разбор – дискусия. От днес, 11 юни, до 14 юни 2018 г. в пунктовете за постоянна дислокация на 2- ра механизирана бригада и 38-ми батальон за ЯХБЗ и Е ще се проведе третата фаза на учението. Ще се акцентира върху изпълнението на плановете на 2-ра механизирана бригада и на батальона за ЯХБЗ и Е, както и на поставянето на задачи на подчинените им формирования. Командно-щабното учение \"Балкан – 2018\" съдържа действия по участие на механизирана бригада и батальон за ядрена, химическа, биологическа защита и екология в операция по прикритие на държавната граница в състава на Сухопътен компонент по общ сценарий за участие на формирования от състава на Сухопътните войски във възможни операции на Въоръжените сили на Република България. Командно-щабното учение \"Балкан – 2018\" е планирано от командира на Сухопътните войски генерал-майор Михаил Попов, а ръководител на учението е началникът на щаба на Сухопътните войски бригаден генерал Николай Караиванов. Сподели:", "date": "2018.06.08", "title": "АРМИЯ! Започна мащабно военно учение \"Балкан – 2018\""}
{"url": "http://pik.bg/%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81-%D0%B1%D1%83%D1%85%D0%B0%D0%BB%D0%BA%D0%B8-%D0%B2-%D0%B1%D0%BE%D1%8F%D0%BD%D0%B0-%D0%BF%D1%80%D0%B5%D0%B1%D0%B8%D1%85%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%81-12-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BC%D1%8A%D0%BB%D1%87%D0%B0%D1%82---%D0%BD%D0%B5-%D0%BF-news756290.html", "text": "Има сигнал за пребити лица в Бояна, те са прегледани и освободени, тъй като не се налага болнично лечение. Полицията работи, надявам се лицата да пуснат съответните жалби. Търсят се свидетели, видеокамери, посочи още Младен Маринов. епутатът от БСП Иван Ченчев попита от трибуната на Народното събрание дали мутренските времена са се завърнали в България. Той оповести криминалния случай от снощи, като поясни, че 12-годишно момче, 35-годишната му майка и 40-годишният й съпруг са били пребити с бухалки. Нападатели са пребили семейство в столичния кв. Бояна вчера. Това заяви току-що пред журналисти в Бургас главният секретар на МВР Младен Маринов. Междувременно, д Нападението е било извършено вчера около 2:30 и 3:00 часа, но за него се е разбрало едва днес. От МВР поясниха, че нападението е станало в района на \"Боянското ханче\". Веднага след това е бил подаден сигнал на тел. 112, а пострадалите са откарани в \"Пирогов\" и по-късно освободени. До този момент обаче тен не са подали жалба в полицията за нападението. По тази причина новината не е била отразена в бюлетина на МВР. Сподели:", "date": "2018.06.08", "title": "НАПАДЕНИЕ С БУХАЛКИ В БОЯНА! Пребиха семейство с 12-годишно дете, пострадалите мълчат - не подават жалба в полицията"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%B0-%D0%B0%D0%BA%D1%86%D0%B8%D1%8F-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD---%D1%82%D1%80%D0%B8%D0%BC%D0%B0-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news756296.html", "text": "Зрелищна акция се провежда в момента в Сандански, трима са задържани пред един от големите магазини в курортния град, предава струма.ком. Сподели:", "date": "2018.06.08", "title": "Зрелищна акция в Сандански посред бял ден - трима са арестувани"}
{"url": "http://pik.bg/%D1%81%D0%BB%D0%B5%D0%B4-%D1%82%D0%BE%D0%BA%D0%BE%D0%B2-%D1%83%D0%B4%D0%B0%D1%80-%D0%BA%D0%BC%D0%B5%D1%82-%D0%BF%D0%B0%D0%B4%D0%BD%D0%B0-%D0%BE%D1%82-5-%D0%BC%D0%B5%D1%82%D1%80%D0%B0-%D0%B8-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8-news756294.html", "text": "Кметът на кърджалийското село Мургово Сейхан Назиф се потроши тежко, падайки от 5 метра. Инцидентът станал, след като бил ударен от ток при смяната на изгорели крушки на уличното осветление, която извършвал сам в района на селската джамия. В резултат на инцидента 39-годишният мъж е със счупване на ямката на тазобедрена става, на ръката и на лявото бедро. Заради тежкото му състояние управникът бил транспортиран за лечение в УМБАЛ \"Свети Георги\" в Пловдив. С неговия случай се заели началникът на Клиниката по ортопедия и травматология проф. д-р Владимир Ставрев и неговият екип. Те извършили изключително сложна операция на тазобедрената става на пациента, който в момента се възстановява и се чувства все по-добре, съобщава \"Марица\". Професор Владимир Ставрев обясни, че в предишните години е било напълно невъзможно хора с такива счупвания да бъдат оперирани, а се е налагало в продължение на месеци да лежат напълно неподвижни, за да могат да им зараснат счупванията. Оперирани са също ръката и бедрото на Сейхан Назиф. \"Реших да сменя изгорелите крушки, за да е светло на хората, когато идват на молитва в джамията. В момента постим в навечерието на големия ни празник Рамазан Байрям. Много съм благодарен на проф. Владимир Ставрев и екипа му\", заяви Сейхан Назиф. Той добави, че повече няма да прави подобни инициатива. В момента след подобни тежки и сложни операции в Клиниката по ортопедия и травматология се възстановяват още двама мъже. Едният е пострадал при катастрофа, а другият паднал от череша. Те също са много благодарни на проф. Владимир Ставрев и екипа му. Сподели:", "date": "2018.06.08", "title": "След токов удар: Кмет падна от 5 метра и се потроши!"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%B8-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D1%81-%D0%BE%D1%89%D0%B5-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF-news756285.html", "text": "Реагерали сме на сигнала за бегълците от затвора, които са забелязани във вилна зона. В района са иззети и видеокамери от горско стопанство. Полицията е използвала термокамери. Свършили са си работата с пълна отговорност. Екипът продължава да работи, а критиките са безпощадни, включително и от хора от системата. Приемам критиките, но подкрепям и екипа, който продължава да работи. Лесно е да се критикува, но е трудно да се запазят професионалистите.  Това коментира пред журналисти в Бургас главният секретар на МВР Младен Маринов. На въпроса кога се разделят Колев и Пелов не мога да отговоря, защото продължават действията. Надявам се не очаквате полицията да разбере сама всичко без подкрепата на гражданското общество. Мога да дам примери за такива бегълци, които се укриват с години. Бяхме по следите им и кръгът се стесняваше около тях, посочи главният секретар на МВР. Те са се крили не във вила, а в барака в планината. Качили сме се там, когато са ни показали. Незабавно е действано, отсече Маринов. Домоуправителката на блока е казала, че не е виждала тези лица, но имаме информация, по която бързо намерихме торбата с взривовете. За Ботевград ще си кажем оценката след анализа, коментира вътрешният министър Валентин Радев. Гражданите също трябва да ни помагат, подчерта той. МВР е максимално открито, никаква информация не крием, всичко каквото трябва ще разберете. Нашата цел е недостатъците да не се повтарят. Главният секретар го чухте, той стиска зъби, за да не каже оперативна информация, защото има досъдебно производство. Това, което е на повърхността, не е това, което е наистина, заяви министърът. Той определи като малшанс за полицията факта, че избягалият затворник Владимир Пелов е бил убит в Ботевград преди да бъде задържан. От Бургас Радев каза, че полицейските служби са били много близо до разкриването на мястото, където избягалият затворник се е укривал. Сподели:", "date": "2018.06.08", "title": "ОТ ПОСЛЕДНИТЕ МИНУТИ: Вътрешният министър Валентин Радев и Младен Маринов с още разкрития по случая с бегълците от затвора "}
{"url": "http://pik.bg/%D1%81%D0%BF%D0%BE%D0%B3%D0%BE%D0%B4%D0%B1%D0%B0-%D0%B4%D0%B2%D0%B5-%D0%B8%D1%80%D0%B0%D0%BD%D1%81%D0%BA%D0%B8-%D0%B0%D0%B2%D0%B8%D0%BE%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D1%89%D0%B5-%D0%BB%D0%B5%D1%82%D1%8F%D1%82-%D0%B4%D0%BE-%D0%B2%D0%B0%D1%80%D0%BD%D0%B0-news756239.html", "text": "През летния сезон въздушните връзки между България и Иран стават по-интензивни. За настоящия сезон Лято 2018 г. две ирански авиокомпании са изразили желание да летят до нашата страна и по-конкретно до морската ни столица Варна. Това са \"Махан Ер\" и \"Кешим Ер\", заявява министърът на транспорта Ивайло Московски в отговор на депутатско питане. От него също така става ясно, че към момента няма изразен интерес нито от български, нито от ирански въздушни превозвачи за извършване на директни въздушни превози по договорената въздушна линия София - Техеран - София (или Техеран - София - Техеран). Министър Московски уточнява, че въздушния транспорт между двете страни се осъществява на базата на междуправителствена спогодба, подписана през 1994 и влязла в сила през 1997 г. \"Тази спогодба е ограничителна по отношение на предоставяните търговски права и не отговаря на динамиката на развитието на гражданското въздухоплаване\", заявява транспортният министър и добавя, че действащият документ също така е в противоречие с авиационното право на ЕС, в частност, с основополагащи принципи, каквито са правото на установяване и свободната конкуренция. \"Като държава-членка на Европейския съюз Република България има задължение да договаря нови споразумения за въздушен транспорт, които да заменят старите спогодби с държави извън ЕС. В тази връзка българският интерес е в посока на модернизиране на договорно правната база чрез сключване на ново споразумение, вместо чрез изменение на морално остарялата ограничителна спогодба от 1994 г.\", заявява Московски. Сподели:", "date": "2018.06.08", "title": "СПОГОДБА! Две ирански авиокомпании ще летят до Варна"}
{"url": "http://pik.bg/%D0%BF%D0%B8%D0%BF%D0%B0-%D0%BC%D0%B8%D0%B4%D1%8A%D0%BB%D1%82%D1%8A%D0%BD-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D0%B1%D1%8F%D0%B2%D0%B8-%D1%87%D0%B5-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-news756205.html", "text": "По-малката сестра на херцогинята на Кембридж Кейт Мидълтън – Пипа Мидълтън, официално обяви, че ще става майка. Медиите спекулираха за това от известно време, но сега Пипа го призна пред изданието \"Уейтроуз\". Там тя разказва, че е минала първите три месеца на бременността и сега адаптирала гимнастиката си за състоянието си. Пипа Мидълтън се омъжи за мениджъра на хедж фондове Джеймс Матюс през 2017 година. Тя беше шаферка на сватбата на сестра си Кейт, която вече дари с 3 деца принц Уилям. Сподели:", "date": "2018.06.08", "title": "Пипа Мидълтън официално обяви, че е бременна"}
{"url": "http://pik.bg/%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D0%BE%D1%87%D0%B8%D1%81%D1%82%D0%B8%D0%BB%D0%B8-%D0%BA%D1%80%D1%8A%D0%B2%D0%BE%D0%B6%D0%B0%D0%B4%D0%BD%D0%B8%D1%8F-%D0%BF%D0%B5%D0%BB%D0%BE%D0%B2-%D0%B7%D0%B0%D1%80%D0%B0%D0%B4%D0%B8-%D0%B4%D1%80%D0%BE%D0%B3%D0%B0-news756295.html", "text": "Война за дрогата в Ботевград е причина за убийството на избягалия затворник Владимир Пелов в Ботевград по време на среща с криминалния тип Марио Панчев-Дебелия, който беше тежко ранен. Тази версия разкриват запознати с отношенията в подземния свят на града. По думите им издиша полицейската версия, че Пелов е причакал кръвния си враг Дебелия, за да му отмъсти, за това, че го е предавал няколко пъти на МВР. Източници на столичен всекидневник потвърждават, че между Пелов и Дебелия наистина е имало сериозен конфликт. Той продължил с години, но причината за него не били свидетелските показания на Панчев, а интереси в наркобизнеса. \"От няколко години в циганската махала се говори, че дрогата в Ботевград я държи Дебелия. Преди да вкарат Пелов в затвора, двамата заедно движеха наркотиците. Това е въпросният съвместен бизнес на двамата, за който говори МВР. След това Дебелия сложи ръка на всичко\", разказва източникът ни на информация. В потвърждение той посочва случай с умряло от свръхдоза момче в ботевградски хотел. Роднините на младежа обвиняват Дебелия, че му е продал наркотика. Пред местната телевизия те дори сочат Панчев като боса на дрогата в града. Нашият източник разкрива, че Пелов не се примирил със загубата си на позиции в престъпния бизнес. Той създал ударна бригада с име \"Групата\" малко преди да бъде арестуван заради убийството на двама цигани сводници през април 2016 г. Целта му била да измести Дебелия и да сложи ръка на наркобизнеса. С помощта на свой изключително близък роднина главорезът събрал двайсетина верни и яки момчета. Когато Пелов е прибран в пандиза, \"Групата\" продължава да действа срещу основния си враг - циганите. Сметките с ромската наркобригада на Дебелия се разчистват бузскрупулно с бой. Последният случай е отпреди десетина дни, когато мутри на Пелов нахлуват в нощен бар и пребиват заместника на Дебелия, който е с прякор Японеца. За съществуващ конфликт между Пелов и Дебелия призна и рецидивистът Георги Метов-Мусата от Ботевград. \"Ще има отмъщение, Пелов има наследници\", каза пред телевизия Bulgaria ON AIR Мусата. Той е приятел на Дебелия. Мусата продължи с откровенията: \"Хората се страхуват, защото от \"Групата\" \"чистят\", когато не си удобен. В Ботевград има конфликт между българи и цигани, пребиват циганчета в дискотеките. От Марио знам, че Владимир го дебне отдавна.\" Авери на Дебелия опровергават и твърденията, че Пелов сам е издебнал врага си във вторник вечерта, за да го убие. Според тях срещата между двамата опоненти не е била случайна, а предварително уговорена. На нея е трябвало да се изяснят отношенията между тях. Имало два варианта - да си поделят наркопазара или Дебелия да се откупи срещу голяма сума пари. Това била причината всеки от двамата да пристигне с антураж. Според версията Пелов е бил придружаван от убиеца Радослав Колев, с който заедно духнаха от софийския затвор на 3 април. Дебелия подсигурил гърба си с двама охранители, които от няколко седмици го придружавали денонощно. Като допълнителна гаранция той предупредил и свои доверени хора от махалата, които имали готовност да се намесят в случай на нужда. Това обяснява появата на голяма тълпа роми на мястото на престрелката толкова бързо, след като е застрелян Пелов. \"300 цигани дойдоха на петнайсетата минута от изстрелите, когато дори ченгетата не знаеха кой е убитият. Ромите бяха нясно, че гръмнатият е техният душманин и настояваха лично да се убедят, че е мъртъв\", разказва очевидци, присъствали на мястото на убийството. В суматохата и опитите на ченгетата да овладеят безредиците аверът на Пелов - Радослав Колев, успява да изчезне. Ченгетата го чакат да се предаде. Главорезът Пелов е готвел бягство в чужбина, а нужните му за това пари щял да измъкне от Дебелия, разкриват запознати. Според версията Владимир е притискал Дебелия да се откупи с голяма сума пари на фаталната среднощна среща. Вчера става ясно, че след бягството от затвора Пелов и Колев се крили близо 40 дни в апартамент в Ботевград. Жилището е собственост на вдовицата на двойния убиец и авер на Пелов - Нико Петков, който се обеси в пандиза. Според информация на полицията издирваните престъпници притиснали със заплахи вдовицата Весела да ги подслони в апартамента си. В него тя живеела с единия си син, другият отдавна бил в чужбина. Хора от Ботевград обаче смятат, че Весела е подслонила доброволно бегълците. Местните подозират, че Пелов и Колев се подготвяли да духнат в чужбина с помощта на едния от синовете на Весела. Той изненадващо се появил в града преди около две седмици, след като години наред не се бил връщал в дома си. Сподели:", "date": "2018.06.08", "title": "НОВА ВЕРСИЯ! Очистили кръвожадния Пелов заради дрога"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%BE%D0%B1%D0%B8%D1%80%D0%B4%D0%B6%D0%B8%D0%B8-%D0%B7%D0%B0-%D0%B3%D1%80%D0%B0%D0%B1%D0%B5%D0%B6-%D0%BE%D1%82-%D1%87%D0%B0%D1%81%D1%82%D0%B5%D0%BD-%D0%B4%D0%BE%D0%BC-%D0%B2-%D1%81%D0%BB%D0%B8%D0%B2%D0%B5%D0%BD-news756240.html", "text": "ОДМВР-Сливен Криминалисти на ОДМВР-Сливен и ГДНП задържаха извършители на въоръжен грабеж. Това съобщиха от . Полицейски служители на ОДМВР-Сливен и Районно управление на МВР-Нова Загора започват работа по случая в края на миналата година след получен сигнал за въоръжен грабеж. Около 23,00 часа на 1 декември четирима маскирани влизат в частен дом в град Нова Загора. Четиримата привеждат в безпомощно състояние мъж и две жени, обитавали жилището, като ги заплашили с оръжие и им отнели мобилните телефони, докато търсили в къщата пари и ценности. След разследване и множество процесуално-следствени и оперативно-издирвателни действия от служители на ГДНП и ОДМВР-Сливен се е стигнало до ареста на трима от извършителите. На 5 юни са задържани П. И., на 41 години, от Сливен, криминално проявен за кражби, грабеж, палеж и изнудване, С. Ш., на 39 години, от град София, криминално проявен за кражба и грабеж, и П. В., на 40 години, от село Зимница, криминално проявен за грабеж. Първоначално тримата са задържани за 24 часа, впоследствие с постановление на Окръжна прокуратура–Сливен им е наложена 72-часова мярка. Сподели:", "date": "2018.06.08", "title": "Спипаха въоръжени обирджии за грабеж от частен дом в Сливен"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0-%D0%BA%D0%BE%D0%BD%D1%82%D1%80%D0%B5%D1%80%D0%B0-%D1%81%D0%BE%D1%84%D0%B8%D1%8F-%D0%BF%D1%80%D0%B0%D0%B9%D0%B4-%D0%B5-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BE%D1%82-%D0%BA%D1%80%D0%B5%D0%B2%D0%B0%D1%82%D0%BD%D0%B8-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B8%D1%8F-news756222.html", "text": "Предприемачът Ивайло Пенчев и общинският съветник на София от ВМРО Карлос Контрера гостуваха в студиото на Нова ТВ по темата за предстоящия утре \"София Прайд\". \"Те не се чувстват приети от обществото само защото са различни. Тези хора не се чувстват щастливи. Това е тема, която вълнува умовете на хората. Ако ще и да се дразнят от време на време, с говорене се оправят нещата\", заяви позицията си Ивайло Пенчев. Карлос Контрера обаче контрира аргументирано: \"11 години се правят тези експерименти по софийските улици. Целта е само една - да се създаде колизия и да се прокарат определени политически цели. А те са гей-браковете и осиновяването на деца от такива семейства. За разлика от свеобщото мнение, на много места в Европа това не се приема положително от обществото.\" \"Тези хора имат сериозен психологически проблем. Вероятно са успели да Ви заблудят по някакъв начин. Защото, с изключение на парада, никой не се интересува от техния личен живот. Защо те по този креслив, безпардонен и арогантен начин трябва да парадират своята сексуалност. Тези хора не са толерантни, а се опитват да окажат натиск върху цялото общество. Чрез София прайд се опитват да правят политика от креватните си изпълнения\", каза още Контрера. \"Тезата, че ако нещо го има някъде, то трябва да се случи тук, е дълбоко погрешна. Защото в САЩ, в някои щати, са разрешение автоматичните оръжия - трябва ли да ги разрешим и тук?\", запита общинският съветник от ВМРО. Сподели:", "date": "2018.06.08", "title": "КОНТРА! Контрера: \"София Прайд\" е политика от креватни изпълнения"}
{"url": "http://pik.bg/%D0%BC%D0%B0%D0%BD%D0%B5%D0%B2%D1%80%D0%B8-%D0%B2-%D0%BD%D0%B5%D0%B1%D0%B5%D1%82%D0%BE-%D0%B2%D0%BE%D0%B5%D0%BD%D0%BD%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%BF%D0%BE%D0%BB%D0%B5%D1%82%D1%8F%D1%85%D0%B0-%D0%BD%D0%B0%D0%B4-%D0%B2%D1%80%D0%B0%D0%B6%D0%B4%D0%B5%D0%B1%D0%BD%D0%B0-%D0%B2-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%BE-%D1%83%D1%87%D0%B5%D0%BD%D0%B8%D0%B5-news756199.html", "text": "Летателна тренировка на летище \"Враждебна\" с военно-транспортни самолети \"Спартан\" се проведе в рамките на Българското председателство на Съвета на Европейския съюз. В учението взеха участие екипажи и самолети от военновъздушните сили на България, Италия, Литва, Румъния, български военнослужещи от 68-а бригада Специални сили и от Военноморските сили. По време на учението се изпълниха различни видове задачи, като полети по маршрут на малка и пределно малка височина, както и десантиране на парашутисти, тактически пренос на товари и извозване на ранени или донори. Свидетели на учението станаха посланиците в Комитета по политика и сигурност на Европейския съюз (КОПС), които наблюдаваха демонстрация на военни способности от българските Военновъздушни сили в сътрудничество с колегите си от Италия, Литва и Румъния. Сподели:", "date": "2018.06.08", "title": "МАНЕВРИ В НЕБЕТО! Военни самолети полетяха над \"Враждебна\" в международно учение"}
{"url": "http://pik.bg/%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D0%B7%D0%B0-4%D1%85l-%D1%87%D0%B5%D1%82%D0%B5%D1%82%D0%B5-%D1%80%D0%B0%D0%B7%D0%BC%D0%B5%D1%80%D1%8A%D1%82-%D0%B8%D0%BC%D0%B0-%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D0%B8-%D1%89%D0%B5-%D1%81%D0%B5-%D1%80%D0%B0%D0%B4%D0%B2%D0%B0%D1%82%D0%B5-%D0%BD%D0%B0-%D1%84%D0%B0%D0%BD%D1%82%D0%B0%D1%81%D1%82%D0%B8%D1%87%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-news756303.html", "text": "вече е истинска легенда. Книгата на Александра Иванова, която накара стотици хиляди хора да повярват, че могат без усиля на волята, диети и изморителни упражнения да си върнат младежкия вид и самочувствие, две години и половина след излизането си на пазара, остава една от най-търсените. Същият успех има и , в който авторката отговаря подробно на насъбралите се въпроси, задавани й от читатели и разказва някои от най-ярките случаи, в които нейни последователи са свалили десетки килограми. Комплектът от двете книги струва само 20 лв., но със сигурност може да помогне на всеки да свали доста повече от 20 кг. Самата Алексадра Иванова, когато е над 40-годишна, започва да се храни и да живее по системата, която ни разкрива подробно в книгата, и само за 9 месеца 100-те й килограма се стопяват до 58. Обрапропорционално на това пораства самочувствието й на красива, сексапилна, изпълнена с енергия и успешна жена. Записва се да учи нова специалност в университета, става водеща на модно предаване и не само в книгата, а и на живо - в многобройни срещи с читатели из страната открито и щедро споделя опита си. В \"Наръчникът\" тя разработва и предлага ясни таблици, които са ръководна точка за това какво да прави човек всеки ден през трите периода от по 3 месеца, в които очаква да постигне оптималното си тегло. Не става дума за готвене с екзотични продукти и приемане на каквито и да било скъпи хранителни добавки, нито за мъчителни усилия на мускулите. Таблиците просто те подсещат какво е здравословно да ядеш и да се движиш колкото ти е приятно, както и да не се лишаваш от тайнствената съставка на революционната система, наречена . Защото според Алекс през цялото време трябва да се наслаждаваме на живота - и като приемаме чиста от токсини храна и като се разхождаме и правим физически упражнения само толкова, колкото ни се иска и като се стараям душата ни да е спокойна и удовлетворена. Авторката представя случая на Нели Янева, която отслабва с над 50 кг макар цял живот да е мислила, че нейната пълнота е генетично предопределена и никога да не е опитвала да промени състоянието и вида си. Днес Нели е неузнаваема, фина дама и познатите често я подминават без поздрав на улицата само защото изобщо не могат да я познаят. Двете книги \"Размерът има значение\" са и книги за здравето, дори преди всички за него, защото проповядват хранене, което доставя на организма всичко полезно и го лишава от вредни вещества. По този начин се получава изчистващ и оздравителен ефект и отърсване от множество оплаквания и болести. А отслабването е един положителен и приятен \"страничен ефект\". й идва да полети Сподели:", "date": "2018.06.08", "title": "Забравете за 4ХL. Четете \"Размерът има значение\" и ще се радвате на фантастична промяна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%B8%D0%B2%D1%88-%D1%82%D0%BE%D0%BF-%D0%BF%D0%BE%D0%BB%D0%B8%D1%86%D0%B0%D0%B9-%D0%B2%D0%BA%D0%B0%D1%80%D0%B0%D0%BB-%D0%BF%D0%B5%D0%BB%D0%BE%D0%B2-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%BF%D0%BE%D1%81%D0%BE%D1%87%D0%B8-%D0%B3%D1%80%D0%B5%D1%88%D0%BA%D0%B8%D1%82%D0%B5-%D0%BD%D0%B0-%D0%BC%D0%B2%D1%80-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0--news756208.html", "text": "Нека полицията излезе пред медиите и да каже какво са пропуснали. Вярвам в хората и съм сигурен, че са били на крачка от залавянето на беглеца от затвора Владимир Пелов, но в тази игра трябва и малко шанс. Това заяви бившият директор на областната дирекция на София област Николай Николов, участвал в залавянето на Пелов преди години, когато той е вкаран в затвора. 33 хиляди вили има в района, в който са се крили Пелов и аверът му, много от къщите са пустеещи и изоставени в района на Своге и София. Много бегълци от закона бягат да се крият там, посочи Николов. Пелов е изпечен престъпник, опасен човек, предупредихме хората да бъдат внимателни, когато правихме първата акция. Обикаляли сме денонощно този район, използвали сме термовизионни камери непрекъснато. Резултатът е, че Пелов беше задържан и влезе в затвора, припомни той. Страхът е основният двигател хората да му помагат и да не смеят да споделят нищо, допълни бившето ченге. Пелов е жесток и отмъстителен човек, очевидно, ако Марио Панчев е свидетелствал срещу него, престрелката е обяснима, обясни Николов. Той посочи и основната грешка на МВР при акцията по залавянето. Целият контингент от хора, които трябвало да бъдат изучени - приятелки, близки, съученици, любовници, тези хора е трябвало да бъдат поставени пред непрекъснато наблюдение. При нашата акция преди години ние стигнахме до съученици от детството, до всякакви приятели, потърсихме контакт и ги поставихме под наблюдение. Стигнахме чак до Пирдоп, до една съученичка, която му е била приятелка, разкри бившето ченге. По думите му, системата на МВР е разбита и това се отразява на резултатите. Имаше голяма чистка през 2013-2014 г. Гонеха се началници и хора до най-низово ниво в МВР, разбиха се екипи, а назначаванията бяха хаотични. Това стана по времето на Орешарски. Между хората, които работят там сега има недоверие, а това е отборна работа, посочи Николай Николов. Той изтъкна, че, когато БСП дойде на власт става жестока чистка в МВР. Сподели:", "date": "2018.06.08", "title": "ИЗВЪНРЕДНО В ПИК! Бивш топ полицай, вкарал Пелов в затвора, посочи грешките на МВР: Системата е разбита от 2013 г. - дойде ли БСП на власт, настъпва жестока чистка "}
{"url": "http://pik.bg/%D1%82%D1%80%D1%8A%D0%BC%D0%BF-%D0%B7%D0%B0%D0%B1%D1%80%D0%B0%D0%BD%D0%B8-%D0%BC%D0%B5%D1%81%D0%B5%D1%86%D0%B0-%D0%BD%D0%B0-%D0%B3%D0%B5%D0%B9%D0%BE%D0%B2%D0%B5%D1%82%D0%B5-%D0%B2-%D1%81%D0%B0%D1%89-%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BC%D1%83-%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0-%D0%BD%D0%B0%D1%88%D0%B8%D1%8F-%D0%BF%D1%80%D0%B0%D0%B9%D0%B4-%D0%B7%D0%BD%D0%B0%D0%B5-news756293.html", "text": "Доналд Тръмп забрани провеждането на тъй наречения \"месец на гейовете\" в САЩ. Предишният американски президент Барак Обама официално наложи юни като месец на ЛГБТИ-обществото в Щатите. Тази година обаче Тръмп отказа да продължи спазването на позорната традиция. В последния ден на май държавният глава обяви пет акцента с културно съдържание, избирайки през юни да бъдат чествани Карибско-Американското наследство, Афро-Американската музика, притежанието на дом, откритите пространства и океанът. ЛГБТИ отпада от календара. В същото време американският посланик в София Ерик Рубин, номиниран от предишната администрация на Обама, подкрепи утрешния гейпрайд у нас със специално писмо. Сподели:", "date": "2018.06.08", "title": "Тръмп забрани месеца на гейовете в САЩ, а посланикът му в София приветства нашия \"прайд\"?! Знае ли Белия дом?"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%BA%D1%80%D0%B8%D1%81%D1%82%D0%B8%D0%BD-%D0%B8%D0%BB%D0%B8%D0%B5%D0%B2%D0%B0-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%D0%B0%D0%B4%D0%B0-%D1%81%D0%BB%D0%B5%D0%B4-%D0%B6%D0%B5%D1%81%D1%82%D0%BE%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0---%D0%BE%D1%82%D0%BA%D1%8A%D1%81%D0%BD%D0%B0%D1%82%D0%BE-%D0%BC%D0%B5%D1%81%D0%BE-%D0%BE%D0%B1%D0%B5%D0%B7-news756218.html", "text": "Откровена изповед направи моделката Кристин Илиева, която пострада изключително тежко при катастрофа с певицата Дивна. \"Най-тежката болка мина. Имаше моменти, в които просто нямаш глас от болка. На моменти още съм в шок какво ми се случи и какво преживявам. Всичко помня, адреналинът ме държеше. Това може би е главното нещо, което ме спаси\", каза младото момиче. \"Имам много фрактури и откъснато месо по десния крак. Пожелавам на никого да не изпитва тази болка и това, през което минах. Бях свикнала с обезболяващите. Когато отидох в Турция и там разбраха какви обезболяващи са ми били давани казаха, че няма да стане така и ми дадоха по-леки. Бях се пристрастила към обезболяващите. В 8 часа почвах да пищя и да рева, че искам обезболяващи, бях станала като наркоман\", призна Илиева. Всичко се случва с причина, сигурно за да ме направи по-силна, защото аз усещам колко по-силен характер ставам и колко повече доброта има в мен. Ще ми бъде трудно, ще се боря, ще бъде тежко, но ме чака нещо хубаво отвън. Лечението ми е 50% вяра и аз вярвам, че ще се оправя. Аз искам да се разхождам с приятели, да се забавлявам, да си вдигна братчето или сестричката. Не мога да предам себе си, семейството\", заяви още моделката. \"Простила съм на Дивна за това, което стана, защото знам, че не го е направила нарочно. Просто е невнимание\", завърши красавицата. Сподели:", "date": "2018.06.08", "title": "БОМБА В ЕФИР! Кристин Илиева разказа за ада след жестоката катастрофа - откъснато месо, обезболяващи и... вяра! Моделката прости на Дивна"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D1%84-%D1%81%D1%82%D0%B0%D0%BD%D0%B8%D0%BB%D0%BE%D0%B2-%D0%BE%D1%82-%D0%B0%D1%82%D0%B0%D0%BA%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%B3%D0%B5%D0%B9-%D0%BF%D0%B0%D1%80%D0%B0%D0%B4%D0%B0-%D0%BE%D1%81%D1%8A%D0%B6%D0%B4%D0%B0%D0%BC%D0%B5-%D1%81%D0%BE%D0%B4%D0%BE%D0%BC%D0%B8%D1%8F%D1%82%D0%B0-%D0%BD%D0%B5-%D0%B8%D1%81%D0%BA%D0%B0%D0%BC--news756291.html", "text": "- Ние от „Атака” винаги сме били и ще бъдем срещу тези паради и въобще против всякакви демонстрации и гей събития. Тези гей паради са резултат от борба против християнството и нашите ценности и културен модел. Навремето са воювали комунистите, а сега либералдемократичните формации. Тази демонстрация на пороците е предизвикателство към обществото да придобие примирение към тези неща. А Господ е казал – има мъже и жени и те са семейство, църквата осъжда содомията и природните отклонения. Ние като консерватори осъждаме това и не може да се съгласим с такива неща. Не бива това да бъде демонстрирано. Не искам внуците ми да гледат тези голотии и шарении, това е срамно и не мога да си представя такова нещо да се случва. Столична община дава разрешение, защото не може да откаже, това е демокрацията. Все пак г-жа Фандъкова се държи достойно и не се ангажира. В западните държави кметовете водят шествията, но ето, че тя не прави това и се държи като нормална жена. Но може да се направи референдум в София по темата и да се види за какво става дума. - Имаше миналата година малки момичета и ето, че децата не по своя воля биват зарибявани по тези извращения, защото те са малки и не разбират. Историята е показала, че такива хора не бива да заемат отговорни длъжности, защото нямат нормални реакции. Нямат и право да ни навират тези неща в очите и на децата ни. - А защо трябва да се харчат държавни пари за охрана на това? - Държавата е длъжна, тъй като това е по закона за митингите и шействията. МВР трябва да пази гражданите при всички такива организации. Сподели:", "date": "2018.06.08", "title": "САМО В ПИК TV! Проф. Станилов от \"Атака\" изригна срещу гей парада: Осъждаме содомията, не искам внуците ми да гледат тези голотии!"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%B0%D0%B2%D0%B0-%D0%BE%D1%82%D1%87%D0%B5%D1%82-%D0%B7%D0%B0-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%B2-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news756193.html", "text": "програмата за петъчния парламентарен контрол Премиерът Бойко Борисов ще отговаря на въпрос на зам.-председателя на ПГ на БСП Антон Кутев за визитата му в Русия в края на май. Това се посочва в . Вицепремиерът Валери Симеонов ще отговори на депутатско питане за 160-тата годишнина от създаването на Болградската гимназия в контекста на демографската политика на Българското председателство. Външният министър Екатерина Захариева ще отговори на въпрос за случая с българския консул в Одрин Васил Вълчев, който отмени културната програма за 3 март. Тя ще коментира и предприетите от министерството действия по повод думите на президента Реджеп Ердоган, че Кърджали е част от душевните граници на Турция. Земеделският министър Румен Порожанов ще информира депутатите за състоянието на горските пътища и сроковете за изплащане на субсидиите за кампания 2017 г. Сподели:", "date": "2018.06.08", "title": "Борисов дава отчет за визитата в Русия пред парламента"}
{"url": "http://pik.bg/made-in-eu-%D0%B5%D0%B2%D1%80%D0%BE%D0%BF%D0%B0-%D0%BF%D1%80%D0%B0%D0%B2%D0%B8-%D1%81%D0%B0%D0%BC%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8%D1%82%D0%B5-%D0%B7%D0%B0-%D0%BF%D0%B0%D0%B7%D0%B0%D1%80%D0%B0-%D1%81%D0%B8-news756216.html", "text": "\"Вземането на дрога е вид мода. Младите все по-често взимат стимуланти по време на партита\" коментира пред Нова тв клиничният психолог д-р Юри Кацаров от Превантивно информационния център по проблемите на наркоманиите в София. \"Екстази-то не е нова дрога. Не мога да кажа, че предлагането се е увеличило. Може би малко повече изпреварва употребата на амфетамини, но това го има в цяла Европа. Тревожното е, че като цяло употребата на наркотици се увеличава\", коментира Кацаров. \"В Интернет също могат да се пазаруват наркотици. Много млади хора правят точно това. Тенденцията е, че Европа все повече задоволява пазара си със собствено производство. От всички видове, тук не се произвежда единствено кокаин\", разясни психологът. Сподели:", "date": "2018.06.08", "title": "MADE IN EU! Европа прави сама наркотиците за пазара си"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BA%D1%80%D0%B8%D0%B2%D0%B0-%D0%BF%D1%8A%D1%80%D0%B2%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B5%D1%81-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0%D1%82%D0%B0-%D1%80%D0%B0%D0%BC%D0%BA%D0%B0-%D0%BE%D1%82-2021-%D0%B4%D0%BE-2027-%D0%B3-news756202.html", "text": "правителствената информационна служба сайта на Председателството В рамките на Българското председателство на Съвета на ЕС на 8 юни, София ще бъде домакин на конференция на високо ниво, посветена на бъдещето на политиката по сближаване в следващия програмен период. Това съобщиха от . За пръв път на високо равнище ще бъдат обсъдени бъдещите приоритети и ролята на Кохезионната политика в проекта на Многогодишна финансова рамка на ЕС за периода 2021-2027 г., обявен от Европейската комисия през месец май тази година. Срещата ще бъде открита от министър-председателя Бойко Борисов и ще се води от вицепремиера Томислав Дончев. В дискусията ще участват също европейският комисар по бюджет и човешки ресурси Гюнтер Йотингер, а от българска страна – министърът за Българското председателство на Съвета на ЕС Лиляна Павлова, министърът на финансите Владислав Горанов и министърът на регионалното развитие и благоустройството Николай Нанков. Участие ще вземат и представители на Европейската комисия, Европейския парламент, Комитета на регионите, министри от държавите-членки, социални партньори и др. Конференцията е част от календара на Българското председателство на Съвета на ЕС и ще може да се проследи на живо в . Сподели:", "date": "2018.06.08", "title": "Борисов открива първа среща на ЕС за финансовата рамка от 2021 до 2027 г. "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news756221.html", "text": "„Софийска вода” временно ще прекъсне водоснабдяването в части на столицата днес, съобщиха от дружеството. Ремонт на сградно водопроводно отклонение на ул. „Искър“ в с. Герман налага спиране на водоподаването от 09:00 до 17:00 часа на ул. \"Искър\" между ул. \"Патриарх Герман\" и ул. \"Росица\", ул.\" Росица\" между ул.\" Градина\" и ул.\" Искър\". Подмяна на спирателен кран на ул. „Букет“ в кв. „Овча купел“ налага спиране на водоподаването от 09:00 до 16:00 часа на ул. „Букет“ между ул. „Народен герой“ и бул. „Никола Петков“. Сподели:", "date": "2018.06.08", "title": "ВАЖНО! Ето къде спират водата в София"}
{"url": "http://pik.bg/%D0%B3%D0%BE%D1%80%D0%B5%D1%89-%D0%B1%D0%B0%D1%80%D0%BE%D0%BC%D0%B5%D1%82%D1%8A%D1%80-%D0%B3%D0%B0%D0%BB%D1%8A%D0%BF-%D1%81-%D0%BD%D0%BE%D0%B2%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B5-%D0%BF%D0%BB%D0%B0%D0%BD%D0%B8%D1%80%D0%B0%D1%82-%D0%BB%D1%8F%D1%82%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-news756314.html", "text": "54% от българите не планират да почиват това лято. 44% пък си правят планове за лятната отпуска. Останалите твърдят, че още не знаят. Това сочат данните от проучване на „Галъп интернешънъл“, направено съвместно с Борда по туризъм. То е проведено между 13-17 април и 1-5 юни сред 1000 души. В България на море мислят, че ще могат да отидат 55% от участвалите в изследването, които ще почиват. За море в чужбина пък мислят 36% от онези, които планират почивка. 26% от възнамеряващите да почиват пък ще отидат на планина у нас. Останалите споменават всякакви форми на културен, спа и друг туризъм. 10 дни е средната продължителност на планираната почивка. Средната сума за тези дни, която са заделили онези, които смятат, че ще почиват, е 1557 лв. Предпочитано остава Черно море. Тези, които предпочитат почивката в чужбина, оглеждат Бяло море, отбелязват още от „Галъп”. По повод текущата дискусия относно преместваеми обекти, мнозинство от 78% не приемат идеята за спешни промени в законите, 19% пък я приемат. Останалите се колебаят. Изследвано е отношението към някои конкретни идеи в тази насока. Има предложение премахването на обекти на плажа да се състои през месец юни, когато сезонът вече е започнал. Според 74% от отговорилите това ще се отрази негативно, а 6% са на обратното мнение. За 18% няма да има особен ефект. Останалите не могат да преценят. Сподели:", "date": "2018.06.08", "title": "ГОРЕЩ БАРОМЕТЪР! \"Галъп\" с ново проучване: Половината българи не планират лятна почивка!"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B19-%D0%B2-%D0%BF%D0%BE%D0%BB%D1%88%D0%B0-news756198.html", "text": "Това съобщиха от прессекретариата на държавния глава. В рамките на международния форум България, Естония, Латвия, Литва, Румъния, Словакия, Унгария, Чехия и Полша ще координират позиции по въпроси от дневния ред на НАТО преди провеждането на предстоящата среща на върха на алианса в Брюксел. Във Варшава президентът Румен Радев ще участва и в честванията по случай отбелязването на 100-годишнината от възстановяването на независимостта на Република Полша. Президентът Румен Радев ще бъде на работно посещение в Република Полша за участие в срещата на високо равнище Б9. Сподели:", "date": "2018.06.08", "title": "Румен Радев заминава за срещата на Б9 в Полша"}
{"url": "http://pik.bg/%D0%B0%D0%B4%D1%8A%D1%82-%D0%BD%D0%B0-%D0%BA%D1%83%D0%BB%D0%B0%D1%82%D0%B0-%D0%BF%D0%BE%D0%B4%D1%81%D0%B8%D0%BB%D0%B2%D0%B0%D1%82-%D0%B5%D0%BA%D0%B8%D0%BF%D0%B8%D1%82%D0%B5-%D0%BD%D0%B0-%D0%BC%D0%B8%D1%82%D0%BD%D0%B8%D1%86%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%80%D0%B0%D1%88%D0%BD%D0%B8%D1%8F-%D1%82%D1%80%D0%B0%D1%84%D0%B8%D0%BA-news756299.html", "text": "Агенция „Митници“ е предприела действия за подсилване на екипите с оглед допълнително ускоряване на обработката на товарни автомобили на изход на ГКПП \"Кулата\", заявиха от пресцентъра на ведомството, цитирани от Фокус . През последните дни трафикът на ГКПП \"Кулата\" е силно интензивен, тъй като много камиони се опитват да довършат доставките си към Гърция преди края на работната седмица. На вход и изход работят по три кантара, което е максималната инфраструктурна възможност на пункта. Един камион на изход се обработва за около 6 – 8 минути. За първите шест дни на юни Агенция „Митници“ регистрира 10% увеличение на тежкия трафик. Най-толямо увеличение има в броя на тежкотоварните камиони, чието измерване и обработка изисква малко повече време. За посочения период дневно се обработват около 160 камиона повече в сравнение със същия период на миналата година. Сподели:", "date": "2018.06.08", "title": "АДЪТ НА \"КУЛАТА\": Подсилват екипите на митницата заради страшния трафик "}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%81%D0%BD%D0%B8%D0%BC%D0%BA%D0%B8---%D0%B2%D0%B8%D0%B6%D1%82%D0%B5-%D1%81%D0%B8%D0%BC%D0%BE%D0%BD%D0%B0-%D1%81%D0%B5%D0%BA%D1%83%D0%BD%D0%B4%D0%B8-%D1%81%D0%BB%D0%B5%D0%B4-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-18-news756227.html", "text": "22-годишната Симона Тодорова е закъсняла за срещата си с Коста Николов - Миджурина, но не достатъчно. Собственикът на верига казина бе разстрелян преди седмица в Слънчев бряг, а убиецът рани тежко в главата и самата Симона. Момичето е в болницата в Бургас, където лекарите се борят за живота й. Вчера тя бе изведена от медикаментозната кома, в която прекара последните дни, но състоянието й продължава да е критично, информира \"ТрафикНюз\". Във фаталната вечер Коста Николов чакал Симона с лимузината си пред комплекс \"Сън вилидж\" в курорта. На задната седалка пътували мъж и жена, приятели на Миджурина. Четиримата имали резервация за вечеря в луксозен ресторант в комплекса. Симона закъсняла около 20 минути, а Николов изчаквал отвън на аварийни. В това време килърът се приближил до автомобила и изпразнил пълнителя на пистолета си през отворения прозорец. В същото време се появила Симона, която станала свидетел на екзекуцията. Тя видяла мъжа, който стрелял по Коста и започнала да го моли, \"Не, моля те, недей\". Тогава мъжът се обърнал и стрелял в главата й. Пронизал я е в областта на лявото слепоочие. Момичето се свлякло в локва кръв и загубило съзнание. \"Ако килърът ни беше видял, сега и ние щяхме да сме мъртви, категорични са мъжът и жената от задната седалка. Той успял да запази хладнокръвие и се обадил на тел. 112. Убиецът, Михаил Станчев /37/ г., бе задържан няколко часа след убийството преди ГКПП Лесово. Той пътувал с колата си към границата, като в него са открити оръжието на престъплението и международния му паспорт. Пред Окръжен съд - София, където бе разгледана мярката да неотклонение, Станчев заяви, че е щял да се предаде на границата, но съдията не се смили към него и го остави в ареста. Причината за жестоката драма е патологичата ревност, която Михаил изпитвал към Симона. Двамата имали краткотрайна връзка. Те се запознали в началото на сезона и започнали да излизат. След това обаче Симона започнала работа в казиното на Коста Николов и предизвикала интереса му. Месец по-късно се преместила в апартамента му в комплекс \"Сън Вилидж\". Младата дама обаче предпочела по-възрастния мъж, което Михаил не могъл да понесе. Близки на хазартния бос не вярват, че мотивът за престъплението е ревност и смятат, че е поръчан от свои конкуренти. Коста е бил разведен отдавна, работел почтено и нямал проблеми с другите големи играчи в бизнеса с хазарт. На този етап обаче криминалистите работят основно по версията \"убийство и опит за убийство от ревност\". Сподели:", "date": "2018.06.08", "title": "ПОТРЕСАВАЩО! Шокиращи СНИМКИ - вижте Симона, секунди след стрелбата в Слънчев бряг (18+)"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B2-%D1%81%D0%BF%D0%BE%D1%80-%D0%B7%D0%B0-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news756228.html", "text": "По думите му с проекта се дава възможност една голяма част от парите за новото въоръжение да останат в България. Българската авиация дежури ежемнутно. Имаме провокации откъм Черно море и това изразходва ресурсите ни, заяви Тошев. Депутатът от БСП Петър Витанов посочи, че левицата ще подкрепи концепцията на предложенията. Длъжни сме да демонстрираме отношение към модернизацията на Българската армия. Всяко забавяне води до затруднение да изпълнява задълженията си, каза Витанов. В проекта има известна доза предопределност, въпреки че на пръв поглед ни се дава избор, добави социалистът. Депутатът от Обединените патриоти Милен Михов подчерта, че въпросът засяга националните интереси и отговорността е обща. Увеличава се броят на държавите, които могат да участват в този конкурс, което само по себе си води до увеличаване на конкуренцията. Министерството на отбраната стартира проект за модернизация за първи път от 30 години насам. Винаги, когато се започне такъв проект, се започват внушения, че това не е необходимо. Трябва да спрем процеса на ерозия на Българската армия, подчерта Михов. Депутатът от \"Воля\" Андон Дончев заяви, че политическата сила е твърдо против проекта. Главно сме против купуване на самолетите. В доклада за състоянието на отбраната никъде не се говори за заплаха по въздух. Като заплахи за националната сигурност са посочени мигрантската криза и международният тероризъм, отбеляза Дончев. Това е надпаритен въпрос, каза в сутрешния блок на БНТ депутатът от ГЕРБ Владимир Тошев по повод проекта за придобиване на нова бойна техника за нуждите на Българската армия. Сподели:", "date": "2018.06.08", "title": "Депутати в спор за модернизацията на армията"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%BA%D0%B0%D0%BA%D0%B2%D0%BE-%D0%BD%D0%B8-%D1%87%D0%B0%D0%BA%D0%B0-%D0%B2-%D0%BF%D0%B5%D1%82%D1%8A%D0%BA-news756192.html", "text": "На работното място бъдете умерени. Вечерта се постарайте да сте сред вашите близки и не пропускайте да приключите с разрешаването на проблеми с ваши роднини. Не допускайте внезапно обземащото ви лошо настроение, породено от несъгласие с чуждото мнение, да съсипе вашите стабилни делови отношения и да провали намеренията ви за романтична вечеря. Ще бягате от тълпите хора, а промените няма да са ви по вкуса. Не рискувайте на вашето работно място. Съветвам ви да не предприемате пътуване, ако ще натовари вашата психика. Вечерта се откажете от намерението да поканите делови партньори на вечеря, а обърнете внимание на интелектуалното си развитие. Настроението ви е променливо. Дразните близките си, които не успяват да разберат каква е причината да сте така непостоянни. Ако имате желание пътувайте и се разтоварете от напрежението. Ще получите предложение за нова работа. Изкушавате се да се впуснете в промени, само защото сте се оказали случайно сред хора, които ви привличат. Трудностите са преодолими, но деня е напрегнат и е предупреждение, вечерта да си дадете почивка, вместо да се натоварвате с чужди служебни задължения. Без колебание обмислете новите си планове и потърсете хора с влияние, които да подкрепят идеите ви и да инвестират при вас. Емоцията, която влагате в общуването, не само може да развали тяхното настроението, а и да съсипе отношенията ви. Съветвам ви да не спорите и да не се заяждате с колегите си без причина. Не споделяйте импулсивно вашите планове. С агресията, която блика от вас без причина, няма как да се защитите от нападките на вашите близки и колеги. По-добре си наложете спокойствие. Никой с нищо не ви заплашва. На работното място правите впечатление с вашата активност, която ще ви помогне да се справите със задачите си до обед. Не предприемайте делово пътуване. Начинанията са успешни.  Овладейте емоцията си, защото тя може да се превърне в причина за конфликти с вашите колеги, за които вие ще сте виновни. Трудно ще изгладите отношенията, ако ги развалите. Не реагирайте болезнено на всяка критична забележка. Не сядайте зад волана и избягвайте обсъждане на служебни проблеми със случайни хора. Въпреки сложните семейни проблеми, този ден е успешен за вас. През деня се справете със служебните си задачи. Вечерта бъдете с вашите близки. Задълбоченият анализ на постигнатото е задължителен, защото ви гарантира професионален успех. Реалната оценка на резултатите и вашата обществена позиция ви е носят полза. Ще изпълнявате с много усилия служебните си задачи, защото се чувствате напрегнати и изморени. Не се поддавайте на ласкателствата на вашите близки, които искат вечерта да обиколите магазините. Анализирайте в детайли и с помощта на колеги, всички направени ви предложения. Пътуванията са нежелателни. В този ден ви очакват големи промени. Предприемайте ги сами, за да сте сигурни в крайният резултат. Пътуване ще ви разтовари от напрежението, но го осъществете само ако не вреди на служебните ви задължения. Завършете започнатата делова работа. Внимавайте при работа с финансови отчети и подредете счетоводните си документи. Не прекалявайте с желанието си да работите и след края на работния ден. Свършили сте достатъчно работа. Отдайте се на почивка, вечеря и приятни мигове с вашите близки и приятели. Внимавайте с разходите, за да не влошите финансовото си състояние. Ще се наложи да приключите със стари задължения. Проявете предпазливост в общуването. Не пропускайте да си създадете приятни емоции и да се заредите с добро настроение. Ако сте се заели със стари задачи е добре около обед да ги приключите и да се заемете с новите. Професионалната ви заетост днес е надхвърлила позволените граници. Трудно се справяте сами със задълженията си. Не отказвайте помощ. Сподели:", "date": "2018.06.08", "title": "САМО В ПИК! Топ хороскопът на Алена: Какво ни чака в петък? "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BE%D0%B1%D1%81%D1%8A%D0%B6%D0%B4%D0%B0-%D0%BD%D0%BE%D0%B2%D0%B0%D1%82%D0%B0-%D0%B1%D0%BE%D0%B9%D0%BD%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D0%B8-%D0%B4%D0%BE%D0%BA%D0%BB%D0%B0%D0%B4-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D1%82-news756223.html", "text": "Парламентът ще обсъди проекторешение за придобиване на нова бойна техника за нуждите на Българската армия. След това ще обсъди Доклад за състоянието на отбраната и въоръжените сили на Република България през 2017 г. Сподели:", "date": "2018.06.08", "title": "ИЗВЪНРЕДНО В ПИК TV! Парламентът обсъжда новата бойна техника и доклад за състоянието на отбраната - гледайте НА ЖИВО"}
{"url": "http://pik.bg/%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BE%D1%82%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D1%84-%D0%BA%D0%B0%D0%BC%D0%B5%D0%BD-%D0%BF%D0%BB%D0%BE%D1%87%D0%B5%D0%B2-news756232.html", "text": "Днес НЗОК обсъжда оттеглянето на проф. Камен Плочев от поста му. Наскоро той обяви, че не може да изпълнява задълженията си. Причините за това са здравословни проблеми. Плочев е в болничен от три месеца. Сподели:", "date": "2018.06.08", "title": "Обсъждат оттеглянето на проф. Камен Плочев"}
{"url": "http://pik.bg/%D0%B0%D0%B2%D0%B0%D0%BD%D1%82%D0%B0-%D0%B1%D0%BE%D0%B9-%D0%B7%D0%B0-%D1%81%D1%82%D0%B0%D1%80%D0%B8%D1%8F-%D0%B0%D1%81%D1%84%D0%B0%D0%BB%D1%82-%D0%BE%D1%82-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news756214.html", "text": "Десетки хиляди тонове стар асфалт са стоварени на депото край пловдивското село Белозем. Оказва се, че кметовете от селата на Община Раковски се надпреварват кой да вземе пътната настилка след ремонта на аутобана, за да оправи разбитите улици в малките населени места. „Кметовете, които искат да получат от него, трябва да изпратят чрез общината си искане до Областното пътно управление в Пловдив. Когато искането е до 10 000 лева, което е горе-долу около 800 т асфалт, решението се взима от АПИ. Когато е над 10 000 лева, минава през Министерството на финансите. След като се получи разрешение, кметът на съответното село със собствени средства трябва да си вземе материала”, обясни пред Нова телевизия инж. Христо Тунчев от Агенция „Пътна инфраструктура” (АПИ). „По-голямото количество от асфалта ще бъде за селата Белозем и Чалъкови. Община Раковски има едно от първите в България създадени общински предприятия, които имат съответните категории за строителство на улици. Ние ще го направим с наши сили, тоест няма да ангажираме външен ресурс”, коментира кметът на Раковски Павел Гуджеров. Той изрази надежда този асфалт да стигне за около 20 км и смята, че ще издържи с години. „Винаги е имало разбирателство между кметовете. Тази година ще има поне две улици с нов асфалт. Имаме бюджет от около 100 000 лева за нови улици. Засега това можем, това правим, което също е нещо”, заяви от своя страна кметът на село Белозем Иван Тачев. Междувременно ремонтът на АМ „Тракия” е към своя край, но повече асфалт за други села няма да има. Сподели:", "date": "2018.06.08", "title": "АВАНТА! Бой за стария асфалт от магистрала \"Тракия\""}
{"url": "http://pik.bg/%D0%B0%D0%B2%D1%81%D1%82%D1%80%D0%B8%D1%8F-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D1%82%D1%80%D1%8A%D0%BC%D0%BF-%D0%B8-%D0%BF%D1%83%D1%82%D0%B8%D0%BD-news756171.html", "text": "Австрия е уведомила САЩ за намерението си да приеме на своя територия среща между президентите на САЩ и Русия, Доналд Тръмп и Владимир Путин, заявиха от Белия дом, предава ТАСС. От администрацията, обаче, не обявиха какъв е отговорът им към момента. „Австрия извести за своето желание да приеме на своя територия среща между президента Тръмп и президента Путин. Въпреки че двамата лидери вече обсъждаха възможността за организиране на среща, към момента нямаме какво да обявим“, заяви говорител от Белия дом. Сподели:", "date": "2018.06.08", "title": "Австрия готова да домакинства среща между Тръмп и Путин"}
{"url": "http://pik.bg/%D0%B4%D0%BD%D0%B5%D1%81-%D1%89%D0%B5-%D0%B1%D1%8A%D0%B4%D0%B5-%D1%82%D0%BE%D0%BF%D0%BB%D0%BE-%D0%B8-%D0%B1%D0%B5%D0%B7-%D0%B2%D0%B0%D0%BB%D0%B5%D0%B6%D0%B8-%D0%BE%D1%87%D0%B0%D0%BA%D0%B2%D0%B0-%D0%BD%D0%B8-%D0%BF%D0%BE-%D1%85%D0%BB%D0%B0%D0%B4%D0%B5%D0%BD-%D1%83%D0%B8%D0%BA%D0%B5%D0%BD%D0%B4-news756170.html", "text": "Днес над по-голямата част от страната ще бъде слънчево. След обяд ще има временни увеличения на облачността, но ще остане почти без валежи. Ще духа слаб източен, в Източна България – умерен югоизточен вятър. Преобладаващите максимални температури ще бъдат между 29° и 34°. Преди обяд над планините ще бъде предимно слънчево, след обяд ще се развива купеста и купесто-дъждовна облачност. На места в масивите от Западна България ще превали слабо. Максимална температура на височина 1200 метра около 22°, на 2000 метра – около 15°. Над Черноморието ще преобладава слънчево време, ще има временни увеличения на облачността, но ще е без валежи. Максимални температури на въздуха: 23-25°. Температурата на морската вода е 21-23°. Вълнението на морето ще бъде 2 - 3 бала. На 08.06.2018 слънцето ще изгрее в 05:49 часа и ще залезе в 21:03 часа. Продължителност на деня 15:14 часа. На 08.06.2018 луната ще изгрее в 02:45 часа и ще залезе в 14:50 часа. Осветеност на диска в 0h UT 38 %. Фаза на луната: след последна четвърт преди новолуние. В събота в източните райони дневните температури ще са все още високи, но в неделя в страната максималните ще бъдат между 27° и 32°. В понеделник преваляванията ще са на малко места, главно в планинските райони, отново бързо ще се затопли. Сподели:", "date": "2018.06.08", "title": "Днес ще бъде топло и без валежи, очаква ни по-хладен уикенд"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B8%D0%B7%D0%BE%D0%B2%D0%B0-%D0%B5%D0%B2%D1%80%D0%BE%D0%BF%D0%B0-%D0%B4%D0%B0-%D0%BD%D0%B5-%D0%B7%D0%B0%D0%B1%D1%80%D0%B0%D0%B2%D1%8F-%D0%B7%D0%B0-%E2%80%9E%D0%B0%D0%BD%D0%B5%D0%BA%D1%81%D0%B8%D1%8F%D1%82%D0%B0-%D0%BD%D0%B0-%D0%BA%D1%80%D0%B8%D0%BC%E2%80%9C-news756172.html", "text": "Министърът на външните работи на Турция Мевлют Чавушоглу разкритикува европейските страни, които по негово мнение са „започнали да забравят за Крим“ и отново заяви, че Анкара на признава анексията на полуострова от Русия, предава РИА Новости, цитира Фокус. „Не сме забравили Крим и никога няма да го направим. Не сме признали анексията му и няма да го направим. Няколко страни в Европа започнаха да забравят за Крим. Ние ще им напомним: ако забравите за Крим днес и утре се случи нещо с Украйна, то вие ще бъдете отговорни за това“, заяви Чавушоглу пред членовете на Асоциацията за култура и помощ на кримските татари в Анкара. Своето изявление Чавушоглу направи в присъствието на министъра на външните работи на Украйна Павло Климкин и украинския депутат Мустафа Джемилев, които участват в мероприятие по случай 74-годишнина от депортациите на кримско-татарското население Сподели:", "date": "2018.06.08", "title": "Турският външен министър призова Европа да не забравя за „анексията на Крим“"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BF%D1%80%D0%B8%D0%B7%D0%BE%D0%B2%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B3-7-%D0%B4%D0%B0-%D0%BA%D0%BE%D0%BD%D1%84%D1%80%D0%BE%D0%BD%D1%82%D0%B8%D1%80%D0%B0%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D1%82%D1%8A-news756176.html", "text": "The Guardian, цитиран от Фокус. Президентът на Франция Еманюел Макрон призова останалите членове на Г7 да се изправят пред търговските политики на президента на САЩ Доналд Тръмп в това, което той описа като заплаха от нова „хегемония“ на САЩ, пише британският вестник Френският президент говореше до министър-председателя на Канада Джъстин Трюдо, който е домакин на срещата на държавите от Г7 в Квебек. Макрон призова останалите лидери на държавите от Г7 да не разводняват съвместното изявление в края на срещата, за сметка на споделените ценности, само заради опита да се спечели подписа на Тръмп, предупреждавайки че изходът „Г6 плюс един“ е възможен. В коментарите си към репортери, Трюдо и Макрон наблегнаха върху значението от поддържане на диалог и учтивост в отношенията с Тръмп, твърдейки че срещата е съществен начин за намиране на обща почва и разрешаване на различията. „Срещата на Г7 е възможност за среща и провеждане на откровена и отворена дискусия между държави, които са дългогодишни съюзници и приятели“, заяви Трюдо. Макрон беше дори по-категоричен, призовавайки останалите членове на Г7 да отхвърлят това, което той предупреди че е потенциален стремеж на САЩ към „по-нататъшен изолационизъм и сурова хегемония“. „Останалите шест държави от присъстващите членки на Г7 представляват пазар, който е по-голям от американския пазар. Вярвам в сътрудничеството и многостранния подход, защото ще се съпротивлявам на хегемонията с цялата си сила. Хегемонията налага правото на силния. Хегемонията е краят на върховенството на закона“, заяви френският президент. Той допълни, че ще направи всичко по-силите си, за да помогне на Трюдо в постигането на успешно домакинство на срещата на Г7, която да доведе до съвместно изявление в събота, което да може да бъде подписано от всички седем членки. Въпреки това Макрон предупреди, че останалите държави трябва да бъдат готови за изход „Г6 плюс едно“, придържайки се към текст, който би потвърдил общите им ценности, дори Тръмп да не го подпише. „Желанието за седемте е да се подпише текст, който да не е по-силен от нашите изисквания за съдържанието на този текст. Мисля, че бихме направили грешка, ако кажем че сме готови да се откажем от всичко, да не говорим за Парижкото споразумение или климата, нито пък търговията, само за да имаме този подпис“, заяви Макрон. „Може би американският президент не бил имал против да бъде изолиран днес“, заяви той, добавяйки че американските работници биха били първите, които ще пострадат от търговска война между Европа и САЩ. „Всички сме въвлечени в конфликти в Сирия, в Ирак, в Сахел, в различни точки на света. Ние сме съюзници. Нашите войници стоят рамо до рамо в защита на свободата и нашите ценности. Не можеш, сред съюзници в международен контекст, да започнеш търговска война. За мен това е въпрос на принцип“, заяви Макрон. По отношение на ядреното споразумение с Иран, френският президент изтъкна какъв трябва да е отговорът на останалите лидери от Г7 към Тръмп: „Ти не се чувстваш комфортно със споразумение подписано от твоя предшественик, може би защото е подписано от твоя предшественик, но това не ти дава право да спираш другите да уважават това споразумение и не налагаш натиск върху Иран да го напусне, защото днес това е най-добрата защита, която имаме“. Сподели:", "date": "2018.06.08", "title": "Френският президент призова лидерите на страните от Г-7 да конфронтират Доналд Тръмп за търговията"}
{"url": "http://pik.bg/%D0%BC%D0%B0%D0%B9%D0%BA-%D0%BF%D0%BE%D0%BC%D0%BF%D0%B5%D0%BE-%D1%81%D1%8A%D0%B1%D0%B8%D1%80%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%8F%D0%BF%D0%BE%D0%BD%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D1%87%D0%B5-news756161.html", "text": "Държавният секретар на САЩ Майк Помпео заяви, че ще посети Южна Корея, Япония и Китай през следващата седмица, за да уведоми подробно лидерите им за проведената срещу между Доналд Тръмп и Ким Чен-ун, предава AFP, цитира Фокус. „Ще уведомя подробно лидерите на трите страни и ще подчертая важността от осъществяване на всички наложи санкции на Северна Корея“, заяви Помпео пред репортери в Белия дом. Сподели:", "date": "2018.06.08", "title": "Майк Помпео събира лидерите на Южна Корея, Япония и Китай след срещата между Тръмп и Ким Чен-ун"}
{"url": "http://pik.bg/%D0%BD%D0%B0%D0%B9-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%8F%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B5%D0%BA%D1%81%D0%BF%D0%BE%D0%BB%D0%B8%D1%86%D0%B0%D0%B9-%D0%B4%D0%B6%D0%BE%D1%80%D0%B4%D0%B6%D0%B8-%D0%BF%D1%80%D0%B5%D0%B3%D1%8C%D0%BE%D0%B2-%D1%81%D0%B5-%D1%88%D0%B8%D1%80%D0%B8-%D0%B2-%D0%BD%D0%BE%D0%B2%D0%B0-%D0%BA%D1%8A%D1%89%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BD%D0%B5-%D0%BC%D1%83-%D0%BF%D1%83-news756046.html", "text": "Търсеният от магистратите бивш благоевградски полицаи Георги Прегьов, с атрактивният ник в мрежата Джорджи Иванов, се шири в голяма къща и хич не му пука, че измами гастарбайтери, които години наред не могат да получат възмездие за причиненото им страдание в чужбина. Прегьов излъга няколко кандидат гастарбайтери с обещания за работа срещу заплащане, предаде струма.бг. Прегьов посрещал групите на спирка \"Виктория\" в Лондон, след това настанявал хората на определени места, събирал парите и изчезвал, мотаейки ги с дни, че има пречки да започнат обещаната работа. Дейността му бе разкрита и той се върна в Благоевград, където работи в охранителната фирма на кума си Пене Алексиев. \"Стъпваше на петолевки\" по това време, правейки се на мениджър, независимо, че ужилените гастарбайтери го вкараха в съда. Когато обаче бе насрочено първото съдебно заседание за измамите му той избяга и се покри в отново Лондон, където вероятно работи. Представя се за студент, свободен без ангажименти, а сега се фука и с новата си къща. На всяко съдебно заседание той не се явява, като подсъдим за измама. Ето го Джорджи, пука ли му на Шапката?!, пита изданието, което публикува снимки. Сподели:", "date": "2018.06.08", "title": "Най-издирваният български експолицай Джорджи Прегьов се шири в нова къща в Лондон! Не му пука, че го съдят за измами"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D1%82%D1%83%D1%80%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news756162.html", "text": "Турските граждани, живеещи в чужбина, започнаха в четвъртък да пускат своите гласове в посолствата и консулствата на Турция, за да участват в президентските и парламентарни избори, съобщава Anadolu Agency, цитира Фокус. Първите страни, в които започна процеса, са Австрия, Германия и Франция. В Германия, където е най-голямата европейска диаспора на Турция, 1.4 милиона гласоподаватели ще имат право да пуснат своите гласове в консулствата и други изборни центрове в страната до 19 юни. Основните консулства са в Кьолн, Дюселдорф и Берлин. Във Франция, за близо 340 000 турски граждани, гласуването започна в четвъртък в генералните консулства в Париж, Бордо, Лион, Марсилия, Нант и Страсбург. В Астрия, повече от 105 000 гласоподаватели ще имат възможност да гласуват в генералните консулства във Виена, Брегенц и Салзбург. Сподели:", "date": "2018.06.08", "title": "Започна гласуването за турските граждани в чужбина"}
{"url": "http://pik.bg/%D0%B5%D0%BA-%D0%BE%D1%82%D0%BF%D1%83%D1%81%D0%BD%D0%B0-15-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%BD%D0%B0-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-news756164.html", "text": "Европейската комисия отпусна на Босна 1.5 милиона евро в помощ на страната, за да се справи с притока на мигранти, преминаващи през страната по пътя им за Западна Европа. „Броят на бежанците и мигрантите пристигнали в Босна и Херцеговина е нараснал и ние трябва да действаме бързо”, заяви еврокомисарят Христос Стилианидис, цитиран от Нова. Парите ще помогнат на балканската страна, за да се справи с „основните нужди на мигрантите, както и да им осигури подслон, храна и медицинска помощ, както и закрила”, каза Стилианидис в изявление. Повече от 5 500 нелегални имигранти са влезли в Босна от началото на годината, най-често млади мъже, но напоследък също много семейства с деца, основно от Иран и Пакистан. Сподели:", "date": "2018.06.08", "title": "ЕК отпусна 1.5 милиона евро на Босна и Херцеговина"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D1%82%D1%80%D0%B0%D1%81%D1%82%D0%B8-%D0%B2-%D0%B5%D1%84%D0%B8%D1%80-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B2-%D1%81%D0%BF%D0%BE%D1%80-%D0%B7%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5---%D0%BA%D0%BE%D0%B9-%D0%BD%D0%BE%D1%81%D0%B8-%D0%BB%D0%BE%D1%88%D0%B0-%D0%B5%D0%BD%D0%B5%D1%80%D0%B3%D0%B8%D1%8F-%D0%B2-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0%D1%82%D0%B0-news756215.html", "text": "Проектът АЕЦ \"Белене\" - ще се реализира ли и колко ще ни струва? По този въпрос дискутираха пред бТВ депутати от всички политически сили. ДПС никога не са били добрата енергия в енергетиката, те носят отговорност за закриването на 3 и 4 блок. Те са \"за\" Гинка и против \"Белене\". Това заяви пред бТВ Искрен Веселинов от Обединени патриоти в дискусия за размразяването на АЕЦ \"Белене\" и бъдещето на енергетиката в България. Така той коментира твърдото становище на ДПС да не се реализира проектът. Няма рестартиране, а едно засилване на проект. Имаме огромни въпросителни изобщо ще рестартира ли проектът. Някой иска на българската държава да се подари атомна централа. По този начин вече сме го играли. Проектът е страдал заради политически мантризъм, заради робуване на идеологеми. Твърди се, че има сеизмичен риск на площадката, което не е вярно, Това коментира Атанас Костадинов от БСП. Ние не говорим за ново начало, а за трети проект \"Белене\". Ние търсим третия проект и мисля, че това е правилният подход, заяви Искрен Веселинов. Пламен Христов от \"Воля\" заяви, че има референдум, който казва, че трябва да има централа, има експертно становище на БАН, че трябва да има централа, има и закупено оборудване. Трябва да спрем политическото говорене и политиката да отстъпи на търговските принципи. Трябва да огласим от Ванкувър до Владивосток, че ние имаме на масата за преговори проект АЕЦ \"Белене\" и да видим проектите, каза още той. Енергетиката на България изисква стратегия и ясна визия и ние трябва да определим каква мощност и какъв вид енергия ни е необходима. Трябва да дадем на обществото яснота, иначе всеки проект ще има противници и няма да види бял свят. Защо сме противници на проекта - чухте, че това е нов проект, но със стари кърпежи. Без разрешението на Путин този проект няма как да тръгне. Без ЕС също няма как да тръгне, посочи Рамадан Аталай от ДПС. Депутатът от ГЕРБ Александър Ненков заяви, че е субективно да се поставя въпросът за или против Белене. Готови сме да се строи, ако се намери инвеститор, който да поеме риска. Имаме площадката и оборудването, посочи Ненков. Интересът на държавата е да има ядрена енергетика. Интересът го имаме и търсим средството да реализираме този интерес. Всички, освен ДПС, при тях съображенията са геополитически, отсече Искрен Веселинов. Няма да обърна внимание на такива приказки, контрира Рамадан Аталай. Ако се направи ядрената централа, ако не са спрени въглищните централи, по кой начин ще се балансира енергията? Когато държавата се намесва в частни търговски отношения, няма среда. Китайците онзи ден казаха, че искат стабилна политическа среда. А с решенията на \"Обединени патриоти\" нямаме ясна политическа среда, коментира Аталай. Според нас от \"Воля\" всеки детайл от реализацията на проекта \"Белене\" трябва да бъде свеждан до знанието на обществото, каза Пламен Христов. Ако централата се изгради до 10-12 години, тя ще има водеща роля в региона за следващите 8 години. Но никой не може да каже каква ще е ситуацията в България и региона, каза Александър Ненков. Сподели:", "date": "2018.06.08", "title": "ГОРЕЩИ СТРАСТИ В ЕФИР! Депутати в спор за АЕЦ \"Белене\" - кой носи лоша енергия в енергетиката?"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0%D1%89%D0%B8%D1%82%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2%D1%8A%D0%BF%D1%80%D0%B5%D0%BA%D0%B8-%D0%BE%D1%82%D0%BA%D0%B0%D0%B7%D0%B0-%D0%BC%D1%83-%D0%B7%D0%B0-%D1%84%D0%BE%D1%80%D0%BC%D0%B0%D0%BB%D0%BD%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B0%D0%BC%D0%B0%D1%82%D0%B0-news756179.html", "text": "Премиерът на Великобритания Тереза Мей защити Доналд Тръмп, след като той отказа среща лице в лице с нея по време на срещата на лидерите на държавите от Г7, пише британският вестник The Independent, цитиран от Фокус. Тя също така призова лидерите на Европейския съюз да се откажат от реципрочните търговски мерки срещу САЩ, планирани за следващия месец, искайки техният отговор да бъде „пропорционален“. Никаква двустранна среща с Доналд Тръмп не е насрочена по време на двудневната среща на върха в Канада, тъй като американският президент ще пристигне късно и се очаква да си тръгне рано. Тръмп описа събирането на Западните икономически сили като „разсейване“ преди предстоящата му среща с лидера на Северна Корея Ким Чен-ун през следващата седмица. Въпреки това, говорейки пред репортери преди да кацне в Квебек, Тереза Май настоя че Тръмп е направил позитивен принос към международните срещи, изтъквайки готовността му да се справи с онлайн терористичната пропаганда. Тя призова критиците да „погледнат президента Тръмп на последната среща на Г7“, допълвайки: „Едно от значимите решения, които взехме, беше свалянето на онлайн терористичните материали от интернет“. „Беше важно, че САЩ седяха на масата и бяха част от това споразумение. Ние имахме възможността за предприемане на действия с компании в САЩ като резултат от това“, заяви Мей. „Това, което виждаме при президента Тръмп е това, което се надяваме да е много позитивна стъпка напред в отношенията със Северна Корея“, допълни британският премиер. В интервюто, Тереза Мей повтори критиките си, направени в телефонен разговор с Тръмп през седмицата, че митата на САЩ са „необосновани“. Но добави: „Очевидно, ЕС ще отговори. Искаме да подсигурим, че работим с останалите в Европейския съюз, за да гарантираме че отговорът ще е пропорционален, както и че ще бъде в рамките законодателството на Световната търговска организацията. „Искаме да бъде велик шампион в свободната търговия около света и това е, което ще продължим да бъдем“, заяви Мей. Сподели:", "date": "2018.06.08", "title": "Тереза Мей защити Доналд Тръмп, въпреки отказа му за формална среща между двамата"}
{"url": "http://pik.bg/%D0%B0%D0%B2%D1%81%D1%82%D1%80%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B2%D0%B8%D0%B7%D0%BE%D0%B2%D0%B0%D1%82%D0%B0-%D0%BB%D0%B8%D0%B1%D0%B5%D1%80%D0%B0%D0%BB%D0%B8%D0%B7%D0%B0%D1%86%D0%B8%D1%8F-%D0%B7%D0%B0-%D0%BA%D0%BE%D1%81%D0%BE%D0%B2%D0%BE-news756165.html", "text": "Говорителят на парламента на Косово Кадри Весели се срещна с австрийския си колега Волфганг Соботка по време на посещение във Виена в четвъртък, пише Gazeta Express, цитиран от Фокус. Според офиса на Весели Австрия ще подкрепя визовата либерализация за Косово. Кадри Весели благодари на Волфганг Соботка за продължителната военна, политическа и икономическа подкрепа от Австрия. Той помоли Австрия да подкрепи Косово за получаване на визова либерализация в Шенгенското пространство. „Имаме нужда от подкрепата на Австрия в нашия интеграционен път към ЕС. Косово е изпълнило всички критерии за визова либерализация, следователно нашите граждани заслужават да се чувстват по-свободно в Европа. Очакваме, че до края на тази година нашите граждани ще могат най-накрая да се наслаждават на безвизов режим в Шенгенското пространство“, заяви Весели. Австрийският говорител на парламента Волфганг Соботка заяви, че оценява развитието на Косово във всички среди и изрази готовността на неговата страна да продължи подкрепата си за Косово и за в бъдеще. „Австрия подкрепя Косово в своя интеграционен път към ЕС. Австрия подкрепя Косово и във визовата либерализация и сме готови да продължим тази подкрепа“, заяви той. Сподели:", "date": "2018.06.08", "title": " Австрия подкрепи визовата либерализация за Косово"}
{"url": "http://pik.bg/%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D1%82%D1%83%D1%80%D1%86%D0%B8-%D0%B8%D1%81%D0%BA%D0%B0%D1%82-%D0%B4%D0%B2%D0%B5-%D0%B4%D1%8A%D1%80%D0%B6%D0%B0%D0%B2%D0%B8-%D0%B2-%D0%BA%D0%B8%D0%BF%D1%8A%D1%80-news756166.html", "text": "Броят на турците, които смятат, че кипърският проблем трябва да бъде разрешен на базата на две независими държави, нараства, докато този на турците, според които Северен Кипър трябва да бъде анексиран към Турция, намалява, съобщават БТА и \"Хюриет дейли нюз\". Около 40 на сто от анкетираните в проучването на истанбулския университет Кадир Хас смятат, че кипърският проблем трябва да бъде разрешен, като на острова бъдат създадени две отделни държави. Това бележи рязко нарастване спрямо миналата година, когато това мнение е било споделяно от 27,7 процента, предава Нова. Почти 37 на сто от анкетираните са се обявили за създаването на двузонална двуобщностна федерация в сравнение с 41,5 на сто миналата година, което вероятно отразява раздразнението от неуспешния опит за постигане на федерално решение на проблема с разделения остров. Около 24,4 процента от запитаните са казали, че турски Кипър следва да бъде анексиран към Турция, което бележи значително понижение спрямо миналата година, когато това са заявили 36 процента. Проучването показва и промяна в схващането за външната политика по отношение на турско-гръцките отношения. Напреженията в Егейско море, както и проблемите, свързани с исканията на Турция за екстрадиция на турски военни от Гърция, изглежда са оказали отпечатък върху обществените нагласи към Гърция. Сега турската съседка заема шесто място в списъка на държави, разглеждани като заплаха за Турция, след САЩ, Израел, страните от ЕС, Сирия и Армения. Около 16,2 на сто са назовали Гърция като заплаха, докато през 2017 г. този процент е бил 10 на сто, а през 2016 - 4,8 на сто. Докато 41 процента смятат, че милитаризацията на егейските острови е най-важният проблем между двете държави, едва 4,6 на сто виждат в бягството на членове на ФЕТО в Гърция най-съществения проблем на двустранните отношения. Този въпрос се нарежда на трето място по значение след граничните проблеми, посочени от 26,6 процента, и кипърския проблем, откроен от 22,5 на сто. Сподели:", "date": "2018.06.08", "title": "Все повече турци искат две държави в Кипър"}
{"url": "http://pik.bg/%D1%82%D0%B5%D0%B7%D0%B8-3-%D0%B7%D0%BE%D0%B4%D0%B8%D0%B8-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%B1%D0%B8%D1%85%D0%B0-%D0%BF%D1%80%D0%BE%D1%81%D1%82%D0%B8%D0%BB%D0%B8-%D0%B8%D0%B7%D0%BD%D0%B5%D0%B2%D1%8F%D1%80%D0%B0-news756151.html", "text": "Изневярата е сред най-честите проблеми, които възникват в една връзка. Дори самата мисъл за нея поражда страх, който може да диктува развитието на една връзка, а също и абсолютно да я разруши. Все пак хора, които са готови да простят, особено ако силно обичат половинката си, са готови да преглътнат гордостта си. Но има и такива, които прости никога не биха простили такава забежка. обичат сериозните връзка, но цялото търсене ги уморява. Те дават всичко от себе си и са много добри партньори, затова искат и същото в замяна. Когато имат човек до себе си, спират да търсят и да забелязват другото внимание. Затова искат да имат верен партньор до себе си. Ако попаднат в ситуация на изневяра, стават адски гневни и се затварят в себе си. Девите не могат да преживеят предателството. Те просто зачеркват този човек от живота си завинаги! Хора с чисти души и имат много простички разбирания за живота. се опитват да намерят щастието в най-чистата му форма и държат на дългите и здрави връзки. Те обикновено са много ревниви, именно заради страха си от изневяра. Съзнанието им не може да намери основателна причина, поради която някой може да им изневери. Ако това обаче се случи, Телците са способни да променят отношението си на 180 градуса. Стягат си багажа и си заминават на мига. После дори дума не казват за бившите си, защото за тях те вече не съществуват. Още повече – един Телец никога не би се върнал, при човек, който им е изневерил. са много честни хора с чисти души и сърца. Те имат малко по-различни същност от останалите. Разбиранията им за любовта са някак идеалистични и в тях място за изневяра просто няма. Случи ли се, Водолеите забравят за кротката си натура и действат импулсивно. Превръщат се в отмъстителни хора, а човекът, който им причини това, за тях спира да съществува. Намразват го и връщане назад няма! Сподели:", "date": "2018.06.08", "title": "Тези 3 зодии никога не биха простили изневяра "}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D1%80%D0%B0%D0%B7%D0%B4%D1%80%D1%83%D1%81%D0%B0%D1%85%D0%B0-%D0%BD%D0%B0%D0%B9-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%82%D0%B5-%D0%B3%D1%8A%D1%80%D0%B4%D0%B8-news756168.html", "text": "Футболисти от юношеския отбор на „Левски“ раздрусаха най-известните гърди. Сините играчи бяха част от поредното изпитание в предаването „Принцеси под прикритие“, пред което трябваше да се изправи Кристин Каменова. Силиконката разтресе имплантите си на Герена и привлече погледите на всички. „Аз имам общо с футбола, имах 2 гаджета футболисти“, изфука се скандалната моделка. През последните месеци на Кристин й се наложи да продава на Женския пазар, да чисти на щрауси, да сваля джанти на автомобил, както и да прави дюнери, но успя да покаже, че може да се справи с всяко предизвикателство, пише Secret.bg. Сподели:", "date": "2018.06.08", "title": "Футболисти раздрусаха най-известните гърди"}
{"url": "http://pik.bg/%D0%BD%D0%B0%D1%81%D0%B0-%D0%BD%D0%B0-%D0%BC%D0%B0%D1%80%D1%81-%D0%B8%D0%BC%D0%B0-%D0%BE%D1%80%D0%B3%D0%B0%D0%BD%D0%B8%D1%87%D0%BD%D0%B8-%D1%81%D1%8A%D1%81%D1%82%D0%B0%D0%B2%D0%BA%D0%B8-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%B8-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-news756154.html", "text": "На Марс има комплекс от органични съставки, запазени в седименти от преди 3 милиарда години, които са необходими за съществуването на живот. Това съобщи на специална пресконференция НАСА, като се позова на данни от свой космически апарат. Изследователите не могат да кажат как се е формирал органичният материал, но има три теории за това. Първата е живот в някаква форма, дори и първична, за който ние все още не знаем. Според експертите, в атмосферата на червената планета има и метан, което е най-сериозното доказателство, че някога може да е имало живот, предава Нова. Сподели:", "date": "2018.06.08", "title": "НАСА: На Марс има органични съставки, необходими за живота"}
{"url": "http://pik.bg/%D1%80%D1%83%D1%81%D0%B8%D1%8F-%D0%B2%D0%B8%D0%B6%D0%B4%D0%B0-%D0%BD%D0%B0%D0%B4%D0%B5%D0%B6%D0%B4%D0%B0-%D0%B7%D0%B0-%D1%8F%D0%B4%D1%80%D0%B5%D0%BD%D0%BE-%D1%80%D0%B0%D0%B7%D0%BE%D1%80%D1%8A%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news756184.html", "text": "Има реалистична надежда за разрешаване на корейската криза, заяви постоянният представител на Русия в международните организации във Виена Михаил Улянов, цитиран от ТАСС. „Имаме реалистична надежда, че ядреното разоръжаване е в рамките на възможното на корейския полуостров“, заяви дипломатът в изявление публикувано в уебсайта на министерството на външните работи на Русия, предава Фокус. „Предполагаме, че настоящата сесия трябва да изпрати сигнал на подкрепа в междукорейския диалог и предстоящата среща между президента на САЩ Доналд Тръмп и лидера на Северна Корея на 12 юни“, заяви Улянов по време на сесията на Борда на директорите на Международната агенция за атомна енергия (МААЕ). „Убедени сме, че докато страните се въздържат от искания, които априори са взаимно неприемливи и заявят готовността си за взаимен уважителен диалог, ще излезе перспектива по въпроса за ядрено разоръжаване на корейския полуостров“, заяви Улянов. Сподели:", "date": "2018.06.08", "title": "Русия вижда надежда за ядрено разоръжаване на Корейския полуостров"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D0%BF%D0%BE%D0%B8%D1%81%D0%BA%D0%B0-%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0-%D0%B4%D0%B0-%D0%BF%D1%80%D0%B5%D0%B4%D0%B0%D0%B4%D0%B5-%D0%B1%D1%8A%D0%BA%D0%B8%D0%BD%D0%B3%D0%B0%D0%BC%D1%81%D0%BA%D0%B8%D1%8F-%D0%B4%D0%B2%D0%BE%D1%80%D0%B5%D1%86-%D0%BD%D0%B0-%D1%85%D0%BE%D1%80%D0%B0%D1%82%D0%B0-news756174.html", "text": "Във Великобритания депутатът от Лейбъристката партия Емма Дент Коад, която е републиканка по убеждения, заяви, че Бъкингамският дворец трябва да бъде предаден на народа. Избраната в община Кенсингтън в Лондон Емма Дент Коад отдавна води кампания срещу кралското семейство и твърди, че при положение, че данъкоплатците плащат стотици милиони за ремонта на двореца, кралицата би могла да живее и в друг от притежаваните имоти. Емма Дент Коад заявява в интервю за списание The House, че не смята, че хората трябва да плащат 370 милиона паунда за започната през април реновация на Бъкингамския дворец, притежание на монарси, които вече са натрупали несметно богатство. Тя допълни, че е недопустимо само трима души да живеят в сграда с близо 200 стаи. „Ако плащаме от обществената кесия една трета от милиона за ремонта на този двореца, ние трябва да имаме достъп до него“, изтъкна Емма Дент Коад, цитирана от БНР. Лейбъристката депутатка каза, че монархията няма бъдеще в дългосрочен план, защото повечето хора я смятат за безскрупулна, изтъквайки именно факта, че обществото финансира семейство, което е неимоверно богато. Кралицата прекарва една трета от годината в Бъкингамския дворец, където е домакин на събития за повече 50 000 гости, много от които от народа, дава държавни банкети, приеми и градински партита. Представителните зали на двореца са отворени за обществеността през лятото и някои други по-специфични дни през годината, срещу съответно заплащане. Сподели:", "date": "2018.06.08", "title": "Британска депутатка поиска кралицата да предаде Бъкингамския дворец на хората"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D0%B2%D0%B8%D0%BD%D0%B8-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%BA%D0%B0%D0%BD%D0%B0%D0%B4%D0%B0-%D0%B2-%D0%BD%D0%B0%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B8%D1%81%D0%BE%D0%BA%D0%B8-%D0%BC%D0%B8%D1%82%D0%B0-%D0%BA%D1%8A%D0%BC-%D1%81%D0%B0%D1%89-news756175.html", "text": "Президентът на САЩ Доналд Тръмп разкритикува президента на Франция Еманюел Макрон и министър-председателя на Канада Джъстин Трюдо за създаването на търговски бариери, само ден преди срещата между тримата по време на събирането на Г7 в Квебек, предава РИА Новости, цитирана от Фокус. „Моля, кажете на министър-председателя Трюдо и президента Макрон, че те задължават САЩ с масивни мита и създават непарични бариери. Търговският излишък на Европейския съюз със САЩ е 151 милиарда долара, а Канада държи настрана нашите фермери и други производители. Очаквам с нетърпение да ги видя утре“, написа Тръмп в социалната мрежа „Туитър“. Сподели:", "date": "2018.06.08", "title": " Доналд Тръмп обвини Франция и Канада в налагането на високи мита към САЩ"}
{"url": "http://pik.bg/109-%D1%81%D0%B0-%D0%B2%D0%B5%D1%87%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%BB%D0%B5%D0%B4-%D0%B8%D0%B7%D1%80%D0%B8%D0%B3%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%83%D0%BB%D0%BA%D0%B0%D0%BD%D0%B0-%D1%84%D1%83%D0%B5%D0%B3%D0%BE-news756191.html", "text": "109 са вече потвърдените жертви след изригването на вулкана Фуего в Гватемала. Други 200 се смятат за изчезнали. Шансовете да бъдат намерени живи хора са сведени вече до минимум, тъй като издирвателните операции са преустановени заради опасните условия. 12 000 души са евакуирани, но стихията е засегнала над 1,7 милиона души. Междувременно в страната започна разследване дали процедурите по евакуация на населението в района на вулкана са били спазени. Сподели:", "date": "2018.06.08", "title": "109 са вече жертвите след изригването на вулкана Фуего"}
{"url": "http://pik.bg/%D0%BC%D0%B8%D1%81%D1%82%D1%8A%D1%80-%D1%81%D0%BE%D1%84%D0%B8%D1%8F-%D1%80%D0%B8%D1%87%D0%B0%D1%80%D0%B4-%D0%B2%D0%B5%D0%BB%D0%B8%D1%87%D0%BA%D0%BE%D0%B2-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B3%D0%B5%D0%B9-%D0%BF%D0%B0%D1%80%D0%B0%D0%B4%D0%B0-news756178.html", "text": "Носителят на титлата „Мистър София“ Ричард Величков обяви, че е твърдо против провеждането на „София Прайд“, който ще се проведе тази събота в столицата. „След броени дни из централните улици на София ще шестват еднополови двойки, хванати за ръце, облепени с пера и много кич. Нямам против всеки да бъде такъв, какъвто реши, но не мога да се съглася да се демонстрира по толкова ярък и вулгарен начин“, казва във видео обръщение фитнес инструкторът. „Това не е просто празник, както казват организаторите. Това е политическа демонстрация, с която се цели промяна в българското законодателство. Като „Мистър София“ 2018 година съм категорично против провеждането на „София Прайд“ и призовавам всеки буден гражданин да се включи в контра парада“, допълва Ричард. Сподели:", "date": "2018.06.08", "title": "Мистър София Ричард Величков скочи срещу гей парада"}
{"url": "http://pik.bg/%D0%B4%D0%B5%D1%81%D0%B8%D0%BD%D0%B8-%D0%B2%D1%8A%D0%BB%D0%BD%D0%B5%D0%BD%D0%B8%D1%8F-%D1%81%D0%B2%D0%B0%D0%BB%D0%B8%D1%85%D0%B0-%D0%B1%D0%B0%D0%BD%D0%BE%D0%B2%D0%B0-%D0%BE%D1%82-%D0%B5%D1%84%D0%B8%D1%80-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D0%BF%D1%80%D0%B0%D0%B2%D0%B8-%D0%B1%D1%83%D0%BB%D0%BA%D0%B0%D1%82%D0%B0-%D0%BD%D0%B0-%D1%80%D0%BE%D1%81%D0%B5%D0%BD-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B4%D0%BE-%D1%80-news756106.html", "text": "Деси Банова слезе от ефир! Лошата новина е, че това ще е временно - докато роди поредния наследник на Росен Плевнелиев и вероятно след това отново ще поднови рубриката си за успешни българи, която се излъчва по Нова тв. Екипът на предаването \"Здравей, България\", част от който е и бившата синоптичка, също излиза в традиционния си летен отпуск. Сега на Банова й предстои активна почивка, докато настъпи моментът на раждането. Тя обаче е уверена, че ще се завърне отново на работа, веднага щом се почувства готова, пише \"Монитор\". \"Напълняла съм, но не смея да се кача на кантара. По дрехите съдя, че съм качила килограми. За разлика от предишната бременност, наблягам на тестените неща. Не се ограничавам, но все пак се придържам към здравословното хранене\", разкри тези дни Банова. За връзката си с най-богатия държавен глава, блондинка признаха миналия ноември. Тогава с Плевнелиев обясниха, че искрата помежду им е пламнала близо половин година по-рано. Скоро двамата планират и да се разходят до олтара. Сподели:", "date": "2018.06.08", "title": "ДЕСИНИ ВЪЛНЕНИЯ! Свалиха Банова от ефир! Ето какво ще прави булката на Росен Плевнелиев до раждането..."}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%BE%D0%BF%D0%B8%D1%82-%D0%B4%D0%B0-%D1%83%D1%81%D0%BF%D0%BE%D0%BA%D0%BE%D0%B8-%D0%BD%D0%B5%D0%BC%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B7%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-news756177.html", "text": "Министърът на финансите на Германия Олаф Шолц в четвъртък направи опит да успокои германските граждани за ситуацията в Италия, предава Reuters, цитирана от Фокус. Той заяви, че Италия очевидно е изправена пред някои предизвикателства, включително високия си дълг, но увери че остава оптимистично настроен за про-европейската перспектива за повечето италианци. „Убеден съм, че Италия няма да се провали“, заяви Шолц, добавяйки че смята за „малко безотговорно“ германците да се фиксират върху потенциални кризи, които могат да изтекат от правителствената промяна в Италия. „Мисля, че можем да гледаме спокойно на ситуацията“, заяви той. Той допълни, че не очаква Италия да излезе от Еврозоната. Сподели:", "date": "2018.06.08", "title": "Германският финансов министър с опит да успокои немските граждани за ситуацията в Италия"}
{"url": "http://pik.bg/%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%B5-%D0%B3%D0%BE%D1%82%D0%BE%D0%B2%D0%BE-%D0%B4%D0%B0-%D0%BE%D0%B1%D1%81%D1%8A%D0%B6%D0%B4%D0%B0-%D1%81%D1%82%D0%B0%D1%82%D1%83%D1%82%D0%B0-%D0%BD%D0%B0-%D0%BA%D1%80%D0%B8%D0%BC-news756173.html", "text": "Новото правителство на Италия ще обсъжда всеки въпрос, включително и статута на Крим, заяви вицепремиерът и министър на вътрешните работи на Италия Матео Салвини пред репортери в четвъртък, цитиран от ТАСС, предава Фокус. „Това е казус за външния министър. Ще обсъждаме всеки въпрос“, заяви Салвини на въпрос от ТАСС дали Крим може да бъде признат за част от Русия. Премиерът на страната Джузепе Конте, както и коалиционният партньор на Салвини и лидер на „Движение пет звезди“ Луиджи ди Майо, все още не са коментирали темата. Сподели:", "date": "2018.06.08", "title": "Новото правителство на Италия е готово да обсъжда статута на Крим"}
{"url": "http://pik.bg/%D0%BD%D0%BE%D0%B2%D0%B0-%D0%B1%D0%B5%D0%BB%D1%8F-%D1%81%D0%BF%D0%BE%D0%BB%D0%B5%D1%82%D1%8F-%D1%80%D0%B0%D0%B4%D0%BE-%D1%88%D0%B8%D1%88%D0%B0%D1%80%D0%BA%D0%B0%D1%82%D0%B0-news756158.html", "text": "Култовият чалгаджия Радослав Петров, известен на мало и голямо с артистичния си псевдоним Шишарката, отново беше сполетян от беда. За щастие, този път певецът, който преди 2 години едва прескочи трапа след тежък инсулт, е добре със здравето. За сметка на това са го налегнали тежки финансови несгоди, тъй като семейната му кръчма в столичния квартал „Левски Г“ спусна кепенците. В последната година Радо едва издържал заведението със заеми от близки и познати, но в крайна сметка се принудил да сложи кръст на недоходоносното бизнес начинание. Шишарката постоянно се оплаквал на приятели, че си пати от некадърен и крадлив персонал, който турял в джоба си цялата му печалба. Певецът пък нямал време и възможност да менажира заведението сам, тъй като се опитвал да свърже двата края с участия по нощни клубове. Съпругата на изпълнителя на „Тигре, тигре“ Силвия пък била изключително наивна и позволявала на всякакви селски тарикати да я водят за носа и да я завличат с пари за доставки и консумативи. Шишарката си посипал главата с пепел, че й е поверил семейния ресторант, и опразнил помещението за два дни с помощта на група авери, пише седмичник. Сподели:", "date": "2018.06.08", "title": "Нова беля сполетя Радо Шишарката "}
{"url": "http://pik.bg/%D0%BE%D1%82%D0%B1%D0%BE%D0%B9-%D0%BD%D0%BE%D1%80%D0%B0-%D0%BD%D0%B5%D0%B4%D0%BA%D0%BE%D0%B2%D0%B0-%D0%B8%D0%B7%D0%BF%D0%BB%D0%B0%D1%88%D0%B8-%D0%B2%D0%B0%D1%81%D0%BA%D0%BE-%D0%BA%D0%B5%D1%86%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BE%D1%82%D0%BA%D0%B0%D0%B7%D0%B0-%D0%BD%D0%B0-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B7%D0%B0-%D0%B4%D0%B0-%D0%BD%D0%B5-%D0%B4%D0%B5%D0%BB%D0%B8-%D0%BA%D1%8A%D1%89%D0%B0-%D1%81--news755997.html", "text": "Васил Найденов е взел правилното решение и е отказал да живее под един покрив със сеирджии и простакеси в новия сезон на \"ВИП Брадър\". След като обаче разбра кои са потенциалните други съквартиранти, Кеца бил отбой. \"Ако реша да вляза в Къщата някой ден, лично ще си обявя хонорара пред българския народ, категоричен е певец №1. - Отказах и повече не сме имали разговори. Сега гледам, че пак се пише за евентуално мое участие в предаването наесен, но съм категоричен - нищо такова няма да се случи. Дано само някой де не се опитва да си прави реклама на мой гръб. Ако реша да участвам някога в подобен формат, лично аз първи ще го обявя в пресата\", допълни Найденов пред столичен седмичник. От \"Като две капки вода\" също са канили Кеца. Лично Магърдич Халваджиян му звъннал, за да му предложи да се изяви в шоуто, но Васил отхвърлил и тази оферта. \"Не си спомням точно за какво ме искаше - за жури или за участник. На за каквото и да ме молят, просто нямам възможност да откликна. Преди години бях председател на журиращата комисия в \"Байландо\" и три месеца бях плътно ангажиран, та знам какво е. Изглежда лека работа, но не е, а трябва да си непрекъснато на снимки. Имам екип, с който работя по концерти и участия, и който трябва да се прехранва. Дори, когато на мен не ми се пътува и не са ми нужни пари, аз съм длъжен да осигурявам хляб на тези 12 души със семейства и деца. Какво ще правят те, докато аз имам ангажимент в телевизионен формат?\", пита реторично Васил. Популярният изпълнител е бил под №1 в класицията на продуцентите, които бяха готови да му броят 250 хиляди лева, за да бъде мегазвездата в Къщата наесен. Както ПИК вече писа, тази година е бил планиран бюджет от колосалните 2 милиона лева, които да покрият хонорарите на участниците, чиято основна задача е 3 месеца да създават интриги и сеири в ефир. Сподели:", "date": "2018.06.08", "title": " ОТБОЙ! Нора Недкова изплаши Васко Кеца! Легендата отказа на \"ВИП Брадър\", за да не дели къща с простакеси"}
{"url": "http://pik.bg/%D0%B2%D0%B8%D0%BD%D0%B0%D0%B3%D0%B8-%D1%81%D0%BB%D0%B5%D0%B4-%D1%81%D0%B5%D0%BA%D1%81-%D0%BF%D1%80%D0%B0%D0%B2%D0%B5%D1%82%D0%B5-%D1%82%D0%BE%D0%B2%D0%B0-news756150.html", "text": "Сексът е страхотен, кулминацията е върховна, а след края на интимното родео клепачите натежават. Не се поддавайте обаче на съня на секундата. Има време за сън, но преди това ще трябва да се погушкате с любимия човек. Това е възможно най-добрият ритуал за съхраняване на любовта. Времето след секса е по-специално. Тогава максимално сме се разголили, душата ни е спокойна, добрата енергия ни е завладяла. Точно в този момент трябва да се обърнем към човека до нас в леглото и да го погалим, да го целунем нежно, да го погледнем открито в очите. Така, прегърнати и влюбени, можете да се поддадете на съня. След като се събудите, ще усетите колко много сте спечелили за вашата връзка от тази на пръв поглед простичка размяна на ласки. Сподели:", "date": "2018.06.08", "title": "Винаги след секс правете това"}
{"url": "http://pik.bg/%D1%81%D1%82%D0%B0%D1%80%D0%B8-%D0%BC%D1%83%D1%86%D1%83%D0%BD%D0%B8-%D0%BC%D0%B8%D1%82%D0%BE%D0%B2%D1%81%D0%BA%D0%B8-%D1%81%D0%BD%D0%B8%D0%BC%D0%B0-%D0%B2%D1%82%D0%BE%D1%80%D0%BE-%D0%BF%D0%BE%D0%B4-%D0%BF%D1%80%D0%B8%D0%BA%D1%80%D0%B8%D1%82%D0%B8%D0%B5-%D0%BD%D0%BE%D0%B2%D0%B0%D1%82%D0%B0-%D0%BA%D1%80%D0%B8%D0%BC%D0%BA%D0%B0-%D0%B5-%D0%BA%D0%B0%D1%82%D0%BE-%D0%BF%D1%8A%D1%80%D0%B2%D0%B0%D1%82%D0%B0-%D1%87%D0%B5-%D0%B8-%D1%81-%D1%80%D0%BE%D0%B4%D0%BD%D0%B8%D0%BD-news756049.html", "text": "Димитър Митовски най-накрая се пребори за тв проекта си \"Ускорение\", който цели две години стоеше замразен в очакване на зелена светлина за старт. Изглежда обаче, той почти по нищо няма да се отличава от предишната кримка, снимана от режисьора - \"Под прикритие\". Единственото по-особено ще са по-големите претенции, по-високия бюджет и това, че няма да се излъчва по БНТ, а по Нова тв. Бегъл поглед над концепцията на \"Ускорение\" подсказва, че сериалът почти буквално ще повтаря \"Под прикритие\", пише седмичник. Ще бъде сниман от същите хора - режисьорите Мартин Макариев, Зоран Петровски и самия Митовски. Очаква се в продукцията ще участва жената на Петровски - Силвия Петкова, която в крими поредицата изпълняваше ролята на секси полицайка. И докато участието на Петкова все още е само догадка, това на Мариан Вълев-Куката вече е официално потвърдено. Той и Александър Сано-Косъма се прехвърлят от сериала на БНТ директно в този на Нова. Вероятно в него по семейна линия ще се намери роля и за Луиза Григорова, която пък е жена на другия режисьор - Макариев. Не само актьорите и режисьорите ще се повтарят в \"Ускорение\" и \"Под прикритие\". И сценаристите са същите - Теодора Маркова, Георги Иванов и отново Митовски, който явно държи да контролира всички звена по веригата на производството. Жанрът също е криминален екшън. Повтаря се дори едно от местата на снимките - курорта Свети Влас. Бъдещето ще покаже дали в продукцията ще се озоват и други любими за феновете на кримката на БНТ лица като Захари Бахаров, Владо Пенев, Михаил Билалов- Джаро, Кирил Ефремов-Близнака и Ивайло Захариев. Сподели:", "date": "2018.06.08", "title": "СТАРИ МУЦУНИ! Митовски снима второ \"Под прикритие\"! Новата кримка е като първата, че и с роднини"}
{"url": "http://pik.bg/%D0%BB%D1%83%D0%BD%D0%B0-%D1%81%D1%8A%D0%B2%D1%81%D0%B5%D0%BC-%D0%BF%D1%80%D0%B5%D0%B2%D1%8A%D1%80%D1%82%D1%8F-%D0%B2-%D1%87%D0%B5%D1%80%D0%B5%D1%88%D0%BA%D0%B0%D1%82%D0%B0-%D1%81%D1%82%D0%BE%D1%8F%D0%BB%D0%B0-%D0%B7%D0%B0%D0%BA%D0%BB%D1%8E%D1%87%D0%B5%D0%BD%D0%B0-%D1%81-%D1%87%D0%B0%D1%81%D0%BE%D0%B2%D0%B5-news756159.html", "text": "Поредният опит за зрелищно представяне в тв формат на Луна вбеси екипа на „Черешката на тортата“. За първи път в историята на предаването 5 епизода са снимани за 6 дни. В един от дните снимките продължили цели 18 часа. Причината е неадекватното поведение на певицата, която в един от дните се е заключила в стая и отказала да излезе над 3 часа. През цялото време ретро изпълнителката обижда останалите участници, които били „дебели“, „грозни“, „алкохолици“ и „наркомани“, а на фризьора Ивайло Колев заявила, че е „изрисуван сатана“, пише Secret.bg. Сподели:", "date": "2018.06.08", "title": "Луна съвсем превъртя в \"Черешката\", стояла заключена с часове  "}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%E2%80%9E%D0%B3-7%E2%80%9C-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B0-%D0%B3%D1%80%D1%83%D0%B1%D0%B8-%D0%B4%D0%BE%D0%BA%D0%B0%D1%82%D0%BE-%D1%83%D0%BF%D1%80%D0%B0%D0%B6%D0%BD%D1%8F%D0%B2%D0%B0%D1%82-%D0%BD%D0%B0%D1%82%D0%B8%D1%81%D0%BA-%D0%B2%D1%8A%D1%80%D1%85%D1%83-%D1%82%D1%80%D1%8A%D0%BC%D0%BF-news756087.html", "text": "Reuters, цитиран от \"Фокус\". Според президента на Франция Еманюел Макрон лидерите на страните от „Г-7“ ще упражнят натиск спрямо президента на САЩ по време на срещата им на високо равнище тази седмица заради митата, които той налага върху вноса на метали, но и че те няма да бъдат груби докато го убеждават да промени мнението си, предава Макрон, говорейки пред репортери след преговорите си с канадския министър-председател Джъстин Трюдо заяви, че САЩ са съюзникът, от който останалите страни в „Г-7“ имат нужда. Напрежението относно митата може да хвърли сянка върху срещата от 8 и 9 юни. Сподели:", "date": "2018.06.08", "title": "Макрон:  Лидерите на „Г-7“ не трябва да са груби, докато упражняват натиск върху Тръмп"}
{"url": "http://pik.bg/%D0%BA%D0%BE%D0%B3%D0%B0-%D0%B8%D0%BC%D0%B0%D1%82%D0%B5-%D0%B6%D0%B5%D0%BB%D0%B0%D0%BD%D0%B8%D0%B5-%D0%B7%D0%B0-%D1%81%D0%B5%D0%BA%D1%81-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-news756149.html", "text": "Когато става въпрос за секс, някои хора изпитват най-голямото желание сутрин, други – вечер. Астролозите също имат своето мнение. Дали може да има рационални критерии, когато става въпрос за страст? Ако вярвате в подредбата на звездите, трябва да сте наясно, че те влияят не само на темперамента, но и на сексуалните предпочитания. Вечер и на свещи: Везни, Риби, Козирог Представителите на тези три знака са много добри не само в секса, но и в любовната игра. Те обичат да се наслаждават на романтиката в най-голяма степен – цветя, бонбони, комплименти... Сексът с тях е изпълнен с нежност и чувственост, защото те наистина обичат да даряват несравнимо удоволствие. Идеалното време е вечер, когато знаят със сигурност, че няма да бъдат разсейвани от телефонните обаждания за работа и други ежедневни грижи. По всяко време – Овен, Телец, Скорпион Най-страстните зодиакални знаци и идеални любовници! Това са знаци, които са желани като партньори, но и често разбиват сърца. Много представители на тези зодии се нуждаят от чести физически контакти, но все пак с уточнението, че трябва да има искра и взаимно съгласие! Тези зодии са ловци, но единият трябва да е наясно с намеренията на другия партньор. Времето за секс при тях не е от значение, те са готови да ви дадат удоволствие на всеки час, най-важното е желанието. В екстремна ситуация и не само – Водолей, Стрелец, Лъв Ако за някои колата е средство за транспорт, то за други е място за нов сексуален опит. Тези три знака са любители на нови места и експерименти. Те ще се радват да се качат на покрива или да го направят в самолета. Да правят секс на обществено място за тях е в реда на нещата. Въпреки това, те винаги търсят общото желание и споделяне на фантазии. С любимата и в хижата – Рак, Дева, Близнаци Те са готови да правят секс навсякъде, най-важното е да бъде с любимия човек. За разлика от експериментаторите, те са по-чувствителни и традиционни, но всичко зависи от въображението. Представителите на тези зодии са интелигентни и можете да говорите с тях не само за книги, култура или спорт, но и за секс. Можете спокойно да обсъдите всички въпроси и желания с тях. Те имат силна емоционална връзка с партньора си, така че ще получите отговор на въпроса „Кога и къде?“ без ненужни разговори. Сподели:", "date": "2018.06.08", "title": "Кога имате желание за секс според зодията?"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B5%D0%B2%D1%80%D0%B5%D0%B9%D1%81%D0%BA%D0%B8-%D0%BF%D0%B8%D1%81%D0%B0%D1%82%D0%B5%D0%BB-%D1%81%D0%B0%D0%BC%D0%BE-%D0%BD%D0%BE%D0%B2-%D1%85%D0%B8%D1%82%D0%BB%D0%B5%D1%80-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D0%BE%D1%82-%D0%B8%D0%B7%D1%80%D0%B0%D0%B5%D0%BB-news756082.html", "text": "Творецът говори пред курсанти в поделение на елитната в Ислямската република военна част Стражи на Ислямската революция в централния град Язд. \"Аз съм против съществуването на Израел, който е окупатор в палестинските земи. Преди създаването на тази държава юдеи, християни и мюсюлмани живееха в мир. След 1948 г. започна окупацията, а с нея и войната. Само един нов Адолф Хитлер може да освободи Палестина и този човек ще донесе траен мир\", каза още писателят. Пелед е роден през 1961 г. в Ерусалим. Баща му е бил високопоставен военен и писателят служеше в армията до 1983 г. Мико Пелед, след смъртта на своя племенница при самоубийствен атентат през 1997 г., се обяви срещу съществуването на Израел и се пресели в САЩ. Той е автор на няколко книги, в които призовава за унищожаването на еврейката държава. Само един нов Адолф Хитлер може да освободи Палестина от израелската окупация, каза писателят от еврейската държава Мико Пеледа в Иран, написа сайтът Mintpressnews. Сподели:", "date": "2018.06.08", "title": "НЕВЕРОЯТНО! Еврейски писател: Само нов Хитлер може да освободи Палестина от Израел"}
{"url": "http://pik.bg/%D1%89%D0%B5-%D0%BA%D1%83%D0%BF%D1%83%D0%B2%D0%B0%D0%BC%D0%B5-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D1%81-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8-%D1%80%D0%B5%D1%86%D0%B5%D0%BF%D1%82%D0%B8-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news756093.html", "text": "В отговор на въпрос, свързан с дължимите от НЗОК суми към чуждите здравни фондове, министър Ананиев подчерта, че до края на годината ще бъдат платени 73 млн.лв., а до края на следващата година ще бъдат разплатени всички дължими суми, за които е изтекъл 18-месечният безлихвен срок за плащане. За липсата на лекари в различни специалности и специализацията на медиците министър Ананиев каза, че наредбата има нужда от промяна и е направен пълен анализ на човешките ресурси в системата. По думите му МЗ трябва да защити пред павителството предложение, според което обучението и придобиването на специалност, както и продължаващото обучение да бъдат за сметка на държавния бюджет. За това трябва да убедим и Министерството на финансите, допълни още той. Министър Ананиев добави, че ако това предложение бъде прието, лекарите ще имат ангажимент да работят определен период от време в България. Електронната рецепта може да бъде факт до края на годината. Това каза министърът на здравеопазването Кирил Ананиев по време на заседанието на парламентарната Комисия по здравеопазване. По думите му в средата на 2019 год. се очаква да има електронно здравеопазване. Сподели:", "date": "2018.06.08", "title": "Ще купуваме лекарства с електронни рецепти до края на годината"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B8-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%B8%D0%B4%D0%B8%D0%BB-news756163.html", "text": "Германските власти арестуваха четирима иракчани, за които се предполага, че са членове на групировката ИДИЛ. За един от тях се смята, че е извършил нападения, при които са били убити и ранени американски войници, предаде \"Асошиейтед прес\", цитирана от БТА. Федерални прокурори казаха, че мъжете са задържани вчера в западногерманските градове Дортмунд и Ботроп и в окръг Амберг-Зулцбах в провинция Бавария, предава Нова. Според изявлението 27-годишният Мохамед Рафеа Ясин вероятно е станал член на ИДИЛ в родния си град Рутба през 2006 г. Предполага се, че той е помагал за изработването на самоделни взривни устройства, използвани при 12 нападения. Прокурорите казаха, че при 10 от тези атаки са били убити и ранени американски войници, а при останалите две - членове на иракските сили за сигурност и мирни иракски граждани. И четиримата задържани са напуснали Ирак в средата на 2015 г. и малко след това са дошли в Германия. Сподели:", "date": "2018.06.08", "title": "Германия задържа четирима предполагаеми членове на ИДИЛ"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%BA%D0%BE%D0%BD%D1%87%D0%B8%D1%82%D0%B0-%D0%B2%D1%83%D1%80%D1%81%D1%82-%D1%83%D0%B6%D0%B0%D1%81%D0%B8-%D1%81%D0%B2%D0%B5%D1%82%D0%B0-%D1%81-%D0%BD%D0%BE%D0%B2%D0%B0-%D0%B2%D0%B8%D0%B7%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news756097.html", "text": "Кончита, под какъвто артистичен псевдоним се изявява Том Нойвирт, се появи с изцяло нова визия – с изрусена брада и коса, облечена в бяла рокля с апликации. Изпълнителят имаше и сценичен партньор, с когото си раздаваха ласки пред публиката, пише \"Дарик\". Нещо повече – Кончита облече и булчинска рокля с голям воал и симулира сватба на сцената. През април изпълнителката призна, че ХИФ позитивна а причината за изявлението беше бившият й партньор, който заплаши да обяви тази тайна на обществеността. Аз се лекувам в продължение на много години без прекъсване и поддържам нива, на които не мога да предам вируса, сподели тогава Кончита. Ако някога сте смятали, че „брадатата жена“ Кончита Вурст е показала на сцената всичко от себе си, явно сте се лъгали. Победителката в конкурса Евровизия 2014 шокира всички с участието си на благотворителен бал във Виена за събиране на средства за ХИВ проекти. Сподели:", "date": "2018.06.08", "title": "ТОТАЛЕН ШОК! Кончита Вурст ужаси света с нова визия (СНИМКИ)"}
{"url": "http://pik.bg/%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%88%D0%BE%D0%BA%D0%B8%D1%80%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B8-%D1%81-%D0%BD%D0%BE%D0%B2%D0%B0-%D0%BF%D1%80%D0%B8%D1%87%D0%B5%D1%81%D0%BA%D0%B0-news756141.html", "text": "Известният роден фотомодел Николета Лозанова изостави имиджа си на фатална брюнетка и се върна към предишното си амплоа. Именно когато стана известна с участието си в \"Мис Плеймейт\", красавицата бе със светло руса коса. Веднага след това обаче тя потъмни косите си и поддържаше имиджа на гореща брюнетка с години. По-рано днес Николета пусна снимка в Туитър от фризьорския салон, с която изненада последователите си - Лозанова отново е перхидролено руса. Коментарите към фотоса са преобладаващо положителни, което очевидно означава, че ходът на моделката е успешен. Сподели:", "date": "2018.06.08", "title": " НОВО АМПЛОА! Николета шокира феновете си с нова прическа"}
{"url": "http://pik.bg/%D0%B7%D0%B0%D1%89%D0%BE-%D0%B1%D1%80%D0%B8%D0%B4%D0%B6%D0%B8%D1%82-%D0%B8-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BD%D0%BE%D1%81%D1%8F%D1%82-%D0%BF%D0%BE-%D0%B4%D0%B2%D0%B5-%D1%85%D0%B0%D0%BB%D0%BA%D0%B8-news756103.html", "text": "Президентът на Франция Еманюел Макрон и съпругата му Брижит носят по две халки. И, докато пръстените на държавния глава са символ на любовта на половинката му, то едно от бижутата на Брижит крие трагична история. Пред списание „Ел” първата дама разказва, че когато е едва 8-годишна се среща със смъртта. Тогава Брижит губи сестра си. Тя умира в автомобилна катастрофа, заедно със съпруга си и детето в утробата й. Халката, която Макрон носи на дясната си ръка, е принадлежала именно на сестра й. \"Тя е с мен всеки ден от живота ми. Още като дете смъртта дойде в живота ми. И когато тя се появи така внезапно, вие сте напълно изненадани. Нищо не помага\", споделя Брижит. Емануел Макрон пък разкри, че и двата му пръстена са му подарък от съпругата му. Единият получава, още когато е бил студент, а вторият - на сватбата им през октомври 2007 г. Сподели:", "date": "2018.06.08", "title": "Защо Бриджит и Еманюел Макрон носят по две халки?"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BE%D0%B1%D1%8F%D0%B2%D0%B5%D0%BD%D0%B0%D1%82%D0%B0-%D0%B7%D0%B0-%D0%BD%D0%B0%D0%B9-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B0-%D0%B6%D0%B5%D0%BD%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news756114.html", "text": "Американският топмодел Кейт Ъптън, която е съпруга на бейзболиста Джъстин Верландер, изгря в предизвикателен тоалет на корицата на списание Maxim. Тя бе избрана от изданието за №1 сред най-сексапилните жени за 2018 година. Фотосесията с Кейт е заснета в Израел от прочутия 74-годишен френски моден фотограф Жил Бенсимон. Той е екссъпруг на супермодела Ел Макферсън, известна като Тялото. Сподели:", "date": "2018.06.08", "title": "Вижте обявената за най-сексапилна жена на година (СНИМКИ)"}
{"url": "http://pik.bg/%D0%B2%D1%8A%D0%B7%D0%B4%D1%83%D1%88%D0%B5%D0%BD-%D1%83%D0%B4%D0%B0%D1%80-%D1%83%D0%B1%D0%B8-18-%D1%86%D0%B8%D0%B2%D0%B8%D0%BB%D0%BD%D0%B8-%D0%B2-%D1%81%D0%B8%D1%80%D0%B8%D1%8F-news756167.html", "text": "Въздушни удари в северозападната част на Сирия са убили 18 цивилни, включително две деца, в четвъртък, предава AFP, цитирана от Фокус. Смята се, че атаките са били извършени от Русия. Нападенията, които са ударили жилицни зони в района на Зардана, в северозападната провинция Идлиб, са ранили и 50 души, заявиха от Сирийската обсерватория за човешки права. Броят на загиналите се очаква да се увеличи, заради жертви под отломките. Сподели:", "date": "2018.06.08", "title": "Въздушен удар уби 18 цивилни в Сирия"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BF%D1%80%D0%B5%D0%BC%D0%B0%D1%85%D0%BD%D0%B0-%D1%81%D0%B2%D0%BE%D0%B8-%D1%80%D0%B0%D0%BA%D0%B5%D1%82%D0%B8-%D0%BE%D1%82-%D0%BE%D1%81%D1%82%D1%80%D0%BE%D0%B2-%D0%B2-%D1%8E%D0%B6%D0%BD%D0%BE%D0%BA%D0%B8%D1%82%D0%B0%D0%B9%D1%81%D0%BA%D0%BE-%D0%BC%D0%BE%D1%80%D0%B5-news756152.html", "text": "Нови сателитни снимки, наскоро разпространени от израелската разузнавателна компания „ImageSat International“ (ISI) показва, че китайски ракетни системи, досега разположени на спорен остров в Южнокитайско море, са били премахнати или преместени, предава Sputnik, цитиран от Фокус. Остров „Woody“, най-големият от спорния архипелаг Параселски острови, е дом на редица китайски военни инсталации, включително системи за отбрана на острова от морски и въздушни нападения. Сега изглежда, че някои от тях липсват. Анализатори излязоха със собствени теории относно изчезването на ракетите. Според китайския военноморски експерт Ли Йе, е възможно системите да са временно премахнати за ремонтна дейност. „Заради влажното време, в допълнение със скорошния тайфун в региона, е вероятно тези системи да са били временно премахнати за ремонт или подмяна на някои части“, заяви Ли пред „South China Morning Post“. Двама неидентифицирани представителите на министерството на отбраната на САЩ са заяви пред „CNN“, че е малко вероятно Пекин да избрал опция за напълно премахване на ракетната система и предположиха, че е възможно да са скрити в сградите на острова. Израелската ISI предположи, че изчезването на ракетните системи може да е част от рутинна практика на преместване и е възможно да са били преместени на друг остров в региона. „От друга страна, това може да е редовна практика. Ако е така, в следващите няколко дни може да наблюдаваме връщането на ракетите в същия район“, заявиха от ISI в изявление. Според военноморския експерт от Шанхайския университет по политическа наука и право Ни Лицьонг, обаче, премахването има повече общо с отстъпването на Китай в региона. „С увеличаващото се напрежение в отношенията между двете страни е разбираемо, че правим лек жест на компромис. Не е разумно за Китай да се конфронтира директно със САЩ. Ще преценим по-късно за възможното връщане на ракетите, след като напрежението спадне“, заяви Ни. „По-добре е да направим три стъпки напред и две назад, защото и двете страни все още се въздържат и нито една не желае да тръгне на война“, допълни той. Сподели:", "date": "2018.06.08", "title": " Китай премахна свои ракети от остров в Южнокитайско море"}
{"url": "http://pik.bg/%D0%B8%D1%80%D0%B0%D0%BA%D1%87%D0%B0%D0%BD%D0%B8%D0%BD-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB-%D0%B8-%D1%83%D0%B1%D0%B8%D0%BB-14-%D0%B3%D0%BE%D0%B4%D0%B8%D1%88%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%BA%D0%B0-news756153.html", "text": "Представители на германските власти заявиха днес, че иракчанин, заподозрян за изнасилването и убийството на 14-годишно момиче, най-вероятно е напуснал страната и се е завърнал в Ирак, предадоха БТА и Ройтерс, цитирани от Нова. Полицията съобщи, че изчезналата тийнейджърка, родом от град Майнц, е била намерена мъртва вчера в гориста местност близо до релсов път. Централният еврейски съвет на Германия обяви, че момичето на име Сузана Фелдман и майка й са били членове на еврейската общност в Майнц, но призова да не се правят прибързани изводи за мотива за престъплението. В свое изявление съветът посочи, че много от детайлите на случая са все още неясни, и изрази очакване за бързо и подробно разследване от страна на прокуратурата и за тежки последици за извършителя или извършителите. Говорител на полицията във Висбаден каза, че за момента няма доказателства религията на момичето да има отношение към извършеното престъпление. Въпросът за антисемитизма е много деликатен в Германия, предвид нацисткото минало и Холокоста. Според данни на полицията от миналата година повечето антисемитски престъпления в страната миналата година са били извършени от десни екстремисти, а не от имигранти, които в Германия са преобладаващо мюсюлмани, отбелязва Ройтерс. Убийството може да засили критиките към германския канцлер Ангела Меркел, която прие през 2015 г. в страната над един милион мигранти. Полицията разкри, че издирва 20-годишния Али Башар, за когото смята, че е избягал преди броени дни заедно със семейството си в Ербил, Ирак, използвайки фалшиви имена. Молбата за убежище на Башар е била отхвърлена, но депортирането му е било забавено и се предполага, че той междувременно е убил момичето, преди да избяга от Германия. Втори заподозрян, 35-годишен турски гражданин, чието име не бе разкрито, е бил задържан часове след намирането на тялото на момичето. Той обаче бил освободен днес, след като е бил оневинен от \"нови доказателства\" Старши прокурорът от прокуратурата във Висбаден Оливер Кун каза пред журналисти, че и двамата заподозрени са \"живеели в бежански центрове във Висбаден\". Разследващите смятат, че момичето е станало жертва на колективно изнасилване и убийство, допълни той. Полицията е научила за местоположението на тялото и за самоличността на един от заподозрените нападатели от 13-годишен мигрант, който се явил в полицейския участък във Висбаден в неделя. Сподели:", "date": "2018.06.08", "title": "Иракчанин изнасилил и убил 14-годишна германка"}
{"url": "http://pik.bg/%D0%BB%D0%BE%D0%BD%D0%B4%D0%BE%D0%BD-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%BC%D0%B8%D1%82%D0%BD%D0%B8%D1%87%D0%B5%D1%81%D0%BA%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81%D0%BB%D0%B5%D0%B4-brexit-news756156.html", "text": "Министър-председателят на Великобритания Тереза Мей разкри плановете си за временно споразумение с ЕС за митническата регулация след Brexit. Това се случва, след като отпаднаха всички опции за решаване на проблема с границата с Ирландия. Засега като компромисен краен срок бе посочена 2021 година, предава Нова. Така нареченото предложение за обратна връзка бе публикувано малко след разговорите в последната минута с министъра по Brexit Дейвид Дейвис, за когото се говори, че не е съгласен на такова решение, освен ако то не е ограничено във времето. Брюксел вече предложи Северна Ирландия да остане част от ЕС, като вариант, за да се избегнат проверките по границата с Република Ирландия след Brexit. От Лондон обаче заявиха, че подобно нещо е неприемливо и предложи „временно митническо споразумение” за цяла Великобритания, което ще \"запази статуквото на търговците по отношение на митническите процеси\". Тереза Мей се надява да реши проблема чрез сделка между ЕС и Великобритания, но също така е съгласна, че се нуждае от резервен план, ако нещата се разпаднат. „Обединеното кралство заяви ясно, че ще е нужно временно митническо споразумение, което да е ограничено във времето”, се казва в документ. „Великобритания очаква бъдещата сделка да бъде факт до края на декември 2021 г. най-късно”, това е година след края на пост-Brexit периода. Сподели:", "date": "2018.06.08", "title": "Лондон се нуждае от временно митническо споразумение след Brexit"}
{"url": "http://pik.bg/%D0%B4%D0%B0%D0%BD%D0%B8-%D0%BB%D0%B5%D0%B2%D1%8A%D0%BD-%D0%BF%D0%BE%D0%BB%D1%83%D1%87%D0%B8-%D1%88%D0%B0%D0%BC%D0%B0%D1%80-%D0%BE%D0%B1%D1%8F%D0%B2%D0%B8%D1%85%D0%B0-%D0%BF%D0%B0%D1%80%D1%87%D0%B5%D1%82%D0%BE-%D0%BC%D1%83-%D0%B7%D0%B0-%D0%BD%D0%B5%D0%BF%D1%80%D0%B8%D0%BB%D0%B8%D1%87%D0%BD%D0%BE-news756157.html", "text": "След дълга пауза Дани Левън се завърна ударно на музикалната сцена с новия си проект „Нека го направим“.  Парчето вече се върти из нощните клубове, но изпълнителят получи звучен шамар от  платформата на андроид – Google Play, които обявиха, че в песента има “неприлично съдържание”. „Изненадан съм, не виждам в нито един момент на парчето или в клипа неприлично съдържание. Нямам представа на какво основание са категоризирали песента по този начин. Да, пее  се за любов, за страст, за желание, но по много приличен начин“, категоричен е Дани. По думите му при наличието на толкова откровено вулгарни текстове в музикалния свят, той бил ангел. Според Левън реакцията на платформата е пресилена. Сподели:", "date": "2018.06.08", "title": "Дани Левън получи шамар, обявиха парчето му за неприлично "}
{"url": "http://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D1%81%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B5-%D1%81-%D0%BE%D1%82%D1%80%D0%BE%D0%B2%D0%B0-news756160.html", "text": "Възрастен мъж опита да сложи край на живота си край Пловдив, съобщава ТрафикНюз. 75 -годишният жител на село Устина се нагълтал със силна отрова – препарат за растителна защита. Малко след поглъщане на веществото, синът му го открил в къщата им в безпомощно състояние и повикал Бърза помощ. След преглед на място, дядото е бил отведен в пловдивска болница. Благодарение на бързата реакция на лекарите, мъжът е бил стабилизиран. Той е настанен в лечебното заведение за наблюдение. Междувременно в къщата в Устина е пристигнал и екип на полицията, който е направил оглед. Не е намерено предсмъртно писмо, мотивите за крайното решение също не са известни към този момент. Сподели:", "date": "2018.06.08", "title": "Пенсионер се опита да се самоубие с отрова "}
{"url": "http://pik.bg/%D1%82%D0%B5%D0%B3%D0%BB%D1%8F%D1%82-%D0%B6%D1%80%D0%B5%D0%B1%D0%B8%D1%8F-%D0%B7%D0%B0-%D0%BF%D1%8A%D1%80%D0%B2%D0%B0-%D0%BB%D0%B8%D0%B3%D0%B0-%D1%81%D1%82%D0%B0%D1%80%D1%82%D1%8A%D1%82-%D0%B5-%D0%BD%D0%B0-20-%D1%8E%D0%BB%D0%B8-news756211.html", "text": "Днес ще бъде изтеглен жребият за новия сезон в Първа лига. Шампионатът стартира на 20 юли. И през тази кампания в елита ще се състезават 14 отбора. Единственият новак е Ботев (Враца). След вчерашното заседание на Изпълкома стана ясно, че форматът на първенството остава непроменен. Президентът на БФС Борислав Михайлов потвърди, че нито един от отборите няма проблеми с лиценза и добави, че финансовото им положение се подобрява. Лудогорец, ЦСКА, Левски, Берое, Ботев (Пловдив), Верея, Черно море, Славия, Локомотив (Пловдив), Септември, Етър, Дунав, Витоша (Бистрица), Ботев (Враца). Сподели:", "date": "2018.06.08", "title": "Теглят жребия за Първа лига, стартът е на 20 юли"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B8-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D1%82-%D0%B2-%D1%80%D1%83%D1%81%D0%B8%D1%8F-news756181.html", "text": "Президентът на Русия Владимир Путин заяви, че руските бизнесмени живеещи в чужбина биват „преследвани“ и предложи те да се върнат в родината си, носейки техните активи с тях, пише британският вестник The Daily Express, цитиран от Фокус. Руският президент направи коментара си по време на телевизионен маратон от 4 часа и 20 минути живо предаване. Коментирайки международното напрежение, той говори за перспективата от глобален конфликт и предупреди, че трета световна война „би сложила край на цивилизацията“. По време на традиционното включване на зрители по телефона, Путин беше попитан за казуса около собственика на Челси Роман Абрамович и британската му инвеститорска виза. Путин заяви, че заради „сложната ситуация“ на Абрамович, той би бил „по-добре в Русия“ и предупреди: „Голяма грешка е за тези, които го правят в Запада“. „В същината си те режат клона, на който седят. Това е контрапродуктивно и вредно за тези които участват и за глобалната икономика“, заяви руският президент. Сподели:", "date": "2018.06.08", "title": "Путин призова руските бизнесмени да се върнат в Русия"}
{"url": "http://pik.bg/%D0%BE%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%82%D1%83%D1%80%D1%87%D0%B8%D0%BD%D0%BE%D0%B2-%D0%BE%D0%B1%D0%B2%D0%B8%D0%BD%D0%B8-%D0%B7%D0%B0%D0%BF%D0%B0%D0%B4%D0%B0-%D0%B2-%D0%B4%D0%B2%D0%BE%D0%B9%D0%BD%D0%B8-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B8-%D0%B7%D0%B0%D1%80%D0%B0%D0%B4%D0%B8-%E2%80%9E%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2%E2%80%9C-news756187.html", "text": "Секретарят на Съвета за национална сигурност на Украйна Олександър Турчинов смята, че Западът демонстрира политика на двойни стандарти в своето отношение към газопровода „Северен поток 2“, предава РИА Новости, цитира Фокус. „Все повече и повече (западни) политици твърдят, че страните им са уморени от санкции и предлагат тяхното премахване. Значи Украйна не е уморена от кръвта и болката, която изпитва, а нашите партньори са уморени от санкции, които фактически се явяват като защита на Европа“, заяви Турчинов. В същия контекст, по неговите думи газопроводът „Северен поток 2“ се явява ярък пример за двойните стандарти в Европа. „От една страна – формално говорят за разширяване на санкциите, а от друга – помагат за реализацията на руските икономически стратегически интереси, което противоречи на всичко, които се случи в последните четири години“, допълни той. Сподели:", "date": "2018.06.08", "title": "Олександър Турчинов обвини Запада в двойни стандарти заради „Северен поток 2“"}
{"url": "http://pik.bg/%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F%D1%82-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D0%BA%D0%BE%D0%BB%D0%B5%D0%B2-%D0%B5-%D0%B2%D1%81%D0%B5-%D0%BE%D1%89%D0%B5-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-news756189.html", "text": "Продължава разследването на престрелката и убийството в Ботевград. Все още няма следа и от Радослав Колев - мъжът, избяга от затвора в средата на април. В четвъртък стана ясно, че 40 дни се е укривал в апартамент в Ботевград заедно с другия беглец Владимир Пелов. Пелов беше убит при престрелка преди дни с друг криминално проявен. Оказа се, че избягалите затворници са заплашили майка с две деца, за да ги скрие в дома си, предава Нова. Сподели:", "date": "2018.06.08", "title": "Избягалият затворник Радослав Колев е все още в неизвестност"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B3-7-news756201.html", "text": "Тя ще се проведе в канадския град Ла Малбе в провинция Квебек. Очаква се на една маса ще седнат лидерите на Съединените щати, Япония, Германия, Великобритания, Италия, Франция и домакинът Канада. Пристигането им беше ознаменувано с протест срещу неравенствата по света. За първи път в историята на голямата седморка може да не се стигне до подписване на финална декларация заради разногласията с Вашингтон. Срещата на лидерите на Г-7 започва днес. Форумът на водещите икономики в света ще премине под сянката на търговските спорове със САЩ. Сподели:", "date": "2018.06.08", "title": "Започва срещата на лидерите на Г-7"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%BF%D1%80%D0%B5%D1%82%D0%B5-%D1%81%D0%BF%D0%B5%D0%BA%D1%83%D0%BB%D0%B0%D1%86%D0%B8%D0%B8%D1%82%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BC%D0%B5-%D0%BF%D1%80%D0%BE%D0%B5%D0%BA%D1%82%D0%B8%D1%82%D0%B5-%D0%B7%D0%B0-%D0%B0%D1%80%D0%BC%D0%B8%D1%8F%D1%82%D0%B0-news756237.html", "text": "Ние сме за модернизацията на армията, но при две условия - да не се надхвърлят 2% от БВП и български фирми да участват в реализацията им. Проектите, които Каракачанов ни представи, не надхвърлят 2%.  Това каза от трибуната в народното събрание лидерката на червените Корнелия Нинова по време на обсъждането на проектите. \"Условието фирмите на българското ВПК да участват в проектите също е изпълнено, затова ще подкрепим проектите за модернизация на армията\", обясни тя. Корнелия Нинова беше провокирана да се качи на трибуната от лидера на \"Воля\" Веселин Марешки, който я нападна, че е напуснала гузно залата, защото е против позицията на президента Румен Радев за новите изтребители. Сподели:", "date": "2018.06.08", "title": "ПЪРВО В ПИК TV! Корнелия Нинова: Спрете спекулациите, подкрепяме проектите за армията!"}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%B8%D1%81%D0%BA%D0%B0%D1%82-%D0%BC%D1%8A%D0%B6%D0%B5%D1%82%D0%B5-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news756182.html", "text": "Вярно е, че всеки мъж го възбуждат различни ласки и мисли, но има някои неща в леглото, които всички мъже обичат. Ще те запознаем с тях. Няма мъж, който да не се побърква от оралната любов. Това за мъжете е най-големия подарък. За да има разнообразие в леглото най-добре започни с целувки на местата, на които най-много обича да получава ласки, след което продължи с оралния секс. Той им доставя най-голямо удоволствие, дори повече от жените Това не означава да стенеш силно още преди да те е докоснал. Мъжете обичат звуците на удоволствие, които жените издават. Това ги кара да се чувстват по-могъщи и повдига егото им. Разбира се, ако не ти идва отвътре, не издавай шум, не всички жени го правят. Няма смисъл да бъде престорено, тъй като не е истинско и партньорът ти ще усети, а това ще провали половия акт помежду ви. Прелъсти го! Мъжете обичат да бъдат водачи, но също така много се възбуждат, когато ти си инициатора на тези преживявания. Това ще му покаже, че ти също го желаеш толкова, колкото и той теб. Предразположи го, със сигурност ще му хареса желанието ти да му доставиш удоволствие. Също така на всички мъже им харесва партньорката им да мастурбира пред тях, така че не се срамувай и му подари тази огромна наслада. Мъжете обожават да бъдат събудени от ласките на любимата. Физически е по-лесно да бъдат възбудени по това време на деня. Освен това денят ти ще стане по-хубав след сутрешен секс. На повечето жени тази идея изобщо не им допада. Аналният секс е табу. Прието е, че той доставя удоволствие единствено на мъжете, а жените ги боли. Това е така, но само ако мъжът не знае как да го направи. Аналният секс може да достави неземно удоволствие на всяка жена, ако партньорът и умее да я предразположи много добре. Така че преди да му откажеш си помисли. . Мъжете се побъркват, когато партньорката ги докосва. Опитай се да разбереш кои са слабите му места или приеми предизвикателството сама да ги откриеш. Без съмнение ще му доставиш изключително удоволствие. Сподели:", "date": "2018.06.08", "title": "Какво искат мъжете в леглото?"}
{"url": "http://pik.bg/%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%BA%D0%BE%D1%85%D0%B5%D0%B7%D0%B8%D0%BE%D0%BD%D0%BD%D0%B8%D1%8F%D1%82-%D0%BF%D0%B0%D0%BA%D0%B5%D1%82-%D0%B5-%D1%81%D1%8A%D1%85%D1%80%D0%B0%D0%BD%D0%B5%D0%BD-%D0%B8-%D1%81%D1%85%D0%BE%D0%B4%D0%B5%D0%BD-%D1%81-%D0%BF%D1%80%D0%B5%D0%B4%D0%B8%D1%88%D0%BD%D0%B8%D1%8F-%D0%BF%D0%B5%D1%80%D0%B8%D0%BE%D0%B4-news756236.html", "text": "Предложението на ЕК за средства за кохезионна политика е добро предвид новите предизвикателства в сферата на сигурност и миграция, каза пред журналисти вицепремиерът Томислав Дончев преди началото на конференция на високо ниво за политиката по сближаване в следващия програмен период, която започва в НДК. До голяма степен може да приемем, че кохезионният пакет е съхранен и номинално е сходен с предишния програмен период, каза Дончев и допълни, че все пак става дума за предложение на ЕК, което подлежи на дискусия. В отговор на въпрос за позицията на България за обвързването на достъпа до еврофондовете със спазването на върховенството на закона, Дончев каза, че България приема виждането на онези страни, които казват, че трябва да се гарантира, че парите се харчат в адекватна правна среда. За да работи подобен инструмент, той трябва да е базиран на ясен и обективен критерий, допълни вицепремиерът. Сподели:", "date": "2018.06.08", "title": "Томислав Дончев: Кохезионният пакет е съхранен и сходен с предишния период"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D1%8F-%D0%B5-%D0%B2%D1%8A%D0%BB%D1%88%D0%B5%D0%B1%D0%BD%D0%B0%D1%82%D0%B0-%D0%B4%D1%83%D0%BC%D0%B0-%D0%BE%D1%82-%D0%BD%D0%B5%D1%8F-%D0%B7%D0%B0%D0%B2%D0%B8%D1%81%D0%B8-%D0%BF%D0%B5%D1%80%D1%81%D0%BF%D0%B5%D0%BA%D1%82%D0%B8%D0%B2%D0%B0%D1%82%D0%B0-%D0%BD%D0%B0-%D0%B1%D0%B0-news756224.html", "text": "Премиерът Бойко Борисов открива среща за финансовата рамка на ЕС в София. В рамките на Българското председателство на Съвета на ЕС столицата е домакин на конференция на високо ниво, посветена на бъдещето на политиката по сближаване в следващия програмен период. За пръв път на високо равнище ще бъдат обсъдени бъдещите приоритети и ролята на Кохезионната политика в проекта на Многогодишна финансова рамка на ЕС за периода 2021-2027 г., обявен от Европейската комисия през месец май тази година. Срещата ще се води от вицепремиера Томислав Дончев. Кохизионната политика е най-важната политика за свързаността на Европа. Всичко добро, което сме направили за България в последните години, сме го направили по тези програми. Магистрали, жп линии, пречиствателни станции, но и дигитална свързаност и киберсигурността.. Свързаност между континентите. След напускането на Великобритания ще липсват много милиарди. В същото време Европа е амбициозна и имаме няколко много важни теми. Нашето председателство полага много усилия и за миграционната криза, да намерим някакъв разумен компромис. Това, което на този етап знам, за прекратеното сътрудничество между Гърция и Турция, е много тревожно. Мога да кажа, че нашето споразумение с Турция работи перфектно. С решението на САЩ за Иран и твърдата позиция на ЕС по тази тема, ние засичаме все повече мигранти и от Иран. Засягайки темата и за Западните Балкани, да си припомним, че преди 20 години там се водеха няколко войни. А знаем, че от там, лесно нещата се пренасят и на европейска сцена. Перспективата е във вълшебната дума \"Свързаност\". За да не напускат младите хора, да не напускат работещите. Защото така се получава проблем в сърцето на Европа. Надавам се, правейки компромиси между държавите, днес да постигнем разумни резултати, както за кохезията, така и за миграцията. Пожелавам успех на всички министри.\" Сподели:", "date": "2018.06.08", "title": "ИЗВЪНРЕДНО В ПИК TV! Борисов разкри коя е вълшебната дума! От нея зависи перспективата на Балканите (ОБНОВЕНА)"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B4%D1%80%D0%B0%D0%BC%D0%B0-%D0%B1%D0%BB%D0%B8%D0%B7%D0%BA%D0%B8-%D0%BD%D0%B0-%D1%83%D0%B1%D0%B8%D1%82%D0%B0%D1%82%D0%B0-%D0%BC%D0%B8%D0%BB%D0%B5%D0%BD%D0%B0-%D0%BF%D0%BB%D0%B0%D1%87%D0%B0%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%B8%D0%BB%D0%B8%D1%8F%D0%BD-%D0%BD%D0%B5-%D0%B7%D0%B0%D1%81%D0%BB%D1%83%D0%B6%D0%B0%D0%B2%D0%B0%D1%88%D0%B5-%D0%BD%D0%B0%D1%88%D0%B5%D1%82%D0%BE-%D0%BC%D0%BE%D0%BC%D0%B8%D1%87%D0%B5-news756245.html", "text": "Близки на убитата в Куртово Конаре Милена Димова се събраха пред сградата на Окръжен съд в Пловдив.  Днес продължава делото срещу Илиян Рангелов,  обвинен в умишленото убийство на Милена, предава Трафик нюз. „Прекалено много се проточи делото. Надяваме се на присъда, това е шесто дело подред и все още няма решение. Забранено ни е да правим  протест, заплашиха ни, че ще ни глобят. За мен той е убиецът, дори да отрича. Не мога да се срещам с него – нито се е разкаял, нито е поискал прошка. Той е безскрупулен убиец и ни разписа живота, отне ми детето и трябва да си получи заслуженото”, заяви майката на Милена – Ангелина Динова. Бащата на убитото момиче се разплака пред съдебната зала и заяви, че дъщеря му много му липсва. „Всеки ден мислим за нея и  болката е неописуема. Искаме справедливост”, добави още той. Лелята на Милена също поиска справедлива присъда и заяви: „Илиян не заслужаваше нашето момиче”. Сподели:", "date": "2018.06.08", "title": "ЖЕСТОКА ДРАМА! Близки на убитата Милена плачат пред съда: Илиян не заслужаваше нашето момиче!"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%BC%D1%8A%D0%BA%D0%B0-%D0%BC%D0%B0%D0%BB%D0%BA%D0%B8%D1%8F%D1%82-%D1%80%D0%B0%D0%B4%D0%B8-%D0%B7%D0%B0%D0%B3%D1%83%D0%B1%D0%B8-%D0%B1%D0%B8%D1%82%D0%BA%D0%B0%D1%82%D0%B0-%D1%81-%D1%80%D0%B0%D0%BA%D0%B0-news756225.html", "text": "„Със сълзи на очи трябва да ви съобщим, че днес от този свят си отиде едно прекрасно дете. Напусна ни, за да свети в небето и да стане ангел пазител на своето семейство. Нямаме думи да изразим мъката и болката си. Почивай в мир Ради. Обичаме те. Ти винаги ще си в нашите сърца”, пишат близките му в  страницата „Да помогнем на Радо да оздравее”. Родителите на 5-годишното дете преминаха през истински ад. Ради беше болен от четири години. Той страдаше от агресивна форма на рак на меките тъкани. Три години семейството му го лекуваше само с помощта на приятели, роднини, продажба на имоти. От година със събирането на средствата за Радо са бяха заели администраторите на групата “Да помогнем на Радо оздравее”. За Радо има проведени 3 успешни кампании за набиране на средства. За жалост Ради ни напусна тази сутрин, пише \"Бургас инфо\". „Сбогом, слънчево и борбено дете! Плача с глас,наистина вярвах на 100%,че ще се пребориш! Благодарим ти, че ни даде толкова много! Че ни НАУЧИ на сила, на кураж, че ни научи да се борим до последно и с усмивка и вяра! Не мога да повярвам, че вече те няма сред нас…кураж на семейството”, пише в съболезнованията си до близките потребителка на Фейсбук групата, където се събираха средства за лечението на Ради. Сподели:", "date": "2018.06.08", "title": "ОГРОМНА МЪКА! Малкият Ради загуби битката с рака"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D1%83%D1%80%D1%83%D0%BC%D0%B1%D0%B0%D1%88%D0%B5%D0%B2-%D0%B2%D0%B7%D0%B5-%D0%B7%D0%B0-%D0%BC%D0%B5%D0%B7%D0%B5-%D0%BA%D0%BE%D0%BB%D0%B5%D0%B3%D0%B0%D1%82%D0%B0-%D1%81%D0%B8-%D0%BD%D0%BE%D0%B2%D0%B0%D0%BA%D0%BE%D0%B2-%D1%81%D1%80%D0%B0%D0%B2%D0%BD%D0%B8-%D0%B1%D0%B8%D1%82%D0%BA%D0%B0%D1%82%D0%B0-%D0%BC%D1%83-%D1%81%D1%80%D0%B5%D1%89%D1%83-%D0%BF%D0%B0%D0%BA-news756250.html", "text": "БСП излезе с коментар за гласувания в Европа пакет за мобилност. \"Искам да призова за по-голямо спокойствие при изявленията. Има колеги, които се изразяват като на мокър пясък\", каза Петър Курумбашев. Франция има три реални национални катастрофи - загубата на Наполеон при Ватерло, гола на Емо Костадинов на парк де Пренс и третата загуба е, когато Макрон загуби от ген. Новаков (б.р.-евродепутатът от ГЕРБ Андрей Новаков), който нанесе съкрушителен удар върху френското национално достойнство. Както Криско казва: Шапка ти свалям, иронизира Курумбашев изявлението отпреди дни на евродепутата от ГЕРБ, че България е постигнала изключителен напредък срещу пакета \"Макрон\" за превозвачите. Всякакви изявления за пълна капитулация не помагат. Ние помним как Евгений Бакърджиев победи \"Газпром\", как Симеон Дянков пляскаше руснаците, сега виждаме разгромен и Макрон. Трябва да бъдем внимателни, когато отчитаме победи над Макрон, Путин, Меркел. Разбираме, че става дума за юнак Балкански, но е хубаво да огласяваме резултати, когато са гласувани. Хубаво е да ползваме английски, а, ако можем да разбираме и това, което е написано, цена няма да имаме, разсмя медиите евродепутатът от левицата. Вече съм среден песимист, може би заради напредналата ми възраст, посочи той по отношение на пакета \"Макрон\". Сподели:", "date": "2018.06.08", "title": "ИЗВЪНРЕДНО В ПИК TV! Курумбашев взе за мезе колегата си Новаков, сравни битката му срещу пакета \"Макрон\" с Ватерло"}
{"url": "http://pik.bg/%D0%B1%D1%80%D0%B0%D0%B7%D0%B8%D0%BB%D1%86%D0%B8-%D0%BB%D0%B0%D0%BF%D0%B0%D1%82-%D0%BF%D0%B0%D1%80%D0%B8-%D0%BE%D1%82-%D1%86%D1%81%D0%BA%D0%B0-news756210.html", "text": "Халфът Енрике Рафаел подписа вчера пълноценен договор с ЦСКА, след като през миналия сезон игра на \"Българска армия\" като преотстъпен от Атлетико Минейро. Личният агент на полузащитника Хелсио Алиск коментира пред Globo Esporte защо клиентът му е решил да остане в българския гранд. \"Това е сделка, която ще донесе възвръщаемост на Атлетико. От България Енрике Рафаел може по-лесно да отиде в голям отбор. Той направи силен финал на миналия сезон, свикна със снега, а и съпругата му е там. ЦСКА е добре структуриран клуб и поиска да го задържи\", обясни Алиск. В същото време спортният директор на Атлетико Минейро Алешандре Гало потвърди, че клубът ще получи процент от евентуален следващ трансфер на вече бившия си футболист. Той добави, че халфът трудно е щял да се наложи в състава и продажбата му е била логична. Бразилецът започна колебливо престоя си в България, но през пролетта беше сред най-добрите футболисти на \"червените\" и клубът реши да го откупи. Рафаел изигра общо 26 мача и вкара 4 гола за ЦСКА през миналата кампания. Очаква се той да е основна фигура и при новия наставник Нестор Ел Маестро. Договорът на Енрике Рафаел с ЦСКА-София е до 2020 година. Сподели:", "date": "2018.06.08", "title": "Бразилци лапат пари от ЦСКА"}
{"url": "http://pik.bg/%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D1%84%D0%B5%D0%B9%D1%81%D0%B1%D1%83%D0%BA-%D0%BB%D0%B8%D1%87%D0%BD%D0%B8%D1%82%D0%B5-%D1%81%D1%8A%D0%BE%D0%B1%D1%89%D0%B5%D0%BD%D0%B8%D1%8F-%D0%BD%D0%B0-14-%D0%BC%D0%BB%D0%BD-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D1%81%D1%82%D0%B0%D0%BD%D0%B0%D0%BB%D0%B8-%D0%BF%D1%83%D0%B1%D0%BB%D0%B8%D1%87%D0%BD%D0%B8-news756204.html", "text": "Пореден скандал с изтичане на информация във Фейсбук. Личните съобщения на 14 млн. потребители са станали публични, а компaнията е разбрала това едва 4 дни по-късно. При разработването на нови алгоритми за споделяне на снимки, компанията е допуснала техническа грешка. Така съобщенията, изпратени между 18 и 27 май са станали публични. Дефектът бил установен още на 22 май, но било необходимо време, докато съобщенията бъдат направени отново тайни. От Фейсбук са изпратили съобщение на засегнатите потребители. Сподели:", "date": "2018.06.08", "title": "Нов скандал с Фейсбук! Личните съобщения на 14 млн. потребители станали публични"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D0%BD%D1%82%D1%80%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BD%D0%BE%D0%B2%D0%B0%D0%BA%D0%BE%D0%B2-%D0%B8-%D1%80%D0%B0%D0%B4%D0%B5%D0%B2-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%BD%D0%BE%D0%B2%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%BF%D1%80%D0%BE%D0%B3%D1%80%D0%B0-news756256.html", "text": "Евродепутатите Новаков и Емил Радев донесоха буркани с дизел в парламента, като подчертаха, че получават оплаквания за некачествен дизел, който вдигал разхода на гориво на колите. Новаков поиска непрекъснати проверки и прозрачни резултати за качеството на горивото, като се проследява пътя от танкера до колонките на бензиностанциите. Евродепутатите предложиха нова европейска програма да следи за качеството на горивата. Сподели:", "date": "2018.06.08", "title": "ИЗВЪНРЕДНО В ПИК TV! КОНТРА! Евродепутатите Новаков и Радев предлагат нова европейска програма да следи за качеството на горивата"}
{"url": "http://pik.bg/%D0%B0%D0%B1%D1%81%D0%BE%D0%BB%D1%8E%D1%82%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D1%81%D0%BE%D1%84%D0%B8%D1%8F%D0%BD%D0%BA%D0%B0-%D0%BF%D0%BE%D0%B7%D0%BB%D0%B0%D1%82%D0%B8-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D1%81-420-000-%D0%BB%D0%B5%D0%B2%D0%B0-%D0%B5%D0%B4%D0%B2%D0%B0-%D1%8F-%D1%81%D0%BF%D1%80%D0%B5%D0%BB%D0%B8-%D0%B4%D0%B0-%D0%B8%D0%B7%D1%82%D0%B5%D0%B3%D0%BB%D0%B8-%D0%BE%D1%89-news756258.html", "text": "Шеметната телефонна измама се разиграла във вторник в центъра на София, потвърждават от МВР. В момента тече разследване, но все още няма задържани за рекордната измама. Жасмин живее в центъра на столицата в района около „Орлов мост“. Във фаталният вторник телефонът й звъннал и мъж с непознат глас я помолил за съдействие на полицията за залаавяне на ало-бандити. Измамниците действали по позната схема за помощ на МВР. За да убедят старицата в думите си, престъпниците не са имали нужда от много време. Те я убедили, че операцията е секретна, след което жената си взела чантата и тръгнала към банката. От два клона успяла да изтегли 420 000 лева, които предала на муле. Тъй като се изпуснала, че има още пари в трета банка, мошениците я оплели в мрежите си. Щом Жасмин се наредила на гишето и поискала 180 000 лева, служителката се усъмнила и като не получила адекватно обяснение за какво са й парите, подала сигнал в полицията. Така било предотвратено даването на още пари, пише „Телеграф“. Когато Жасмин разбрала, че е измамена, изпаднала в шок. Не можела да повярва, че е влязла в схемата на ало-мафията. Съседи на жертвата споделят, че тя дълго години работела в голяма застрахователна компания и си спестявала пари. Била изключително интелигентна и възпитана,. Целият квартал се чуди как са успели да я измамят и то с рекордна сума. От МВР отново призоваха хората да не се доверяват на непознати и да дават пари, особено след искане по телефона. Баба от София счупи рекорда в телефонните измами у нас, като позлати ало-измамници с 420 000 лева. 65-годишната Жасмин изтеглила парите последователно от две банки, а като отишла в трета, за да си вземе още 180 000 лева, служителите се усъмнили и подали сигнал в полицията. Сподели:", "date": "2018.06.08", "title": "АБСОЛЮТЕН РЕКОРД! Софиянка позлати ало измамници с 420 000 лева! Едва я спрели да изтегли още 180 бона от трета банка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BE%D0%B4%D0%BE%D0%B1%D1%80%D0%B8-%D0%BF%D1%80%D0%BE%D0%B5%D0%BA%D1%82%D0%B8%D1%82%D0%B5-%D0%B7%D0%B0-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news756266.html", "text": "Парламентът одобри проектите за инвестиционен разход за модернизация на Сухопътни войски и Военновъздушните сили . „За“ гласуваха 151 депутати, 7 бяха „против“, а един се въздържа. Народните представители дебатираха по проектите в две поредни заседания. Модернизацията на армията е на стойност над 3 млрд. лева. Проектите за придобиване на нов изтребител и на бойна машина бяха одобрени от Комисията по отбрана на 5 юни. Проектът за Сухопътни войски е с времеви интервал 12 години. Предвидено е до 8 години след подписване на договор да бъдат придобити 150 единици бойна и специална техника. Прогнозната стойност за придобиване на бойната и специалната техника, както и на допълнителното оборудване възлиза на 1,4 млн. лева с ДДС. Ще се извършва на разсрочено плащане. Проектът за Военновъздушните сили включва придобиването на 16 изтребителя, на два етапа по 8. Самолетите ще бъдат доставяни в 3 последователни години, като доставката на първите два самолета трябва да бъде не по-късно от 24 месеца от датата на влизане в сила на договора. Финансовата рамка на първия етап е на стойност 1,8 млрд. лева с ДДС. Вторият етап трябва да започне след приключване на доставките по първия етап и подписване на договор за реализация. Министерството на отбраната предвижда да изпрати запитване до: САЩ (за F16), Португалия (за F16), Израел(за F16), Италия (за Eurofighter), Германия (за Eurofighter), Франция (за Dassault Rafale), Швеция (за Gripen). Оперативна готовност за изпълнение на задачата по Air Policing трябва да се постигне в края на третата година от влизане в сила на договора за доставка на самолетите. А пълна готовност- в края на петата година. За изпълнението на тази задача България трябва да разполага с минимум 30 подготвени летци и 16-20 изтребители в летателна годност. Сподели:", "date": "2018.06.08", "title": "ИЗВЪНРЕДНО В ПИК TV! Парламентът одобри проектите за модернизация на армията"}
{"url": "http://pik.bg/%D0%BD%D0%B0%D1%82%D0%BE-%D1%81%D1%84%D0%BE%D1%80%D0%BC%D0%B8%D1%80%D0%B0-%D1%81%D0%B8%D0%BB%D0%B8-%D0%B7%D0%B0-%D0%B1%D1%8A%D1%80%D0%B7%D0%BE-%D1%80%D0%B5%D0%B0%D0%B3%D0%B8%D1%80%D0%B0%D0%BD%D0%B5-news756220.html", "text": "Днес работата на форума продължава. Срещата е в новата централа на Алианса. В нея участва и българският министър на отбраната и вицепремиер Красимир Каракачанов. Една от основните теми са разходите за отбрана на отделните страни членки и справедливото разпределение на тежестите и отговорностите. Министрите ще обсъдят и идеята за създаване на център за кибероперации. НАТО ще увеличи разходите си за отбрана и ще сформира сили за бързо реагиране. Това са акцентите от първия ден на срещата на министрите на отбраната в Брюксел. Сподели:", "date": "2018.06.08", "title": "НАТО сформира сили за бързо реагиране"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%B7%D0%B0%D1%85%D0%B0%D0%BF%D0%B0-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D1%85%D1%80%D0%B0%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D1%8F%D1%82-%D0%BD%D0%B0-%D0%BF%D1%80%D0%B8%D0%BD%D1%86%D0%B8%D0%BF%D0%B0-%D0%BD%D1%8F%D0%BC%D0%B0-%D0%BF%D0%B5%D0%BD%D0%BA%D0%B0---%D0%BD%D1%8F%D0%BC%D0%B0-%D0%BF%D1%80%D0%BE%D0%B1%D0%BB%D0%B5%D0%BC-news756213.html", "text": "В случая става дума за преценка на административни органи, какъвто е Агенцията по храните. Едва ли Европейската комисия е предвидила такъв казус, когато е създавано общото законодателство. При други подобни случаи, с нерегистрирани коне например, Агенцията ги убиваше на място, без да бъдат дори прегледани дали са здрави. Това за мен е варварство. Явно, когато евтанизираме повече животни, има повече оборот за екарисажите. В даден момент си мисля бизнес ли е това, заяви Радев. Не може подходът да е такъв - избиваме всичко живо и проблемът е решен, няма крава - няма проблем. Виждаме, че случаят влезе в полезрението на световните медии и България отново ще бъде обвинена във варварско отношение към животните и имиджът на страната ни ще пострада, подчерта евродепутатът. По думите му трябва да се направи анализ на работата на Агенцията по храните. Не трябва да стигат нещата дотам премиерът да се намесва. Със законодателни промени трябва да бъде направено така, че чиновниците да си вършат работата така, да са в услуга на обществото, а не в собствена услуга, и да не увреждат имиджа на България, защото в този случай го увреждат. Призовавам агенцията, ако кравата е здрава и всичко е наред, тя да продължи да живее и да спрем да даваме поводи за атаки към България, каза още Емил Радев. Кравата Пенка е още един пример как заради такива казуси се критикува европейското законодателство. Това каза в сутрешния блок на БНТ евродепутатът от ЕНП/ГЕРБ Емил Радев. Припомняме, че кравата премина нелегално границата ни със Сърбия, няколко дни по-късно се върна и сега е заплашена от еватаназия от българските власти. Сподели:", "date": "2018.06.08", "title": "Евродепутат захапа Агенцията по храните: Работят на принципа \"Няма Пенка - няма проблем\""}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D1%86%D1%81%D0%BA%D0%B0-%D1%81%D0%B5-%D0%B7%D0%B0%D1%85%D0%B2%D0%B0%D1%89%D0%B0-%D1%81%D1%8A%D1%81-%D1%81%D0%B5%D0%BB%D0%B5%D0%BA%D1%86%D0%B8%D1%8F%D1%82%D0%B0-%D0%B2-%D0%BB%D0%B5%D0%B2%D1%81%D0%BA%D0%B8-news756212.html", "text": "Мениджърът Лъчезар Танев е предложил трима футболисти на Левски. Агентът е приближен до боса на \"сините\" Спас Русев. В момента и бизнесменът е в чужбина и това спира клуба към по-смели действия на трансферния пазар. До момента от \"Герена\" само опипват почвата и не са предприели някакви сериозни ходове. Причината е, че първата цел на Русев е да запази всички основни футболисти от настоящия състав, а едва след това да премине към неговото усилване. Босът вече свърши голяма част от поставената си задача. Той успя да откупи правата на централния защитник Холмар Ейолфсон и дефанзивния халф Кали Тиам. Бранителят, който е част от състава на Исландия за световното първенство, бе собственост на израелския Mакаби (Хайфа), а правата на сенегалския полузащитник се държаха от унгарския МТК. Лъчезар Танев вече е предложил на \"сините\" играчи за невралгични постове. Както е известно, Делио Роси иска да подсили състава с вратар, бек и нападател. Очаква се поне един нов футболист да започне подготовка с Левски. \"Сините\" ще направят първа тренировка за новия сезон на 14 юни, четвъртък, на \"Герена\". Сред вариантите за вратар освен хърватин има още словак и чех. Предложените играчи за другите постове също са чужденци. Към момента \"сините\" не проявяват интерес към български футболисти. В Левски трябва да решат бъдещето на Васил Панайотов и Антонио Вутов, чиито котракти с клуба изтичат. Първият има оферта от чуждестранен клуб, но иска да продължи да играе на \"Герена\". Антонио Вутов пък бе преотстъпен от Удинезе, а наемът му свършва на 30 юни. Очаква се и двамата да се явят на първата тренировка. На нея ще бъдат и 8 играчи, които бяха преотстъпени през изминалия сезон. Сподели:", "date": "2018.06.08", "title": "Легенда на ЦСКА се захваща със селекцията в Левски"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B6%D0%B5%D0%B3%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D1%81-%D0%BF%D1%83%D1%82%D0%B8%D0%BD-%D1%87%D0%B5%D1%80-news756197.html", "text": "програмата за петъчния парламентарен контрол. От трибуната Кутев се обърна към Борисов, като подчерта, че е негово задължение да е в Народното събрание. Какво си говорихте с Путин за газа, попита той премиера. Премиерът дойде в Народното събрание около 11 часа, след като откри среща на високо ниво на ЕС по въпросите за финансовата рамка на ЕС и Кохезионната политика. Как бихме могли като държава да постигнем по-добри резултати? Със сигурност може повече и затова предложихме за времето на председателството министърът по еврофондовете и председателят на парламента да са от БСП. С този тон, с който ми поставяте въпроса, ще бъда кратък. С това, което трасира президентът Радев, който нищо не трасира, това постигнахме и ние, отсече Борисов. Президентът има по-висок рейтинг от вас, контрира Кутев, и заяви, че са били на различни срещи с Путин. Говорите различни неща с Путин, а Песков още по-различни неща. Песков каза, че няма договореност с Турски поток и че България проявява интерес, а вие казвате, че България е пак на газовата карта, посочва Кутев. За рейтинги бих казал, че ГЕРБ има по-голям рейтинг от БСП, а Мая Манолова има по-голям рейтинг от президента, но това не значи нищо, отсече Борисов. Срещата с Путин беше три часа, толкова пък да не съм разбрал това, което казваше, а на живо го предаваха, не мога да се съглася с вас, бе категоричен премиерът. Ние договор за газ имаме до 2030 година и сега говорим за допълнително количество газ, което ще влезе, и как да го прекараме до Сърбия, Македония, Унгария, Гърция. Затова и Северен поток-2 буксува, обясни Борисов. И допълни, че Путин нареди на Милър, а ние на министъра на енергетиката, да видим как това, по което е категорична ЕК - част от газта да се търгува на територията на България. Имаме да решаваме огромен проблем. Сигурен съм, че г-н Стойнев ще ме подкрепи по това как се работи с Брюксел, когато отидем с договорите, отсече Борисов. Пишете, че съм васал на Путин, а вие ми казвате, че не сме се разбрали. Три часа си говорихме по всичко, което имахме. Като дойде, ще го помоля да седне и да се разбере с вас на руски и това е, което мога да направя. Иначе вие се заяждате с мене, каза още Борисов. Ще се разберем - дали на руски, дали на английски, но на банкянски няма да се разберем, каза Кутев, а ГЕРБ напусна залата, заради обидата към премиера. Преди изказването му пред парламента, думата от трибуната взе лидерката на червените. Корнелия Нинова обвини премиера, че не е идвал почти година, за да отчита работата на правителството. В момента тече обсъждане на проекта за бюджет за следващия програмен период. Става дума не само за пари, а и за живота на всеки българин, за бъдещето на Европа и за мястото на България там. Ако питаме българските граждани какво ни очаква, сигурно няма да са много тези, които ще ни отговорят. Защо държави с далеч по-висок стандарт, ще получат много повече, попита реторично Нинова и директно обвини властта, че не воюва за парите на България, която е най-бедната в ЕС. Настояваме да внесете в българския парламент проекта за бюджет на Европа, да дискутираме, да ви дадем мандат да го внесете, да бъдете силен като другите, каза лидерката на левицата. На Нинова се противопостави председателят на ПГ на ГЕРБ Цветан Цветанов, който поздрави българското правителство за усилията и успешното председателство. Дори и днес, когато премиерът беше на срещата за кохезионната политика, нито за миг дебатът не е отсъствал от нито една среща, на която са присъствали премиерът и министрите. Благодаря на всички парламентаристи, които участваха с парламентарното измерение на българското председателство, каза още Цветан Цветанов. Колеги отляво, нека само да кажем, че точно българското правителството и настояването на министър-председателя бяха включени в българското председателство Западните Балкани. Когато говорим за Кохезионна политика, перспектива и бъдеще, трябва да кажем, че това минава и през Западните балкани. За да има просперитет, това е свързаността, която трябва да има. Точно за това министър-председателят не трябва да бъде укоряван, а подкрепян, каза още председателят на ПГ на ГЕРБ. Нека бъдем обективни, когато говорим от тази трибуна и да изпитваме уважение към изпълнителната власт. тази натоварена програма, която изпълнява премиерът - чест му прави, че е тук днес, за да отговори на зададените въпроси, отсече Цветанов. В парламентарния контрол от 11.00 часа, освен Борисов, ще участват вицепремиерите Валери Симеонов и Екатерина Захариева, както и министрите Бисер Петков, Румен Порожанов. Премиерът Бойко Борисов отговаря на въпрос на зам.-председателя на парламентарната група на БСП Антон Кутев за визитата му в Русия в края на май. Това се посочва в Сподели:", "date": "2018.06.08", "title": "ПЪРВО В ПИК TV! ЖЕГА В ПАРЛАМЕНТА! Борисов на крака при депутатите за срещата си с Путин, червените се превъзбудиха! ГЕРБ напусна залата заради обида към премиера (ОБНОВЕНА)"}
{"url": "http://pik.bg/%D0%BD%D0%B0%D0%BD%D0%B0-%D1%81-%D0%B3%D0%BE%D1%80%D0%B5%D1%89%D0%B0-%D0%BC%D0%BE%D0%BB%D0%B1%D0%B0-%D0%BA%D1%8A%D0%BC-%D1%81%D1%8A%D0%BF%D1%80%D1%83%D0%B7%D0%B8%D1%82%D0%B5-%D0%BD%D0%B0-%D0%B1%D0%BE%D0%BB%D0%BD%D0%B8%D1%82%D0%B5-%D0%BE%D1%82-%D1%80%D0%B0%D0%BA-%D0%B6%D0%B5%D0%BD%D0%B8-news756226.html", "text": "Мъжете на болните от рак на гърдата - във фокуса на специална кампания. Фондацията на Нана Гладуиш „Една от 8“ подава ръка на съпрузите на жените, болни от рак на гърдата, съобщава Нова тв. Кампанията ще се проведе под надслов „Обичам те...“. Телевизионната водеща приканва всички мъже, които имат до себе си жена с рак на гърдата, да направят видео под надслов \"Обичам те...\". Освен това Нана отправя призив към тези съпрузи да се съберат днес от 17.00 часа на столичния булевард \"Витоша\", където да се включат в така нареченото „Възпрепятствано бягане“, по време на което краката им ще бъдат вързани с розов ластик. Сподели:", "date": "2018.06.08", "title": "Нана с гореща молба към съпрузите на болните от рак жени"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B3%D1%80%D1%8A%D0%BC-%D0%B8-%D0%BC%D1%8A%D0%BB%D0%BD%D0%B8%D0%B8-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-%D0%BF%D0%BE%D1%82%D0%BE%D0%BF-%D1%81-%D0%B3%D1%80%D0%B0%D0%B4%D1%83%D1%88%D0%BA%D0%B8-%D1%89%D0%B5-%D1%83%D0%B4%D0%B0%D0%B2%D0%B8-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-news756217.html", "text": "След днешния ден, в който ще имаме почивка от валежите, от утре влизаме в период, в който ще има следобедни краткотрайни, но интензивни валежи, коментира Стойчева. На 9-ти, в събота, средиземноморски циклон ще премине южно през Гърция в неговата циркулация значителни ще са валежите в много райони от Северозападната част на Балканския полуостров, включително и в България. Отначало започват в Северозападните райони, а в неделя и в централната част от страната, каза синоптикът. Количествата на валежите в отделни райони на Северозападна България нищо чудно и да достигнат 25-50 литра и да надхвърлят, подчерта Стойчева. Валежите ще са придружени с гръмотевици, ще има и градушки, предупреди тя. Днешният ден ще е почти без валежи, главно в крайните югозападни райони, в планините е възможно да превали съвсем слабо. Като цяло температурите ще са едни от най-високите, които очакваме като цяло за месеца, каза в сутрешния блок на БНТ синоптикът Анастасия Стойчева. Сподели:", "date": "2018.06.08", "title": "СТРАШНА ПРОГНОЗА! Гръм и мълнии през уикенда! Потоп с градушки ще удави Северозапада"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B1%D0%BE%D1%80%D0%BE%D0%B2%D0%BE-%D0%BD%D0%B0-%D0%B1%D1%83%D0%BD%D1%82-%D0%BE%D0%B3%D1%80%D0%BE%D0%BC%D0%B5%D0%BD-%D0%B1%D0%BB%D0%BE%D0%BA-%D0%B3%D1%80%D0%B5%D0%B9%D0%B2%D0%B0-%D0%B2%D1%8A%D1%80%D1%85%D1%83-%D0%B3%D0%BE%D0%BB%D1%8F%D0%BC-%D1%82%D0%B5%D1%80%D0%B5%D0%BD-news756207.html", "text": "Изграждане на жилищен блок със 120 апартамента до 20 поликлиника в столичния ж.к. \"Борово\" вдигна на бунт столичани от района. Те твърдят, че навремето теренът е продаден за магазин \"Европа\", а всъщност с цел да се вдигне сграда, която ще затапи тотално квартала. Хората са притеснени, че ще се унищожи съседна градинка, а проблемът с паркирането ще се задълбочи. \"Теренът е частен от 2006 г. Последната информация, която аз имам е, че всички супермаркети са в банка. Не знам чия собственост е сега. Ако такъв блок се появи, какъв ще е проблемът за хората? Тук има поликлиника и става ад под небето за паркиране. Нашата задача е да направим така, че да се преразгледа строителството, да се анализира трафика и възможността на улицата да поема автомобили. Предвиденото строителство е върху супермаркета на буквата Г\", заяви кметът на район \"Красно село\" Христо Апостолов. \"Не може всички терени в София да се раздават за жилищно строителство, трябва да има и за детски градини и училища. Проблемите в района са големи, съседните райони също имат липса на детски градини и децата идват\", коментира мъж от квартала. Сподели:", "date": "2018.06.08", "title": "ВИСОКО НАПРЕЖЕНИЕ! \"Борово\" на бунт! Огромен блок грейва върху голям терен"}
{"url": "http://pik.bg/%D0%BD%D0%B5%D1%87%D0%BE%D0%B2%D0%B5%D1%88%D0%BA%D0%BE-%D0%B8%D0%B7%D0%B2%D0%B5%D1%80%D0%B3-%D0%B1%D1%83%D1%82%D0%BD%D0%B0-%D0%B1%D0%B0%D1%89%D0%B0-%D1%81%D0%B8-%D0%BF%D0%BE-%D1%81%D1%82%D1%8A%D0%BB%D0%B1%D0%B8%D1%82%D0%B5-%D0%B8-%D0%B3%D0%BE-%D1%83%D0%B1%D0%B8-news756311.html", "text": "Семейна свада приключи със смъртта на възрастен мъж. Информация за случилото се била получена вчера в районното управление на областния град от екип на \"Спешна помощ\". Медиците посетили сигнал за паднал на междустълбищна площадка възрастен мъж. За съжаление в резултат на това той починал, съобщава \"Марица\". На мястото веднага пристигнали и служители на РУ-Пазарджик, които под ръководството на разследващ полицай извършили оглед на местопроизшествието. В хода на първоначално събраните данни станало ясно, че починалият е М.М.- 71г. от областния град. На стълбището възникнал скандал между него и синът му Н.М.- 46г., който обитавал жилище в кооперацията. Двамата били в недобри отношения и почти не поддържали контакт помежду си. В пристъп на гняв синът блъснал баща си и той паднал по стълбите до приземния етаж. В резултат на удара при падането М.М. е починал. Трупът е транспортиран за аутопсия в отделение по съдебна медицина в МБАЛ-Пазарджик. Н.М. е задържан за срок от 24 часа в ареста на РУ-Пазарджик. За случая е уведомена прокуратурата в областния град, води се дознание. Сподели:", "date": "2018.06.08", "title": "НЕЧОВЕШКО! Изверг бутна баща си по стълбите и го уби"}
{"url": "http://pik.bg/%D0%BF%D1%83%D1%82%D0%B8%D0%BD-%D0%B7%D0%B0%D0%BF%D0%BE%D1%87%D0%BD%D0%B0-%D1%82%D1%80%D0%B8%D0%B4%D0%BD%D0%B5%D0%B2%D0%BD%D0%B0%D1%82%D0%B0-%D1%81%D0%B8-%D0%B2%D0%B8%D0%B7%D0%B8%D1%82%D0%B0-%D0%B2-%D0%BA%D0%B8%D1%82%D0%B0%D0%B9-news756249.html", "text": "Руският президент Владимир Путин пристигна в Китай на тридневна визита, насочена към засилване на военните и икономически връзки между страните, информира ДПА. Китайският президент Си Дзинпин ще посрещне руския си колега с военни почести във Великата зала на народа (сградата на китайския парламент) в Пекин, след което се очаква двамата лидери да подпишат редица бизнес споразумения. Русия и Китай искат да засилят сътрудничеството си в области като инфраструктура, енергетика, научни изследвания и високи технологии, посочи Путин в интервю за държавната Китайска медийна група, публикувано преди визитата. Москва се концентрира върху засилване на връзките си с Азия през последните години на фона на влошаването на отношенията ѝ със Запада заради ролята ѝ в украинската криза. Централно място в тези усилия заема Шанхайската организация за сътрудничество (ШОС). Путин ще участва в срещата на върха на този евразийски военен и икономически блок, която ще се проведе през уикенда в китайския град Циндао. ШОС е източник на „една четвърт от световния брутен вътрешен продукт, 43 процента от световното население и покрива 23 процента от общата площ на планетата“, заяви Путин в интервюто. Ресурсите са огромни. Предвид динамиката на растежа в Азия, в Китай и Индия, ще се опитаме да дадем тласък на руската икономика и да подкрепим динамиката, от която се нуждаем, каза руският президент. Дневния ред за разговорите между Путин и Си включва също проблемите около ситуацията на Корейския полуостров и споразумението за иранската ядрена програма, допълва ТАСС. Руският президент ще се срещне и в китайския премиер Ли Къцян. След официалната част на преговорите Путин и Си Дзинпин планират кратко пътуване с високоскоростния влак до град Тянцзин, където ще гледат хокеен мач между младежките отбори на Русия и Китай. Сподели:", "date": "2018.06.08", "title": "Путин започна тридневната си визита в Китай"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B8%D0%B4%D0%B5%D0%BE-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B1%D0%B0%D0%BD%D0%B4%D0%B8%D1%82%D0%B8-%D0%BE%D0%B1%D0%B8%D1%80%D0%B0%D1%82-%D0%B3%D0%BE%D0%BB%D1%8F%D0%BC-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B5%D0%BD-%D1%85%D0%B8%D0%BF%D0%B5%D1%80%D0%BC%D0%B0%D1%80%D0%BA%D0%B5%D1%82-%D0%B2-%D0%B1%D1%83%D1%80%D0%B3%D0%B0%D1%81-news756326.html", "text": "Ръководството на строителния хипермаркет \"Ди Ес Хоум\" в Бургас, който преди дни беше обран от професионални крадци по изключително нагъл начин, предостави на Флагман запис от видеокамерите. На тях се вижда, че извършителите са двама маскирани мъже, навлечени с якета и ръкавици, а за по-голяма сигурност, да не бъдат разпознати - и с качулки. Единият от тях пази входа и дебне за опасности, а другият директно влиза в помещението и се насочва към касата. Повече от очевидно е, че има информация къде точно се намира дневният оборот на стойност 36 хил. лв., който задигат. Сподели:", "date": "2018.06.08", "title": "ЕКСКЛУЗИВНО ВИДЕО! Вижте как бандити обират голям строителен хипермаркет в Бургас"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D1%80%D0%B8-%D1%82%D1%83%D1%80%D1%81%D0%BA%D0%B8-%D0%B1%D0%BE%D0%BB%D0%BD%D0%B8%D1%86%D0%B8-%D0%BD%D0%B0-%D0%BA%D1%80%D0%B0%D0%BA-%D0%B7%D0%B0%D1%80%D0%B0%D0%B4%D0%B8-%D0%BA%D1%80%D0%B8%D1%81%D1%82%D0%B8%D0%BD-%D0%B8%D0%BB%D0%B8%D0%B5%D0%B2%D0%B0---%D0%B8%D0%B7%D0%BE%D0%BB%D0%B8%D1%80%D0%B0%D1%85%D0%B0-%D0%BE%D0%BF%D0%B0%D1%81%D0%BD%D0%B0%D1%82%D0%B0-%D0%B1-news756317.html", "text": "Болници от Истанбул, Анкара и Измир са предоставили по спешност медикаменти за лечението на моделката Кристин Илиева, която бе потрошена в катастрофата с приятелката й Дивна на 12 март тази година, научи ПИК. Както медията ни вече информира своите читатели, след едномесечно неуспешно лечение в ортопедията на Военно-медицинска академия, лекарите в Университетската болница \"Йедитепе\" в Истанбул спасиха крайниците на 20-годишната красавица от ампутация. Край Босфора откриха антибиотик, на който се повлиява бактерията, поразила краката на Илиева в лечебното столично заведение. След 3 операция в Истанбул, Кристин вече се учи да ходи отново с проходилка и не без помощта на турчин на име Ахмет Кълъч. Той е посредникът между болницата \"Йедитепе\" и Илиева, а тя и родителите й вече са го приели като член на своето семейство. Тъй като моделката трябва да продължи курса с антибиотика още две седмици, Ахмет бил човекът, който буквално обърнал Турция с хастара наопаки, само и само да набави нужните дози. Тъй като лекарството е спряно от производство и е изчерпано в аптечната мрежа, Кълъч издействал три болници от изброените по-горе градове да го изпишат от изостаналите количества, предназначени за вътрешно-болнична употреба, научи още ПИК. Благодарение на турския антибиотик бактериалната инфекция най-накрая е овладяна, показали са последните резултати от началато на седмицата. Кристин вече е поета от рехабилитатора Димитър Гаджанов. Според него зарастването на потрошените й кости върви по план. На 18 юни Кристин ще пътува за Истанбул за контролен преглед. Както медията ни вече писа в поредица от публикации, бяха организирани няколко акции за набиране на средства за лечението на Илиева. Нужната сума бе събрана миналата седмица. Сред дарителите е имало и такива, които са заделяли по 2 и по 5 лева, само и само да сбъднат мечтата на младото момиче да проходи отново. Според темпа на възстановяване на фрактурите, на Кристин Илиева й предстоят и пластични операции. Очаква се това да се случи след около година. Сподели:", "date": "2018.06.08", "title": "ПЪРВО И САМО В ПИК! Три турски болници на крак заради Кристин Илиева - изолираха опасната бактерия, заради която щяха да ампутират краката на моделката у нас (СНИМКИ)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BA%D0%B0%D0%BC%D0%B8%D0%BE%D0%BD-%D1%83%D0%B1%D0%B8-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81%D0%BC%D0%B5%D0%BD%D1%8F%D0%BB-%D0%B3%D1%83%D0%BC%D0%B0-%D0%BD%D0%B0-%D0%BF%D1%8A%D1%82%D1%8F-news756335.html", "text": "Млад мъж е починал при тежка катастрофа при с. Търън, община Смолян, съобщи БТА по данни на Областната дирекция на МВР. Сблъсъкът е станал между спряла поради техническа неизправност на пътното платно кола и преминаващ товарен автомобил. Пометеният 23-годишен мъж е закаран в болницата в тежко състояние, а по-късно починал на операционната маса. Злополуката станала на участък от пътя Смолян- Търън - Рудозем. Лек автомобил \"Форд Транзит\" спрял заради спукана гума на шосето, при което от колата слезли шофьорът и 23-годишен пътник от с.Горно Драглище, общ. Разлог. Ударът от преминаващ пикап \"Мазда\" последвал, докато двамата се опитвали да извадят резервна гума. Пострадалият е закаран в тежко състояние в болницата в Смолян, където починал при операция. Пикапът е управляван от 46-годишен мъж от с.Търън. Сподели:", "date": "2018.06.08", "title": "Трагедия! Камион уби млад мъж, сменял гума на пътя"}
{"url": "http://pik.bg/%D1%88%D0%BE%D0%BA-%D0%BE%D1%82%D0%BA%D1%80%D0%B8%D1%85%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D0%B3%D0%BE%D1%82%D0%B2%D0%B0%D1%87-%D0%B8-%D1%82%D0%B2-%D0%B2%D0%BE%D0%B4%D0%B5%D1%89-%D0%B0%D0%BD%D1%82%D1%8A%D0%BD%D0%B8-%D0%B1%D1%83%D1%80%D0%B4%D0%B5%D0%B9%D0%BD-%D0%BC%D1%8A%D1%80%D1%82%D1%8A%D0%B2-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81-news756339.html", "text": "Известният готвач и телевизионна звезда Антъни Бурдейн е мъртъв. Според Си Ен Ен 61-годишният американец се е самоубил. Бурдейн е бил във Франция, където е снимал поредния епизод на поредицата си за готвене и пътуване, която се излъчва по Си Ен Ен. Един от колегите му каза, че Бурдейн бил открит мъртъв в хотелската си стая. Антъни Бурдейн издаваше и книги, в които засягаше по-широки теми, като подобряване на условията за работа на милионите, които работят в ресторантьорството. Често, освен за готвене, програмите му бяха и за цялостното отношение към храната и дори начина на живот на хората в различните култури по света. Сподели:", "date": "2018.06.08", "title": "ШОК! Откриха световно известният готвач и тв водещ Антъни Бурдейн мъртъв. Вероятно самоубийство"}
{"url": "http://pik.bg/%D1%83%D1%87%D0%B8%D1%82%D0%B5%D0%BB-%D0%B4%D0%B0%D1%80%D0%B8-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%81%D0%B1%D0%B8%D1%80%D0%BA%D0%B0-%D0%BE%D1%82-%D0%B1%D0%BE%D1%82%D0%B5%D0%B2%D0%B8%D1%8F-%D0%BF%D0%BE%D1%85%D0%BE%D0%B4-news756300.html", "text": "Заслужилият учител по география Георги Павлов дари на Държавния архив във Враца уникална сбирка от Ботевия поход. Тя съдържа стотици снимки и документи от най-голямото патриотично туристическо събитие в Европа. Георги Павлов е трупал архива като ръководител на туристическия клуб в езиковата гимназия във Враца в продължение на 35 години. Той за първи път тръгнал по стъпките на Батевата чета на 27 май 1973 година с 25 ученици. От тогава до 2008 година е извървял 4200 километра от Козлодуй до Околчица с 1700 деца. Заснел е незабравими мигове от похода и е описал най-интересните истории , които са се случвали на туристите по време на 120-километровия преход, пиш е \"Монитор\". По повод Международния ден на архивите, който се отбелязва на 9 юни, от сбирката на Георги Павлов е подредена изложба, съобщи експертът Весела Пелова, която я организира. Сподели:", "date": "2018.06.08", "title": "Учител дари уникална сбирка от Ботевия поход"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%BE%D1%84-%D0%B4-%D1%80-%D1%82%D0%BE%D0%B4%D0%BE%D1%80-%D1%87%D0%B5%D1%80%D0%BD%D0%B5%D0%B2-news756397.html", "text": "На 72 години почина проф.д-р Тодор Чернев. Повече от 38 години от живота си той отдаде на университетска болница \"Майчин дом\", където ръководеше клиниката по \"Фетална медицина\". Проф. Чернев беше и основател на Българската асоциация по семейно планиране, член на Управителния съвет на Българския лекарски съюз. Поклон пред паметта му! Сподели:", "date": "2018.06.08", "title": "ТЪЖНА ВЕСТ! Почина проф. д-р Тодор Чернев"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%80%D0%B5%D0%B2%D0%B8%D0%B7%D0%BE%D1%80%D0%BE-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B8%D1%81%D0%BA%D0%B0-%D0%B4%D0%B0-%D0%B8%D0%BC%D0%B0-%D0%B7%D0%B0%D0%BA%D0%BE%D0%BD-%D0%B7%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-news756404.html", "text": "Да има такъв закон е желание на премиера. Това каза по БНТ депутатът от \"Обединени патриоти\" Емил Димитров за приетия на първо четене закон за горивата. \"Това ли са текстовете, около които вие всички се обединявате, чули сте ги? Моята политическа сила ще ги подкрепи, защото приходите ще влязат в бюджета, а не при мафиотите. Ако това са текстовете, аз заставам зад тях\", разкри Димитров за водените разговори преди месеци между премиера Бойко Борисов и земеделските производители, които тогава реагираха остро на готвените промени. \"Отпорът срещу този закон беше голям. Всичките обещания към земеделците ще бъдат спазен\", увери още веднъж Ревизоро. \"Той (законът - б.ред.) се опитва да ги разреши – ако влезе танкер с чисто гориво, той да се проследи до бензиностанцията, ако влезе с гориво за преработване, да се проследи до рафинерията\", допълни той за целта на новия Закон за горивата. \"Имаше четири рафинерии, едната вече почти е фалирала, имаме две работещи, горивото от едната е добро. От дълго време на дизела се слага биодизел, а на бензина етанол. Казано така – на дизела слагат олио, а на бензина спирт. Предстои скоро време да се въведе стандарт за биодизела и добавката. Хърватският дизел е добър, гръцкият, румънският също... имаме проблеми с тази добавка, която всички купуват от нея\", изтъкна бившият шеф на митниците. Със законопроекта трябва да се идентифицират икономическите оператори в този бранш, с което ще се намали делът на сивия сектор и ще се повиши събираемостта на митническите и данъчните задължения. Сподели:", "date": "2018.06.08", "title": "ГОРЕЩА ТЕМА! Ревизоро категоричен: Премиерът иска да има Закон за горивата"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BD%D0%B4%D1%80%D0%B5%D0%B9-%D0%BD%D0%BE%D0%B2%D0%B0%D0%BA%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D1%83%D1%81%D0%B5%D1%82%D0%B8-%D0%B1%D1%80%D0%B5%D0%BA%D0%B7%D0%B8%D1%82-news756406.html", "text": "Аз и колегата Емил Радев получавахме сигнали за двойния стандарт при горивата. Точно поради тази причина ще искаме да се създаде единна платформа на ЕС, където да може да се проверява горивото във всяка една от 28-те страни-членки. Това каза пред БНТ евродепутатът от ЕНП/ГЕРБ Андрей Новаков. \"Органи за контрол има във всяка една държава, но виждаме, че има разнобой и противоречия. Днес видяхте - в единия буркан имаше бистро гориво, а в другия имаше мътно гориво. Има много разнопосочни посоки в ЕС за качеството на горивата и всички се възползват от тези пролуки. точно за това искаме да има единен европейски стандарт при горивата\", разкри \"Българските превозвачи бяха подведени от колеги, които искаха да яхнат вълната. Те също се опитаха да работят по темата, но не успяха да постигнат нищо. Г-н Курумбашев се изявява днес цял ден по темата и даже отправи лични нападки. Той пресече определени граници и подведе част от нашите превозвачи. Българските превозвачи трябва да знаят, че винаги ще бъдем зад тях и ще полагаме всички усилия, за да решаваме проблемите им\", категоричен беше евродепутатът. \"България няма да усети Брекзит. На днешната среща в София се постигна решение за увеличение на еврофондовете за България с 8%. Това е решение на ЕК. Оказва се, че България показва много добри резултати при усвояването на евросредства\", завърши Новаков. Сподели:", "date": "2018.06.08", "title": "Евродепутатът Андрей Новаков: България няма да усети Брекзит"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%BD%D0%BE%D0%B2%D0%B8-15-%D1%81%D0%BF%D0%B8%D1%80%D0%BA%D0%B8-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-news756308.html", "text": "Общината планира допълнително разширяване в квартал „Люлин” – между втори и трети микрорайон. От квартал „Младост” линията ще стига до Симеоновския лифт. Метро ще има и в кв. „Слатина”, и в Студентския град – ще стига до НСА. От организацията „Спаси София” одобряват плана за разширяване на метрото, но не и за сметка на останалия транспорт в града. Засега разширяването на метрото е на етап обществено обсъждане. Едва след това предстои гласуване в общинския съвет. Столичната община е подготвила проект за нови 15 спирки на метро в София, тъй като строежът на третия лъч е в напреднала фаза. Сподели:", "date": "2018.06.08", "title": "Пускат нови 15 спирки на метрото"}
{"url": "http://pik.bg/%D0%BC%D0%B0%D0%B9%D0%BA%D0%B0-%D0%BD%D0%B0-%D0%B4%D0%B5%D1%82%D0%B5-%D1%81-%D0%B0%D1%83%D1%82%D0%B8%D0%B7%D1%8A%D0%BC-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B4%D0%B5%D1%82%D0%B5%D1%82%D0%BE-%D0%BC%D0%B8-%D0%B5-%D0%BF%D0%BE%D0%B4%D0%BB%D0%BE%D0%B6%D0%B5%D0%BD%D0%BE-%D0%BD%D0%B0-%D0%B4%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B0%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news756413.html", "text": "Майка на дете с аутизъм се оплака от дискриминация в училище, съобщи Би Ти Ви. По думите ѝ ръководството на столично училище дискретно я посъветвало да отпише вече приетото си дете. От там отричат. Борис е на 8 и тази година ще бъде първокласник. „Моята мечта за Борис е да завърши училище, да намери реализация, а в личен план хората да разбират неговите странности”, обясни майката Надежда Данабашева. Когато обаче Надежда отива да запише детето си, класирано в 32-ро училище, заместник-директорът и психологът я викат на разговор. „Разговорът започна с думите: „Защо сте в нашето училище”? Ще му бъде трудно, няма да има концентрация и няма да му бъде добре в 32-ро училище. Те бяха готови да го отпратят просто заради самата диагноза”, отбеляза Надежда. Един от аргументите, които училището изтъква, са стълбищата до четвъртия етаж, където ще учат първокласниците. Борис ще трябва да ги изкачва с придружител. Другият мотив е, че училището е шумно. „Паралелките са доста, има силен шум. Около 2000 деца учат тук. Това изразихме като плюсове и минуси”, посочи Десислава Сотирова, психолог в 32-ро СУ „Св. Климент Охридски”. „За мен опитаха да ми окажат натиск аз да се откажа сама”, категорична е Надежда. Ръководството отрича. „Това е избор на родителя, не наш. Мисля, че по никакъв начин не съм ѝ помогнала да направи избора. След като детето е записано в нашето училище, да се излее цялата тази помия върху имиджа на 32-ро училище, просто нямам думи”, каза Детелина Бояджиева, зам.-директор на училището. Регионалното управление по образование започна проверка. „Те са провели един разговор, в който са обяснили какви са обективните дадености на училищната среда”, заяви Ваня Кастрева, началник на РУО–София. А Надя търси друго училище за своето дете, където Борис ще бъде приет такъв, какъвто е. „32-ро остава зачеркнато за нас, защото не искам да натрапя детето си някъде”, подчерта майката. Сподели:", "date": "2018.06.08", "title": "Майка на дете с аутизъм алармира: Детето ми е подложено на дискриминация (СНИМКА)"}
{"url": "http://pik.bg/%D1%81%D0%BB%D0%B5%D0%B4-%D1%81%D0%BB%D1%83%D1%87%D0%B0%D1%8F-%D0%BF%D0%B5%D0%BB%D0%BE%D0%B2-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D0%BA%D1%8A%D0%BC-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B5-%D0%BD%D0%B0-%D0%BD%D1%83%D0%BB%D0%B0%D1%82%D0%B0-news756252.html", "text": "Според ген. Кирил Радев липсва координация между службите за сигурност, както и ресурс. \"Полицаите имат късмет, че така се развиха нещата с избягалия затворник Владимир Пелов. А този случай показва какво е състоянието на МВР в момента\". Това каза пред Нова телевизия бившият директор на НСБОП ген. Кирил Радев. Според него фактът, че убитият рецидивист и избягалия от затвора, заедно с него – Радослав Колев, не са открити заради липса на информация, на координация между службите, на техника и на професионалисти. \"Общественото доверие към полицията е на нулата, да не кажа – и отрицателно”, коментира ген. Радев. Според бившия директор на СДВР Валери Йорданов пропуските в разследването и издирването на Пелов и Колев се дължат не само на субективни грешки, \"макар че ще се намери някой, който да бъде наказан\". \"Хората, които са прикривали бегълците, са се страхували, че ако ги издадат, веднага ще се разбере кои са информаторите\", каза още Йорданов. Той изрази мнение, че предварително направеният по случая анализ не е бил достатъчно добър, след като рецидивистите не са били открити дори в родния си град, където са се укривали. Сподели:", "date": "2018.06.08", "title": "След случая \"ПЕЛОВ\": Доверието към полицията е на нулата"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B4%D1%83%D0%BF%D0%BA%D0%B0-%D0%B3%D0%BB%D1%8A%D1%82%D0%BD%D0%B0-%D0%BA%D0%B0%D0%BC%D0%B8%D0%BE%D0%BD-%D0%BD%D0%B0-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news756302.html", "text": "Товарен автомобил пропадна в дупка на оживен пловдивски булевард, предаде \"Пловдив 24\". Мястото е познато от вчера, където на \"Васил Априлов\" имаше ВиК авария, за която ви информирахме и която следобед бе отстранена. Въпреки поставените обезопасителни знаци, указващи, че мястото трябва да бъде заобикаляно, водачът на буса е сторил точно обратното, което му навлече доста неприятности - возилото аварира, щетите по него се изясняват в момента. Сподели:", "date": "2018.06.08", "title": "ИНЦИДЕНТ! Дупка \"глътна\" камион на булевард в Пловдив"}
{"url": "http://pik.bg/%D0%BC%D0%B5%D0%B6%D0%B4%D1%83%D0%B7%D0%B2%D0%B5%D0%B7%D0%B4%D0%BD%D0%B8-%D0%B2%D0%BE%D0%B9%D0%BD%D0%B8-%D0%BD%D0%B0%D0%B4%D1%83%D0%B2%D0%BA%D0%B0%D1%82%D0%B0-%D0%BB%D1%83%D0%BD%D0%B0-%D0%BD%D0%B0%D1%85%D1%80%D0%B0%D0%BD%D0%B8-%D0%B4%D1%80%D1%83%D0%B6%D0%BA%D0%B0%D1%82%D0%B0-%D1%81%D0%B8-%D0%BD%D0%BE%D1%80%D0%B4%D0%B5%D0%BB-%D0%B5%D1%82%D0%BE-%D0%BA%D0%B0%D0%BA-%D1%80%D0%B5%D1%82%D1%80%D0%BE-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BF%D1%80%D0%B0%D1%82%D0%B8-news756281.html", "text": "От началото на седмица бившите приятелки в \"Биг Брадър\" Мариела Нордел и Луна демонстрират очевидна неприязън една към друга в кулинарното предаване \"Черешката на тортата\". Кулинарката и певицата се \"хапеха\" при всеки удобен случай. На редакционната поща на ПИК пък пристигна скандално видео от последния снимачен ден, на което се вижда как Нордел замеря Луна с храна. \"Много лош човек е тя! В \"Биг Брадър\" я подкрепих, защото всички я избягваха и й се подиграваха! Съжалих я, но сгреших! Такива патологии не са за съжаление! Чуди се към кой да се прикачи за петминутна слава! Доказана шизофреничка, особено на моята вечер го доказа напълно! Ако ти разкажа, ще ти настръхне косата и никога няма да я споменеш повече! Не желая да коментирам луди хора!\", отсече Луна пред Елза и \"LifeOnline\". Какво точно се е случило по време на вечерта на ретро легендата ще стане ясно тази вечер, когато е последният епизод за седмицата. Въпросът защо двете съквартирантки, които в Къщата бяха първи дружки, днес не могат да се гледат, вълнува феновете на кулинарната шоу. В типичния си стил с много обиди и квалификации Луна повдигна леко завесата пред Елза Парини. ПИК пък научи защо предаването, което е снимано през зимата, се излъчва чак сега. Седмицата с Луна, Нордел, репортерката Деси Павлова, Ивайло Колев и Даниел Петканов е заснета в серия със седмицата, в която участие взеха Нора Недкова и Валентин Кулагин. Не е тайна, че плеймейтката и гримьорът сътвориха чутовни скандали край софрата. От Нова телевизия обаче са сметнали, че от рейтингова гледна точка не е уместно в един сезон да бъдат излъчвани два скандала. Затова драките между Луна и Ко са били отложени. Сподели:", "date": "2018.06.08", "title": "МЕЖДУЗВЕЗДНИ ВОЙНИ! Надувката Луна \"нахрани\" дружката си Нордел! Ето как ретро легендата прати кулинарката в Карлуково "}
