{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%E2%80%9E%D0%BB%D0%B0%D0%B4%D0%B0%E2%80%9C-%D0%BF%D1%83%D1%81%D0%BA%D0%B0-%D1%87%D0%B8%D1%81%D1%82%D0%BE-%D0%BD%D0%BE%D0%B2-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BD%D0%B0-%D1%86%D0%B5%D0%BD%D0%B0-%D0%BF%D0%BE%D0%B4-7000-%D0%BB%D0%B5%D0%B2%D0%B0-news711082.html", "text": "В момента руския автомобилен гигант АвтоВАЗ работи върху нов проект, който е базиран на икономичния Kwid. За тези, които не са наясно, ще допълним, че Kwid е разработка на Рено предназначена за бедния индийски пазар. Това е 0,8-литров бензинов мотор с мощност от 54 коня. Адаптираната Lada ще разполага с друг мотор, както и с различно окачване, но идеята е да бъде запазена същата цена. За целта се предвижда локализирана сборка на възлите и агрегатите, които също ще се правят в Русия. Все още не е ясно кога ще бъде задвижен проекта.", "date": "2017.12.10", "title": "НЕВЕРОЯТНО! „Лада“ пуска чисто нов автомобил на цена под 7000 лева"}
{"url": "http://pik.bg/%D1%81%D0%BD%D1%8F%D0%B3-%D0%BF%D0%B0%D1%80%D0%B0%D0%BB%D0%B8%D0%B7%D0%B8%D1%80%D0%B0-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%B8-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%B4%D1%8E%D1%81%D0%B5%D0%BB%D0%B4%D0%BE%D1%80%D1%84-news711167.html", "text": "Обилните снеговалежи в Западна Германия станаха причина за временно прекратяване на всички полети от международното летище на Дюселдорф и за стотици отложени и закъснели полети от най-голямото германско летище във Франкфурт, предаде ДПА. Говорител на летището в Дюселдорф не можа да отговори колко дълго ще продължи затварянето му, започнало днес на обед. Във Франкфурт функционира само една писта за излитания и кацания. Говорителка на летището нарече ситуацията \"драматична\". Отменени бяха и няколко полета от по-малкото летище Кьолн-Бон, което пое пристигащи самолети вместо летището в Дюселдорф. Засега обаче летище Кьолн-Бон продължава да функционира. Снежното време, започнало в петък вечерта, предизвика транспортен хаос в много райони на Германия през уикенда. Движението по много автомагистрали е силно затруднено. Няколко души са ранени при пътни инциденти в резултат на снежните виелици и поледици, съобщава БТА.", "date": "2017.12.10", "title": "Сняг парализира и Германия, затвори летището в Дюселдорф"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B8%D0%B4%D0%B5%D0%BE%D1%82%D0%BE-%D0%BA%D0%BE%D0%B5%D1%82%D0%BE-%D0%BC%D0%BE%D0%B4%D0%B5%D0%BB-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B0%D0%BF%D1%80%D0%B0%D0%B2%D0%B8-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D0%B2%D0%B8-%D0%BD%D0%B0%D0%BA%D0%B0%D1%80%D0%B0-%D0%B4%D0%B0-%D0%BF%D0%BB%D0%B0%D1%87%D0%B5%D1%82%D0%B5-%D0%BD%D0%B0-%D0%B3%D0%BB%D0%B0-news709863.html", "text": "Пловдивчанинът Стефан Апостолов е един от най-желаните модели в света, но това с това, което му предстои да направи идната година, ще стане още по-известен. Красавецът е автор на филма \"България в четири сезона\", който се очаква да бъде завършен идната година. Стефан е възпитаник на езиковата гимназия под Тепетата, а в момента живее в Лос Анджелис, където е дефилира им местните модни подиуми. Пловдивчанинът работи с най-добрите модни агенции в света - Next Model Management (Лос Анджелис), Elite Model Management (Маями), Brave Models (Милано, Италия) и Модна агенция \"Ивет\" (София, България). Участва в реклами и модни ревюта на едни от най-големите имена в модната индустрия, включително Dolce & Gabbana, Alexander McQueen, Brunello Cucinelli, Burberry, Zegna, Salvatore Feragamo, Gucci, Prada, Tom Ford. Стефан получава още по голямо признание, след като се появява в списание Elle и в множество телевизионни реклами за известни марки като \"Samsung\", \"Hyundai\" и \"Playboy\". Носталгията и любовта към родната го карат да се заеме с него по-мащабно. Така се ражда идеята и за филм за България, като целта на младия пловдивчанин е да покаже на света държавата ни в исторически, природен, културен, духовен, спортен и музикален аспект. Стефан прави кампания за събиране на средства в интернет пространството, а нейното мото е \"Кутия цигари, пакетче дъфки или филм за България - Ти решаваш!\". 38 000 долара са събрани от дарения от българи и чужденци за започване на снимките. Кампанията е била представена на английски език, което помогнало на две от най-големите холивудски компании да го забележат, като едната от тях е Digital Cinema. Продуцентските къщи подкрепили проекта с техника на стойност 150 000 долара. Тази техника е влизала 2 пъти в България - заради обективите на Силвестър Сталоун и за Херкулес. Целта на Стефан е чрез този филм за България да мотивира младото поколение да открие корените си. Разбира се, идеята е той да бъде видян не само от българите, но и от целия свят, поради което ще бъде преведен на няколко езика - английски, испански, мандарин, японски, руски и немски. Филмът \"България с четири сезона\" ще покаже завладяваща история, в която главната героиня - шестгодишно българско момченце, минава през различни приключения, обикаляйки българските земи от миналото и настоящето. По пътя си то е изправено пред много перипетии, но легендарни български личности му помагат да преодолее страха и да повярва в себе си и в силата на своя дух. Зрителите ще могат да видят различните традиции, обичаи и култура на България – кукери, гладиаторски борби на римския стадион в Пловдив, нестинари, пресъздадени битки от Руско-турската война от 1877-1878 г., както и много други интересни събития от българската история и култура. Във филма ще се включат и най-известните български спортисти като Григор Димитров, Йордан Йовчев, Ивет Лалова, Николай Бухалов, Петър Стойчев, и други. Филмът \"България в четири сезона\" вече е на финалната права ,като в момента се правят визуалните и звукови ефекти, а до края на годината трябва да е завършен изцяло. През първите 7-8 месеца на 2018 година ще започне излъчването му по различни фестивали, а през есента на 2018 по социалните мрежи ще бъдат пуснати всичките му версии, пише \"Trafficnews.bg\".", "date": "2017.12.10", "title": "УНИКАЛНО! ВИДЕОТО, което модел от Пловдив направи за България, ще ви накара да плачете на глас... (СНИМКИ)"}
{"url": "http://pik.bg/%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BD%D0%B0-%D1%82%D1%8A%D1%80%D0%B3-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D0%B7%D0%B0-%D1%81%D0%BA%D1%80%D0%BE%D0%BC%D0%BD%D0%B8%D1%82%D0%B5-140-%D1%85%D0%B8%D0%BB%D1%8F%D0%B4%D0%B8-%D0%B5%D0%B2%D1%80%D0%BE-news711136.html", "text": "Село в Източна Германия беше продадено на търг за 140 хиляди евро. Целта е да се подобри финансовото състояние на селцето, в което живеят около 20 души, повечето са пенсионери, съобщи БНТ. 16 000 квадратни метра, с няколко порутени къщи. Това е Алвин – малко селце в Източна Германия. Намира се на 2 часа път с кола от Берлин. Някога в него имало живот. По време на Желязната завеса наблизо имало голям завод. Но с падането на Берлинската стена, започнал залезът на Алвин. Младите хора напуснали селото. В началото на 90-е години двама братя го купили за символична сума. Но така и не успели да го съживят. Наддаването за Алвин започна от 120 000 евро. Продадено бе за 140 000 евро. Новият собственик остава анонимен. От аукционната къща съобщиха, че той наддавал по телефона. Алвин не е единственото село с подобна съдба в Източна Германия. Източногерманци все още не успяват да догонят по доходи сънародниците си от Западна Германия. Според доклад на германското правителство след обединението на страната, населението в Източна Германия намаляло с 15 %. Основната причина е, че много заводи там бяха затворени.", "date": "2017.12.10", "title": "Продадоха на търг германско село за скромните 140 хиляди евро"}
{"url": "http://pik.bg/%D0%BC%D0%B1%D0%B0%D0%BF%D0%B5-%D1%81%D0%B5-%D0%B4%D0%BE%D0%B1%D0%BB%D0%B8%D0%B6%D0%B8-%D0%B4%D0%BE-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%B1%D0%BE%D0%BB%D1%82-news711134.html", "text": "Нападателят на Пари Сен Жермен - Килиан Мбапе, впечатли феновете на тима със страхотен спринт. Французинът разви средна скорост от 36 км/ч, когато вкара третия гол при победата на парижани над Лил с 3:1. Постижението е малко по-слабо от това на легендарния лекоатлет Юсейн Болт, когато постави световен рекорд на състезанието на 100 метра на Световното първенство в Берлин през 2009 година, акцентира \"Гол\". Тогава ямайският бегач разви средна скорост от 37,5 км/ч. Иначе Пари Сен Жермен спечели с 3:1 у дома срещу Лил в двубой от 17-ия кръг в Лига 1 и прекъсна серията си от две поредни загуби във всички турнири. След този успех парижани са на първото място във френското първенство с актив от 44 точки.", "date": "2017.12.10", "title": "Мбапе се доближи до рекорд на Болт"}
{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D1%87%D0%B5%D1%82%D0%B5%D1%82%D0%B5-%D0%BD%D0%B0-%D0%B3%D0%BB%D0%B0%D1%81-%D0%B7%D0%B0-%D0%B4%D0%B0-%D0%BD%D0%B5-%D0%B8%D0%B7%D0%BA%D1%83%D1%84%D0%B5%D0%B5%D1%82%D0%B5-news711089.html", "text": "Невробиолози от университета във Ватерло, Канада, установиха, че четенето на глас подобрява паметта. Изследването обхванало 95 доброволци. Те се опитали да запомнят писмена информация, използвайки един от предложените им 4 метода - прочитане на текста за себе си или на глас, слушане на запис на своето или чуждо четене. Резултатите от тестовете показали, че написаното се запаметява по-добре, ако устната реч и слушането са задействани едновременно. По мнението на учените, думите се запомнят по-добре, когато към тях се прибави \"производствен елемент\" - някакво действие, което позволява информацията да се съхрани в дългосрочната памет. Подобно действие е преписването на текста. Това може да е от полза за възрастните хора, на които като профилактика срещу слабоумие се препоръчва да решават кръстословици и главоблъсканици.", "date": "2017.12.10", "title": "Любопитно! Четете на глас, за да не изкуфеете"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BF%D1%83%D1%81%D0%BD%D0%B0%D1%82%D0%B0%D1%82%D0%B0-%D0%B7%D0%B0%D0%BA%D1%83%D1%81%D0%BA%D0%B0-%D1%80%D0%B0%D0%B7%D0%B1%D0%BE%D0%BB%D1%8F%D0%B2%D0%B0-news711081.html", "text": "Пропускането на закуската може да доведе до затлъстяване, диабет тип2, хипертония и сърдечносъдови болести, констатираха учени от университета в Тел Авив. Изследването обхванало 18 души с наднормено тегло, засегнати от диабет, и други 18 участници с нормално телесно тегло. В един от дните в рамките на изследването участниците консумирали храна сутрин и на обяд, а в друг - само обядвали. При това им били взети кръвни проби, за да се изясни концентрацията на определени протеини, а по съдържанието им да се установи активността на гени, свързани с храносмилането, пише dariknews.bg Освен това били определени нивата на глюкозата, инсулина, хормона глюкоподобен пептид-1 и ензима дипептидилпептидаза-4, който е замесен в регулирането на имунната система. Експертите заключили, че приемането на храна на закуска предизвиква правилната експресия на гени, които трябва да се включат в даден период от денонощието. Това на свой ред допринася за регулиране на телесното тегло, артериалното налягане, ендотелните функции и възпрепятства появата на атеросклероза както у здравите хора, така и у диабетиците. У хората, които пропускат закуската, се повишило нивото на кръвната захар и се понижила чувствителността към инсулина в останалата част от денонощието. Те станали по-податливи към напълняване, макар да не преяждали.", "date": "2017.12.10", "title": "ВАЖНО! Пропуснатата закуска разболява"}
{"url": "http://pik.bg/%D0%B4%D0%BE%D0%BA%D1%8A%D0%B4%D0%B5-%D1%81%D0%B5-%D0%B4%D0%BE%D0%BA%D0%B0%D1%80%D0%B0%D1%85%D0%BC%D0%B5-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BC%D0%B8%D1%81-%D0%BF%D0%BB%D0%B5%D0%B9%D0%BC%D0%B5%D0%B9%D1%82-%D0%BD%D0%BE%D1%80%D0%B0-%D0%BD%D0%B5%D0%B4%D0%BA%D0%BE%D0%B2%D0%B0-%D0%B1%D1%80%D0%B0%D0%BD%D0%B8-%D0%B3%D1%8A%D1%80%D0%B4%D0%B8%D1%82%D0%B5-%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%BE%D1%82-%D1%85%D0%B5%D0%B9%D1%82-news711110.html", "text": "Бащата на новата Мис Плеймейт Нора Недкова - Николай брани гърдите й от всички хейтъри. След като спечели конкурса преди броени дни, мнозина твърдяха, че бюстът й е със силиконови подплънки, но таткото е категоричен, че това не отговаря на истината и наследницата му е напълно естествена. \"Казах й да не обръща внимание и да не се впечатлява, защото човешката злоба и завист нямат край. Имам чувство, че това злорадство към всеки по-различен е вродено у нас. Одумват се не само красивите... Затова е по-добре да си гледа живота и да не обръща внимание на злобарите и клеветниците. Тях трудно можеш да ги спреш“, заяви пред „Телеграф“ Николай Недков. Той е бивш директор на „Златни пясъци“, а днес е зам. председател на надзорния съвет, през 2011 година е кандидат за кмет на Варна, бил е и общински съветник. Нора не е питала родителите си дали да се яви на конкурса. \"Победата е нейна, както и решението да се яви на този конкурс. Тя е достатъчно голяма, за да вземе самостоятелни решения, и ние като родители не й се месим. Нора има свои виждания за живота и ги отстоява по свой начин“, споделя бащата. Недкова има опит и участия в различни конкурси. Била е мажоретка на националния отбор по волейбол.", "date": "2017.12.10", "title": "ДОКЪДЕ СЕ ДОКАРАХМЕ! Бащата на Мис Плеймейт Нора Недкова брани гърдите на дъщеря си от хейтъри"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B5-%D0%BE%D1%82%D0%BF%D1%83%D1%81%D0%BD%D0%B0%D0%BB%D0%B0-%D0%BD%D0%B0%D0%B4-15-%D0%BC%D0%BB%D0%BD-%D0%BB%D0%B2-%D0%BF%D0%BE%D0%BC%D0%BE%D1%89%D0%B8-%D0%B7%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%B4%D0%B5%D1%81%D0%B5%D1%82-%D0%BC%D0%B5%D1%81%D0%B5%D1%86%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B2-%D1%80%D0%B5%D0%B3%D0%B8%D0%BE%D0%BD-%D0%BC%D0%BE-news711072.html", "text": "Над 15 милиона лв. държавна помощ е отпусната за социално слаби, инвалиди и деца в регион Монтана за първите 10 месеца на годината. Това съобщи директорът на областната социална дирекция Георги Цеков, цитиран от Конкурент. Най-голяма е сумата за детски надбавки. Парите, които са в размер на 10,3 милиона лв. са разпределени между семействата на 16 737 момичета и момчета. 412 майки са санкционирани и за определен период не са получавали детски заради неизвинени отсъствия на хлапетата им. 798 семейства на първолаци пък са получили в началото на учебната година по 250 лева държавна помощ. Изплатени са добавки на 31 020 инвалиди в размер на 2,8 милиона лв. На 2 058 бедни са раздадени помощи на обща стойност 1,7 милиона лв. Анализите на социалните показват, че в сравнение с 2016 година социално слабите на помощи са намалели с 2 на сто. 54 са непълнолетните майки в региона. Те получават помощи за отглеждане на децата в натура, т.е. младите родителки имат ваучери, с които имат право да купуват точно определени стоки, необходими за бебетата им. На 7 753 души са отпуснати помощи за отопление. 7 435 от тях са избрали да се топлят с твърдо гориво. Останалите получават средства за ток и газ. За целия отоплителен сезон хората вземат по 365 лева, които се отпускат еднократно. Най-много целеви пари за топло са отпуснати на граждани на община Лом – 1 909 души са взели вече сумите си. В община Монтана те са 1 498 човека, а в Берковица 1 244. Социалните работници вече проверяват дали хората, получили държавни пари за дърва, са ги похарчили по предназначение. Ако бъдат спипани бедни, пръснали сумите за друго и останали без гориво, те ще бъдат лишени от правото на помощ през следващата зима.", "date": "2017.12.10", "title": "Държавата е отпуснала над 15 млн. лв. помощи за първите десет месеца на годината в регион Монтана"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D0%BA%D1%83%D0%BF%D1%83%D0%B2%D0%B0%D0%BC%D0%B5-%D0%B2%D1%81%D0%B5-%D0%BF%D0%BE-%D0%BC%D0%B0%D0%BB%D0%BA%D0%BE-%D0%B0%D0%BB%D0%BA%D0%BE%D1%85%D0%BE%D0%BB-news711076.html", "text": "Българите купуват все по-малко алкохол, показват данни на Евростат. През миналата година домакинствата у нас са заделяли средно по 1,6% от доходите си за спиртни напитки. За сравнение през 2006 г. българските семейства са харчили 2,1 на сто за алкохол. Най-силен спад на разходите за уиски, водка и бира обаче има в Литва, където за 10 г. населението е свило харчовете си с 1%. По-малко алкохол са купували и латвийците и финландците. Европейската статистика показва, че годишните разходи за уиски и водка в страните-членки възлизат на 130 млрд. евро, което се равнява на 0,9% от БВП на ЕС. Това означава, че всяка година един човек харчи средно по 250 евро за алкохол. В тази сметка обаче не влизат харчовете за бира и спиртни напитки в ресторанти и хотели. Разходите за домашно произведения алкохол също не влизат в статистиката. Данните показват, че българите са в средата на класацията за разноски за бира и концентрат. Най-голям дял от доходите си за алкохол заделят в Естония, където средно 5,6% от парите на домакинствата отиват за спиртни напитки. Въпреки че в последното десетилетие разходите за алкохол в Литва и Латвия са намалели, тези две страни продължават да са сред първенците по харчове за уиски и водка. Колкото у нас за алкохол харчат във Великобритания и Белгия показват данни на Евростат за 2016 г. Най-малко за алкохол от магазина харчат в Гърция, Италия и Испания. Оказва се, че южняците заделят под 1% от заплатите си за алкохол. Според доклад на Световната здравна организация (СЗО) българите консумират средно по 11,4 литра алкохол годишно. Според изчисленията на СЗО мъжете у нас изпиват близо 18 литра алкохол на година, докато дамите се ограничават до 5,3 литра. От доклада на СЗО става ясно, че всеки българин пие по 37 грама алкохол на ден. Най-предпочитаните спиртни напитки у нас са ракията и мастиката.", "date": "2017.12.10", "title": "Изненадващо! Купуваме все по-малко алкохол"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D1%89%D0%B5-%D0%BF%D0%BE%D0%BC%D0%BE%D0%B3%D0%BD%D0%B5-%D0%BD%D0%B0-%D0%B8%D1%80%D0%B0%D0%BA-%D0%B4%D0%B0-%D1%81%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8-%D0%BE%D1%82-%D0%B2%D0%BE%D0%B9%D0%BD%D0%B0%D1%82%D0%B0-%D1%81%D1%80%D0%B5%D1%89%D1%83-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news711169.html", "text": "Reuters, цитирана от Фокус. Американска държавна агенция ще помогне на Ирак да се възстанови от войната срещу „Ислямска държава“, въпреки намалената сума на бюджета, предназначен за международна помощ, предава Томас Стаал, един от ръководителите на Американската агенция за международно развитие, заяви, че фондацията ще продължи да праща хуманитарна помощ и указва подкрепа на пострадалите. „Бюджетът, одобрен от президента Доналд Тръмп, бе намален с 30%, но що се отнася за Ирак, ние търсим допълнително финансиране, особено за жертвите на „Ислямска държава“, разкри Стаал. В събота иракският премиер Хайдар ал Абади обяви края на войната срещу \"Ислямска държава\", а по-рано в неделя, събитието бе отбелязано с военен парад, като 10 декември ще бъде национален празник, на който страната ще чества края на тригодишните бойни действия срещу терористичната групировка.", "date": "2017.12.10", "title": "Американска агенция ще помогне на Ирак да се възстанови от войната срещу „Ислямска държава“"}
{"url": "http://pik.bg/%D1%81%D0%B0%D1%81%D1%83%D0%BE%D0%BB%D0%BE-%D0%B2%D0%B3%D0%BE%D1%80%D1%87%D0%B8-%D0%B4%D0%B5%D0%B1%D1%8E%D1%82%D0%B0-%D0%BD%D0%B0-%D0%B4%D0%B7%D0%B5%D0%BD%D0%B3%D0%B0-%D1%82%D0%BE%D0%BD%D0%B5%D0%B2-%D1%81-%D1%86%D1%8F%D0%BB-%D0%BC%D0%B0%D1%87-news711176.html", "text": "Отборът на Сасуоло надви с 2:1 като домакин Кротоне в мач от 16-ия кръг на италианската Серия “А”. Двубоят бе дебют за новия наставник на Кротоне Валтер Дзенга начело на тима. Бившият вратар на “Скуадра адзура” гласува доверие на българския нападател Александър Тонев от първата минута и бившият играч на ЦСКА, Астън Вила и Селтик остана на терена до последния съдийски сигнал, но не стори почти нищо съществено в срещата. Едоардо Голданига вкара първия гол в мача. Защитникът на Сасуоло изпрати топката в мрежата зад Алекс Кордас с чудесен удар с глава след центриране отляво на Матео Политано в 49-ата минута. В 61-ата миута самият Политано реализира изключително красиво попадение, като първо си нагласи топката удобно за стрелба с впечатляващо движение, а след това с безпощаден шут не остави шансове на Кордас - 2:0. В 66-ата минута Франческо Ачерби си отбеляза автогол и върна Кротоне в мача, но Тонев и компания така и не успяха да се доберат поне до равенство. Минута преди края пък Алесандро Матри пропусна идеален шанс да вкара гол за Сасуоло, предава Спортал. След нарушение на Марио Сампиризи срещу Матри в наказателното поле на Кротоне реферът посочи бялата точка. Кордас обаче спаси изпълнената от Матри дузпа и резултатът си остана 2:1, а в малкото време до края той не бе променен. Сасуоло заема 15-о място в класирането с 14 точки, докато Кротоне е 17-и с 12 точки. Това бе четвърто поражение за Кротоне в шампионата.", "date": "2017.12.10", "title": "Сасуоло вгорчи дебюта на Дзенга, Тонев с цял мач"}
{"url": "http://pik.bg/%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%B8%D1%8F%D1%82-%D1%81%D0%B2%D1%8F%D1%82-%D1%82%D1%80%D1%8A%D0%BF%D0%BD%D0%B5-%D0%B2-%D0%BE%D1%87%D0%B0%D0%BA%D0%B2%D0%B0%D0%BD%D0%B5-%D0%BC%D0%B0%D0%B4%D0%BE%D0%BD%D0%B0-%D0%B3%D0%BE%D1%82%D0%B2%D0%B8-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%BE-%D1%82%D1%83%D1%80%D0%BD%D0%B5-%D0%BF%D1%80%D0%B5%D0%B7-2018-%D0%B3-news711143.html", "text": "Мадона каза в предаването \"На живо с Кели и Райън\" по американска телевизия, че планира турне през 2018 г., съобщи Контактмюзик. Певицата от година се е установила в Лисабон със сина си Дейвид, който тренира в младежкия отбор на Бенфика. На въпрос дали планира турне, Мадона отговори: \"Скоро. Трябва да подготвя шоуто. През 2017 г. бях майка на футболист в Португалия. През 2018 г. ще се завърна\". Предишното турне на Мадона \"Rebel Heart\" приключи на 20 март 2016 г. в Сидни. За шест месеца тя изнесе 82 концерта по света. Те й донесоха печалба от над 120 млн. британски лири. Певицата е разказвала, че осиновените й близначки Стела и Естър, които са на пет години, чак сега започват да разбират, че тя е известна, защото ходят на детска градина в Лисабон и хората ги питат дали Мадона е майка им.", "date": "2017.12.10", "title": "Музикалният свят тръпне в очакване: Мадона готви грандиозно турне през 2018 г."}
{"url": "http://pik.bg/%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D0%B8%D1%82%D0%BA%D0%BE%D0%B9%D0%BD%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B0-%D0%BF%D0%B0%D0%B4%D0%B0-%D1%81-%D0%B1%D1%8A%D1%80%D0%B7%D0%B8-%D1%82%D0%B5%D0%BC%D0%BF%D0%BE%D0%B2%D0%B5-news711115.html", "text": "Само за последните 24 часа курсът на биткойна падна с 11,9% на борсата Coinmarketcap и към 10:30 часа в Москва се търгува за 13 960 долара, предадоха БГНЕС и ТАСС. Припомняме, че на 8 декември криптовалутата достигна исторически връх с повече от 23% и отбеляза стойност от 18 000 долара. Биткоинът е децентрализирана система на едноименната криптовалута на основата на технологията блокчейн, която може да използва всеки участник в системата с изчислителна мощност (компютър или мрежа). Концепцията на системата е публикувана през ноември 2008 година от автора Сатоси Накамото, но по-голяма популярност биткойнът получи едва през последните години и месеци. Емисията на биткойни е ограничена по естествен начин и в момента по-голямата част от виртуалната валута вече е \"добита\".", "date": "2017.12.10", "title": "Цената на биткойна започна да пада с бързи темпове"}
{"url": "http://pik.bg/%D0%B0%D0%BB%D0%BF%D0%B8%D1%82%D0%B5-%D1%81%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%BE%D1%82%D0%BE-%D0%BC%D1%8F%D1%81%D1%82%D0%BE-%D0%B7%D0%B0-%D0%B6%D0%B8%D0%B2%D0%B5%D0%B5%D0%BD%D0%B5---%D0%B5%D1%82%D0%BE-%D0%B7%D0%B0%D1%89%D0%BE-news711077.html", "text": "Животът в намиращите се в Алпите градове Белуно и Болцано е най-хубав – констатираха в традиционните си годишни проучвания италианските икономически всекидневници „Ил Соле 24 оре“ и „Италия Оджи“. Анкетираните от първия вестник посочиха като №1 на Апнините Белуно, тези от втория – Болцано, но всички участници в допитването единодушно обявиха човешкото битуване в италианските Алпи за най-качествено. Просто защото там всичко е наред – безработицата е ниска, доходите са по-високи от останалата част на страната, здравеопазването и образованието са на много високо равнище, социалните придобивки са за завиждане, престъпността е ниска, а природата - добре опазена. Според проучването на „Ил Соле 24 оре“ в сравнение с 2016 г. доста позиции губят най-големите градове на Италия – административната столица Рим и индустриално-финансовата Милано. Вечният град „се свлича“ от 13-та на 24-та позиция, докато Милано пада от престижното второ място през миналата година на осмо място. Интересното е, че в класацията на „Италия Оджи“ Рим в сравнение с предишната година прави впечатляващ скок с цели 21 места, но за съжаление става дума за придвижване от 88 на 67-мо място. Тук Милано си остава на миналогодишното място, но то също не може да бъде определено като достойно, тъй като е … 57-мо! В дъното пък и на двете подреждания, които включват 120 населени места между Алпите и Сицилия, са градове от южната част на страната – Трапани и Казерта. Просто защото те „са скарани“ с почти всички критерии за хубав живот и много от местните хора са обявили битуването в тях като нещастие. Изненадващо за мнозина политици и журналисти, като „най-проспериращ“ в дребната престъпност град на Апенините се очертава столицата на Ренесанса Флоренция. Там през миналата година са били извършени 5 000 кражби и 400 грабежа или средно на ден съответно 15 и 1. Ръстът им в сравнение с 2016-та е над 20 процента, като в мнозинството от случаите посегателствата върху лично имущество са извършени в централната част на града. А там обикновено жертвите са чуждестранни туристи, чиито брой във Флоренция вече е близо 10 милиона годишно.", "date": "2017.12.10", "title": "Алпите са най-доброто място за живеене - ето защо "}
{"url": "http://pik.bg/%D1%81%D0%B5%D0%B4%D0%B5%D0%BC%D1%82%D0%B5-%D1%80%D0%B8%D0%BB%D1%81%D0%BA%D0%B8-%D0%B5%D0%B7%D0%B5%D1%80%D0%B0-%D0%B7%D0%B0%D0%BC%D1%80%D1%8A%D0%B7%D0%BD%D0%B0%D1%85%D0%B0-news711163.html", "text": "Седемте рилски езера са замръзнали. Снежната покривка в Рила е около 10 см. Има и навявания от силния вятър през последното денонощие, съобщава БНР. Първо замръзва Сълзата, то е и най-малкото с площ от около 2-3 декара и е на 2535 м. надморска височина, а последно - Долното езеро на 2095 м. Окото пък е най-дълбокото - 37,5 м. То се размръзва и най-късно - през май-юни.", "date": "2017.12.10", "title": "Седемте рилски езера замръзнаха"}
{"url": "http://pik.bg/%D1%87%D1%83%D0%B4%D0%BE-%D0%B4%D0%BE%D0%BC%D0%B0%D1%88%D0%B5%D0%BD-%D0%B0%D0%BD%D1%82%D0%B8%D0%B1%D0%B8%D0%BE%D1%82%D0%B8%D0%BA-%D0%BD%D0%B8-%D0%B4%D1%8A%D1%80%D0%B6%D0%B8-%D0%B7%D0%B4%D1%80%D0%B0%D0%B2%D0%B8-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news711087.html", "text": "Домашно приготвен тоник се оказва, че е най-мощният естествен антибиотик, който убива лошите бактерии и предпазва организма от инфекции. Той е прилаган още от Средновековието. Рецептата му векове наред е била пазена в тайна от бенедиктински монаси. Въпросният тоник, който всеки може да си приготви лесно у дома, изтребва не само отрицателни бактерии, но има и силно антивирусно и противогъбично действие, увеличава кръвообращението и лимфния поток във всички части на тялото. За приготвянето на тоника антибиотик са необходими 700 мл ябълков оцет, 1/4 чаша ситно нарязан чесън, 1/4 чаша ситно нарязан лук, 2 пресни люти чушки, 1/4 чаша настърган джинджифил, 2 супени лъжици настърган хрян, 2 супени лъжици куркума на прах или 2 броя корен от куркума. Смесват се всички съставки без оцета. Сместа се слага в буркан, залива се догоре с ябълковия оцет. Затваря се и се разклаща. Престоява две седмици на хладно и сухо място, като през няколко дни се разклаща. След 14 дни се прецежда през марля. Тоникът е с голяма трайност, може и да не се държи в хладилник. Приема се по една супена лъжица всеки ден за укрепване на имунната система и за преборване на настинка. Увеличавайте количеството всеки ден, докато стигнете до доза една малка чашка. Не го пийте на празен стомах, лютивината му можете да убиете, като хапнете парче портокал или друг цитрус.", "date": "2017.12.10", "title": "ЧУДО! Домашен антибиотик ни държи здрави през зимата"}
{"url": "http://pik.bg/%D1%80%D0%B0%D0%BD%D0%BD%D0%BE%D1%82%D0%BE-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D0%BD%D0%B5-%D0%B2%D0%BE%D0%B4%D0%B8-%D0%B4%D0%BE-%D0%B4%D0%B5%D0%BC%D0%B5%D0%BD%D1%86%D0%B8%D1%8F-news711075.html", "text": "Пенсионирането в съчетание с отказа от физическо, социално и умствено натоварване води до развитие на деменция. Така всяка допълнителна година работа намалява риска с 3,2%, казва Карол Дафуил от Агенцията за научни изследвания INSERM. Това твърдение е направено след анализ на наблюдения върху повече от 429 000 служители, болшинството от които магазинери или работници, но с професии. Средната им възраст е 74 години, пенсионирани са преди 12 години. Почти 3% от тях развиват деменция. Но ако човек е работил дълго време, вероятността за поява на болестта намалява. Така че като излезем в пенсия на 65 години, рискът да се сблъскаме с болестта е с 15% по-малък. Карол Дафуил призовава институциите и длъжностните лица да дадат възможност на възрастните да работят толкова, колкото искат. В действителност за това не е необходимо да се ходи в офис. Достатъчно е да се вземе участие в социално значими дейности. Затова много пенсионери в Европа след напускане на работа се записват в благотворителни организации и клубове, където участват в различни благородни каузи. По този начин се чувстват полезни, но и се спасяват от деменция, обясняват учени.", "date": "2017.12.10", "title": "Ранното пенсиониране води до деменция"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%82%D0%B5%D1%85%D0%BD%D0%B8%D0%BA-%D0%BE%D1%82-%D0%B0%D0%B2%D0%B8%D0%BE%D0%BE%D1%82%D1%80%D1%8F%D0%B4%D0%B0-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-%D0%B3%D0%BE-%D1%87%D0%B5-%D0%B5-%D0%B3%D1%8E%D0%BB%D0%B5%D0%BD%D0%B8%D1%81%D1%82-news711164.html", "text": "Авиотехник, член на екипажа на хеликоптера, който използва турският президент Реджеп Ердоган и с който държавният глава летя в нощта на опита за преврат през юли м.г., е арестуван по подозрение, че е гюленист. Мъжът е заподозрян, че е използвал мобилното приложение за криптирана комуникация ByLock, за което турските власти твърдят, че се използва от последователи на имама Фетулах Гюлен, смятан от Анкара за главен организатор и вдъхновител на опита за преврат. Тайиб Сина Доган бил един от тримата членове на екипажа на хеликоптера, с който Ердоган и семейството му пътуваха от Мармара до Анкара в нощта на пуча, пише \"Сега\". Доган, който работел за авиоотряда, обслужващ Ердоган от септември 2014 г., бил уволнен на 22 ноември 2016 г., а година по-късно е арестуван по подозрение, че е инсталирал мобилното приложение, съобщи \"Хюриет дейли нюз\". Доган отрича да е член на организацията на Гюлен ФЕТО и да е инсталирал приложението.", "date": "2017.12.10", "title": "Арестуваха техник от авиоотряда на Ердоган, подозират го, че е гюленист"}
{"url": "http://pik.bg/%D1%87%D0%B5%D1%80%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%80%D0%B5%D0%BA%D0%BE%D1%80%D0%B4%D1%8C%D0%BE%D1%80%D0%B8-%D0%BF%D0%BE-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B8-%D0%BD%D0%B0-%D1%81%D0%BA%D0%B8-%D0%BF%D0%B8%D1%81%D1%82%D0%B8%D1%82%D0%B5-news711083.html", "text": "Българите са рекордьори по трошене на крака, ръце и глави по ски пистите. Това съобщиха от Планинската спасителна служба при Българския червен кръст. 2343 са случаите на закъсали скиори, които са спасявани от доброволците на ПСС от 2011 г. до сега. Не малка част от тях са били извън очертаните трасета, съобщи директторът на ПСС Емил Нешев и уточин, че само през миналата година са викани спасители за 277 закъсали на пистите. Той предупреди скиорите, които за първи път ще отидат да карат ски, че обикновено най-много травми има в първия ден от сезона. По думите му монго по-труден за каране е изкуственият сняг. Спасителната дейност е доста скъпа, тъй като се използват специфични съоръжения, каза пък зам.-председателят на ПСС Веселин Ганчев и призова хората да се застраховат, когато отиват в планината. Рекордьори сме и по губене в планината, стана ясно още от информация на ПСС при БЧК. Планинските спасители са оказали помощ на 2514 човека само през тази година, като за измъкването им от пропасти, дерета и намиране на трудно достъпни места са направени 94 спасителни акции. Смъртните случаи през 2016 година са осем. Основната причина за инциденти в планината е надценяване на собствените възможности, обясни директорът на Планинската спасителна служба Емил Нешев. Той изрази надежда, че хората ще спазват планинарската етика, което би помогнало да не се попада в тежки ситуации. Българските планини са предвидими, просто не бива да се тръгва на туризъм без предварителна информация за температурите, условията, евентуална лавинна опасност, неподходящо облекло и без застраховка, обясни Емил Нешев. Планината си има правила и всички сме длъжни да се съобразяваме с тях, каза още той и подчерта, че ПСС е напълно готова за новия зимен сезон. От Планинската спасителна служба отново повдигнаха въпроса за регламентиране на доброволческата дейност. Държавата е длъжник в това отношение. необходимо е народните представители да приемат Закон за доброволчеството, колкото е възможно по-скоро, изтъкна заместник – председателят на ПСС Веселин Ганчев. Той припомни бедствието във Варна от преди близо три години, когато доброволци бяха уволенени от работа.", "date": "2017.12.10", "title": "ЧЕРНА СТАТИСТИКА! Българите рекордьори по инциденти на ски пистите"}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-18-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D0%B5%D1%81%D1%82%D1%80%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%BC%D0%B8%D1%85%D0%B0%D0%B5%D0%BB%D0%B0-%D0%B7%D0%B0-%D0%B1%D0%B0%D1%82%D0%BA%D0%BE--news711029.html", "text": "Валери Божинов е един от малкото хора, които като го видиш, те кара да се усмихнеш. Не разбирам хората, които не го харесват. Това казва 18-годишната сестра на футболиста Михаела Ангелова пред сутрешния блок на Нова телевизия. \"Не искам да ме познават като сестрата на Валери Божинов. Аз съм си аз -  категорична е тя, коментирайки защо толкова малко се знае за нея. – Не съм се крила. Явно не съм толкова интересна. Имаме 13 години разлика. А и той е много зает. Това, че не се знае много за мен е нормално и съм доволна. Не ми е приятно постоянно да съм сестрата на Валери Божинов. Искам да си ме знаят като Михаела Ангелова от  Велико Търново\". Тийнейджърката говори за решението, което е взела наскоро, да отреже част от косата си и да я дари. „Отрязах си 47 см, защото исках нещо ново – разказва Михаела. – След това разбрах, че мога да даря тази коса на онкоболни и го направих. Така и включих снимка в „Инстаграм“. Ако знаех, че ще започнат коментари, че търся известност, нямаше да кача снимката. Излиза, че търся реклама, а не е така. Направих го, за да направя една жена щастлива“. На сестрата на Валери Божинов предстои завършване на средно образование, като признава, че все още не е решила какво ще продължи да учи. „Имам сериозна дилема – заявява Михаела. – Бивша хандбалистка съм и не ми се иска напълно да се откъсвам от спорта. Може да уча спортен мениджър и да стана агент на брат ми. Влече ме и психологията. Така че имам още няколко месеца, в които ще решавам“. В продължение на 10 години Михаела е тренирала хандбал, но се е наложило да спре заради контузия през 2015 година. „Скъсах връзка на коляното и се наложи да спра с хандбала – спомня си сестрата на Валери Божинов. – Не си направих операция, защото ме е страх. Дори и от инжекции ме е страх“. Михаела Ангелова признава, че е доста близка с бившите съпруги на Божинов. \"Познавам и Алисия, и Николета. Много близка съм с тях. Малкият Валери е уникално дете - разказа Михаела. – Той дори ми правеше забележки как говоря“. Тя признава, че е по-глезена от Валери Божинов. „Той все пак на 13 години отива в друга държава абсолютно сам, като дори не знае езика – коментира Михаела. – А аз съм на 18 години и не мога да си представя, че след година ще съм без майка и татко“. Според Михаела, най-лошата черта на Валери е прекаленото му доброта. „При него добротата е толкова голяма, че води до наивност на моменти – признава Михаела. – По-добър човек от него не познавам“. От скоро Михаела е шофьор, като разкрива, че Валери Божинов й е обещал да й осигури автомобил.", "date": "2017.12.10", "title": "ОТКРОВЕНО! Проговори 18-годишната сестра на Валери Божинов! Ето какво каза Михаела за батко си, спорта, Николета и Алисия"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%80%D0%B5%D1%88%D0%B8-%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%B5-%D0%B2%D0%B8%D0%BD%D0%BE%D0%B2%D0%BD%D0%BE-%D0%B7%D0%B0-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%B5%D1%82%D0%BE%D0%BD-%D0%BD%D0%B0-%D0%B0%D0%BC-%E2%80%9E%D1%85%D0%B5%D0%BC%D1%83%D1%81%E2%80%9D-news711165.html", "text": "Януарският сняг и лошото време са виновни за инцидент на магистрала „Хемус”, а не институциите, които поддържат съоръжението. Това е заключението на прокуратурата две години след като парче бетон падна върху кола в движение и едва не уби човек в нея. След 26 януари 2016 г. животът на Наско Златинов не е същият – нито лицето му. Бетонното парче от моста при село Яна пада, пробива предното стъкло на колата и се врязва в лицето му. Чупи челюстта и зъбите му, операциите продължават и днес - в САЩ, където живее. Според прокуратурата виновни няма. Наско завежда иск към Пътната агенция, за да покрие лечението си. Претендира за 4000 лева, има и документи. Същото прави и собственикът на колата – иска 109 лева за предното стъкло. От АПИ признават и изплащат щетите нанесени върху автомобила. Не признават обаче имуществените вреди на пострадалия, а причината е в детайла. „Към предствената от него молба в Агенцията са приложени редица документи, част от които са и две фактури, за които обаче в действителност няма приложени платежни нареждания, т.е. не са налице доказателства, че от пострадалото лице са извършени въпросните плащания”, заяви Благородна Йорданова, началник отдел „Обществени поръчки и правно обслужване” към АПИ. „Имаме двоен критерий – в единия случай казваме: Да, ние сме задължени да платим, в другия казват: Не, няма да платим, защото се касае за човек. Плащаме ламарините, но не плащаме на човека”, отбеляза адвокатът на Наско Златинов – Георги Вълков. Наско и адвокатите му ще водят и дело за неимуществените вреди за 100 хиляди лева. Междувременно Софийската градска прокуратура прекратява разследването със заключение, че става дума за „случайно събитие”, свързано и с лошо време.", "date": "2017.12.10", "title": "Прокуратурата реши: Лошото време е виновно за падането на бетон на АМ „Хемус”"}
{"url": "http://pik.bg/%D0%B5%D0%BB%D1%85%D0%B0-%D1%80%D1%83%D1%85%D0%BD%D0%B0-%D0%BD%D0%B0-%D0%BA%D0%BE%D0%BB%D0%B5%D0%B4%D0%B5%D0%BD-%D0%B1%D0%B0%D0%B7%D0%B0%D1%80-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news711166.html", "text": "Коледна елха рухна в неделя вечерта върху посетителите на пазарен площад в центъра на град Ешвайлер в западната част на Германия. Не по-малко от четирима души са пострадали, съобщи ДПА. Според информацията дървото е паднало върху детска въртележка. Агенцията отбелязва, че сред пострадалите няма деца, всички ранени са възрастни. В неделя в Европа времето бе много ветровито, вилняха и бури. В Германия снеговалежът и поледиците станаха причина за отменени и закъснели полети по летищата. По информация на БГНЕС", "date": "2017.12.10", "title": "Елха рухна на коледен базар в Германия, има ранени"}
{"url": "http://pik.bg/%D1%83%D0%B2%D0%BE%D0%BB%D0%BD%D0%B5%D0%BD%D0%B8%D1%8F%D1%82-%D0%B1%D0%BE%D1%81-%D0%B5-%D0%B1%D0%B8%D0%BB-%D1%80%D0%B5%D0%B7%D0%B5%D1%80%D0%B2%D0%B0-%D0%BD%D0%B0-%D1%89%D1%8C%D0%BE%D0%B3%D0%B5%D1%80-news711138.html", "text": "Назначеният за старши треньор на Борусия (Дортмунд) - Петер Щьогер, е бил искан от клуба още преди началото на сезона. Днес австриецът замени Петер Бос на поста на \"Сигнал Идуна Парк\", но е можел да бъде там още преди няколко месеца. \"През лятото имахме разговор с Щьогер, но осъзнахме, че сърцето му все още принадлежеше само на Кьолн\", заяви шефът на Борусия Ханс-Йоахим Ватцке. Тогава \"жълто-черните\" си търсеха наставник, който да поеме отбора след раздялата с Томас Тухел. Друг от набелязаните беше Люсиен Фавър, но Ница не му разреши да напусне. Така в крайна сметка вестфалци се спряха на Бос, който до този момент водеше Аякс, акцентира \"Спортал\". Ватцке допълни, че сега не са били водени преговори с никого друг. Иначе Щьогер призна, че вчера тъкмо се е бил прибрал във Виена: \"В събота вечер получих обаждането и веднага хванах багажа. Изкарах само 30 минути при майка ми, но тя беше щастлива и на това\".", "date": "2017.12.10", "title": "Уволненият Бос е бил \"резерва\" на Щьогер!"}
{"url": "http://pik.bg/%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%BE%D1%82%D0%BF%D0%B8%D1%81%D0%B0-%D0%BB%D0%B5%D0%B2%D1%81%D0%BA%D0%B8-%D0%BC%D0%B0%D1%87%D1%8A%D1%82-%D1%81-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B5-%D1%84%D0%B8%D0%BD%D0%B0%D0%BB-%D0%BF%D1%80%D0%B5%D0%B4%D0%B8-%D1%84%D0%B8%D0%BD%D0%B0%D0%BB%D0%B0-%D0%B4%D1%8F%D0%B2%D0%BE%D0%BB%D1%8A%D1%82-%D0%BD%D0%B5-%D0%B5-%D1%82%D0%BE%D0%BB%D0%BA%D0%BE%D0%B2%D0%B0-%D1%87%D0%B5%D1%80%D0%B5%D0%BD-news711168.html", "text": "Наставникът на ЦСКА-София Стамен Белчев не брои Левски за един от основните претенденти за купата на България. Според специалиста предстоящият в четвъртък двубой на червените срещу Лудогорец е финал преди финала. Белчев опита да надъха играчите си, заявявайки, че разградчани не са от непобедимите отбори и “дяволът не е толкова черен”. “Нека тази вечер се насладим на победата и от утре да мислим за следващия мач, който, според мен, се явява финал преди финала. Очаквам да е пълен стадиона, да покажем едно по-добро лице и след края на мача да празнуваме. Момчетата видяха, че дяволът не е толкова черен, че отборът на Лудогорец не е от непобедимите. Трябва да покажем добро лице и да победим”, каза Белчев пред официалния сайт на клуба след гръмката червена победа с 6:0 над Берое.", "date": "2017.12.10", "title": "ЦСКА-София отписа \"Левски\": Мачът с Лудогорец е финал преди финала, дяволът не е толкова черен"}
{"url": "http://pik.bg/%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B8%D0%B7%D0%BC%D1%8A%D0%BA%D0%BD%D0%B0-%D1%82%D0%B5%D0%B6%D0%BA%D0%BE-%D0%B3%D0%BE%D1%81%D1%82%D1%83%D0%B2%D0%B0%D0%BD%D0%B5-%D1%81-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD-%D0%BA%D0%B0%D1%80%D1%82%D0%BE%D0%BD-news711177.html", "text": "Лидерът в Ла Лига Барселона запази дистанцията пред преследвачите след труден успех с 2:0 при гостуването си на Виляреал в среща от 15-ия кръг. Каталунците бяха улеснени от директен червен картон в 60-ата минута, след който паднаха и попаденията на Луис Суарес (72) и Лионел Меси (83). Любопитното е, че при втория гол на Барса имаше втора топката на терена, макар и доста далеч от ситуацията. Срещата започна с греда за Барса още в четвъртата минута. След корнер Пике стреля с глава и нацели напречната греда. В 11-ата минута страничният рефер вдигна спорна засада на Роберто Сориано. Повторенията показаха, че по-скоро няма засада. В 16-ата Сориано стреля атрактивно от въздуха, а Марк-Андре тер Стеген направи впечатляващо спасяване с една ръка. В 22-ата Меси стреля от 21-метров фал, потърси ъгъла на стената, но Асенхо беше подготвен и се справи. В 26-ата Тер Стеген отново внимаваше след центриране на Раба, при което Сориано протегна крак, но не успя да играе с топката. Акциите на \"подводницата\" бяха доста остри и често създаваха напрежение пред вратата на германския страж. В 28-ата съдията не видя как Хауме Коста избута Луис Суарес при изритана напред топка. В 35-ата Денис Суарес на два пъти сгреши отиграването при предпоставки за чудесно продължение. Три минути по-късно Лео фалцира топката от дъгата и кълбото премина на около половин метър встрани. В 42-ата \"жълтите\" отново създадоха опасност, топката беше центрирана отляво, а Тер Стеген изби току пред крака на Роберто Сориано. До края на полувремето гол не падна, като домакините трябва да съжаляват повече, тъй като имаха по-острите ситуации. Второто полувреме започна с протяжно темпо. Атаките на Барса до голяма степен бяха лишени от творчество. В 58-ата Жорди Алба центрира, Асенхо не се намеси добре, а влезлият секунди по-рано Пако Алкасер се размина с топката, предава Спортал. Минута по-късно левият бек намери Меси на точката на дузпата, аржентинецът моментално потърси далечния ъгъл и кълбото облиза гредата. В 60-ата съдията извади директен червен картон на Раба за много опасно влизане с бутоните напред в краката на Серхио Бускетс. Каталунският тим очаквано се настани в половината на \"жълтите\". В 67-ата Алба центрира, Луис Суарес отклони на първа греда и имаше малшанса да уцели далечната греда. В 70-ата познатата комбинация между Меси и Алба отново донесе опасност пред вратата на домакините. Лео намери испанския национал, той върна топката в наказателното поле, а след мигновения шут тя се оплете във външната страна на мрежата. В 72-ата натискът на \"лос блаугранас\" донесе гол. Алкасер много фино чукна топката за Луис Суарес, който сам срещу вратаря реши да финтира и секунда по-късно вкара на празна врата - 0:1. В 76-ата Ману Тригерос отправи много добър шут от 25 метра - Тер Стеген предугади посоката и изби. В 81-ата Меси копна топката за Луис Суарес, който не успя да уцели добре топката от въздуха. Стотина секунди по-късно Ла Пулга реши спора с втори гол. Виктор Руис сбърка при изнасянето, Меси получи топката, двама бранители се сблъскаха, аржентинецът изскочи срещу Асенхо и го матира с точен удар. Повторенията показаха куриоз. По време на гола на Лео на терена е имало втора топката, макар и далеч от ситуацията.", "date": "2017.12.10", "title": "Барселона измъкна тежко гостуване с помощта на червен картон "}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%B4%D0%B2%D0%B0-%D0%BF%D0%B8%D1%81%D1%82%D0%BE%D0%BB%D0%B5%D1%82%D0%B0-%D0%BF%D1%80%D0%B8-%D0%BE%D0%B1%D0%B8%D1%81%D0%BA-%D0%B2-%D0%B6%D0%B8%D0%BB%D0%B8%D1%89%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news711069.html", "text": "Полицията в Пловдив е открила два пистолета при обиск в жилището на 27-годишен мъж, съобщава Трафикнюз. Според информацията, акцията е била проведена в четвъртък около 23:00 часа по сигнал, че млад  мъж държи в дома си пистолет. В апартамента на 27-годишния Стефан Павленко от Карлово, в пловдивският квартал Кючук Париж полицаите намерили и иззели пистолет с кал. 7,62 мм. Без надписи и серийни номера, 30 броя боеприпаси 7,62мм., газов пистолет марка \"екол 9мм.\" и три броя боеприпаси 9 мм. С поставени сачми. Павленко е бил задържан за срок от  24 часа.", "date": "2017.12.10", "title": "Акция! Откриха два пистолета при обиск в жилище в Пловдив"}
{"url": "http://pik.bg/%D1%87%D1%83%D0%B4%D0%BE-%D0%B0%D1%8F%D0%B7%D0%BC%D0%BE-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%B1%D0%B5%D0%B7%D0%B4%D0%B5%D1%82%D0%BD%D0%B8-news711090.html", "text": "На пръстите на едната ръка се броят манастирите в полето у нас. На има-няма 30-ина километра от Пловдив по пътя за Първомай има такава уникална света обител. Казва се „Света Неделя“, но е по-известна като Араповски манастир - по някогашното име на най-близкото село Арапово (сега Златовръх). Манастирът в полето, извън зелените прегръдки на планината, привлича с неподправена атмосфера на истински духовно място, далеч от светската суета, която, за жалост, се е настанила в немалко от родните църкви и манастири. Първото, което гостите на Араповския манастир виждат, минавайки под дъгата на тежката му порта, е широк, поддържан зелен двор пред красива, характерна постройка с еркери и чардаци. Ансамбъл от по-малки сгради рамкира двора. Във вътрешното пространство между тях се извисява стройна четвъртита кула с тесни бойници и белоснежен еркерен трети етаж. Той се издига почти до белокаменната църква. В северния ъгъл на дворното пространство е старият параклис, а до него - аязмо. Легендата носи как на една гъркиня се присънило, че ако точно тук изкопае кладенче, с бликналата вода ще излекува детето си. Години по-късно се случило приказно красивата ханъма на местния бей да ослепее. Стари хора му подсказали за аязмото. Той довел ханъмата, която няколко пъти се мила с лековитата вода и прогледнала. От благодарност Арап бей дарил парче земя до аязмото за храм. С градежа се заели родопските майстори от с. Югово. През 1859 г. построили църквата и сложили дата – да се знае кога е било. Баш майсторът сътворил олтарния иконостас и четирите малки иконостаса. Една от чудодейните сили на Араповския манастир е, че дава рожба на бездетни семейства. Затова хора от цялата страна, както и от съседна Гърция идват да се молят за дете пред иконата на Божията майка.", "date": "2017.12.10", "title": "ЧУДО! Аязмо край Пловдив помага на бездетни"}
{"url": "http://pik.bg/%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0-%D0%B8%D1%80%D0%B8%D0%BD%D0%B0-%D0%BF%D0%B0%D0%BF%D0%B0%D0%B7%D0%BE%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%BF%D1%80%D0%BE%D1%82%D0%BE%D0%BA%D0%BE%D0%BB%D0%B8%D1%82%D0%B5-%D0%BE%D1%82-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-2017-%D0%BD%D0%B5%D0%B9%D0%BD%D0%B8%D1%8F%D1%82-%D0%B3%D0%BB%D0%B0%D1%81-%D0%B1%D0%B8%D0%BB-%D1%80%D0%B5%D1%88%D0%B0%D0%B2%D0%B0%D1%89--news711149.html", "text": "Председателят на журито и организатор на конкурса Мис България Ирина Папазова отрече да е получавала финансови стимули за избора на Тамара Георгиева за Мис България 2017. Тя беше категорична, че изборът е бил честен. Тамара Георгиева и подгласничката ѝ Йовита Георгиева са имали равен брой точки във финалното класиране, но в случая е натежал двойният глас на самата Папазова, която е гласувала за Тамара. По думите ѝ тя е предпочела Тамара, тъй като не може да Мис България да е на 18 години. „Йовита е страхото момиче, тя ще има своя шанс след 3-4 г. ще е по-пораснала и по-подходяща. Другият плюс на Тамара е нейното образование, езиците, които владее, нейната добра фигура”, отбеляза Папазова. Папазова не се притеснява от факта, че прокуратурата се е заинтересувала от избора на новата Мис България 2017. От там са изискали копие от всички документи, изготвени във връзка с провеждането на конкурса.", "date": "2017.12.10", "title": "РАЗВРЪЗКА! Ирина Папазова показа протоколите от Мис България 2017! Нейният глас бил решаващ за победата на Тамара (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B8%D0%B7%D0%BF%D0%BB%D1%83%D0%B2%D0%B0%D1%85%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%82%D0%B5-%D0%B3%D0%BE%D0%BB%D0%B8-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D1%80%D0%B8%D1%82%D0%BE%D0%BD-%D1%86%D0%B5%D0%BD%D0%B7%D1%83%D1%80%D0%B8%D1%80%D0%B0%D0%BD%D0%B8-%D0%BE%D1%82-%D0%B1%D0%B0%D0%BB%D0%BA%D0%B0%D0%BD-news711159.html", "text": "Изплуваха скандалните голи снимки, които през 1981 г. са забранени за отпечатване върху виниловата плоча \"Прегърни ме\" на дует \"Ритон\"! Наскоро ПИК писа за безмилостната цензура, на която \"Балкантон\" подлага авангардните за онова време предложения на Катя и Здравко за обложката на плочата им. Комисията, която трябва да одобри визията на хартиената опаковка, е шокирана от кадрите, с които младото тогава семейство се надява да мине между капките. И докато сега артисти със съмнителни качества стават звезди с голота, навремето на разсъбличането не е гледано с добро око. Първоначално, Катя и Здравко предлагат снимка, на която Здравко е гол, а Катя по бяла рокля с тънки презрамки, смъкната щедро, почти до кръста. Кадърът категорично е отхвърлен от българската звукозаписна компания с мотив, че е извън пределите на благоприличието и обществения морал. Второто предложение на дуета Здравко е облечен, по сако, а Катя - отново гола до кръста. \"Балкантон\" отхвърля и тази снимка. Обложката е отпечатана едва от третия опит. Условието снимката да бъде одобрена е да се виждат поне сантиметър-два от бялата рокля на едрогърдата ритонка. Вече над 35 години \"Ритон\" не се осмели да покаже цензурираните кадри. Освен в техния личен архив обаче фотосите са \"дремели\" и в колекцията на ценител на българската поп музика, които бе любезен да ги предостави на ПИК. В началото на 80-те диското е в апогея си, а нежната половинка на дуета, който винаги е бил с крачка пред другите, е с актуалната за епохата прическа със студено къдрене.", "date": "2017.12.10", "title": "ЕКСКЛУЗИВНО И ПЪРВО В ПИК! Изплуваха скандалните голи снимки на \"Ритон\", цензурирани от \"Балкантон\""}
{"url": "http://pik.bg/%D1%80%D0%B5%D0%B7%D0%B5%D1%80%D0%B2%D0%B0%D1%82%D0%B0-%D0%B6%D0%B8%D1%80%D1%83-%D1%81%D0%BF%D0%B0%D1%81%D0%B8-%D0%B0%D1%80%D1%81%D0%B5%D0%BD%D0%B0%D0%BB-%D1%81%D1%80%D0%B5%D1%89%D1%83-%D1%81%D0%B2%D0%B5%D1%82%D1%86%D0%B8%D1%82%D0%B5-news711129.html", "text": "Арсенал изтръгна равенството 1:1 като гост на Саутхемптън, въпреки че изоставаше повече от 80 минути в резултата. Чарли Остин бе дал преднина на \"светците\" в 3-ата минута с 4-ия си гол в последните три мача. Резервата Оливие Жиру пък изравни в 88-ата. Със спечелената точка Арсенал измести градския си съперник Тотнъм от 5-то място във Висшата лига, като има актив от 29. След двубоя, Саутхемптън е 10-ти с 18. Домакините започнаха по най-добрия начин срещата и още в 3-ата минута намиращият се в прекрасна форма нападател Чарли Остин даде аванс на Саутхемптън. Остин бе изведен прекрасно от Тадич и хладнокръвно реализира - 1:0. Малко след това Чарли отново остана сам срещу Петър Чех, но страничният рефер вдигна спорна засада. Минути по-късно нападателят отново бе близо до това да застраши сериозно вратата на Арсенал, но Чех спаси. Постепенно Арсенал влезе в мача и в 18-ата минута можеше да изравни. Санчес, Лаказет и Йозил изскочиха само срещу двама защитници на Саутхемптън, но Лаказет сбърка с финалното докосване и провали усилията на тима си. След половин час игра опасен удар на Аарън Рамзи бе отразен от Форстър, а малко след това Лаказет стреля мощно над гредата, след което бе фаулиран от Йошида, но сигнал за дузпа не последва. Арсенал поиска дузпа и в 58-ата минута, когато след центриране на Колашинац топката срещна ръката на Хьойберг, но сигнал от рефера отново не последва. В 62-ата минута пък Ориол Ромеу можеше да реши всичко с прекрасен удар от 25 метра, който спря в напречната греда. В минутите до края Арсенал нападаше, докато домакините дебнеха за контраатаки. При една от тях Нейтън Редмънд изскочи сам срещу Петър Чех, преодоля го с технично докосване, но топката мина встрани от гредата. Напоритостта на Арсенал все пак даде резултат в 88-ата минута. Влезлият като резерва Оливие Жиру засече с глава центриране на Алексис Санчес от лявото крило и донесе равенството на тима си, пише \"Гол\". Саутхемптън - Арсенал 1:1 1:0 Чарли Остин 3’ 1:1 Оливие Жиру 88’ Саутхемптън: Форстър, Бертранд, Йошида, Ван Дайк, Стивънс, Ромеу, Хьойберг, Уърд-Праус, Тадич (88 - Тадич), Редмънд (74 - Буфал), Остин (86 - Габиадини) Арсенал: Чех, Монреал, Мертезакер (64 - Уелбек), Кошчиелни, Колашинац, Джака (69 - Уилшър), Рамзи, Белерин, Йозил, Санчес, Лаказет (72 - Жиру).", "date": "2017.12.10", "title": "Резервата Жиру спаси Арсенал срещу \"светците\"!"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D0%BD%D0%B8%D0%B2%D0%B8%D1%82%D0%B5-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D1%81%D0%BB%D0%B5%D0%B4-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news711074.html", "text": "Нивите у нас се окачва да поскъпнат с около 10% след края на председателството на Европейския съвет, защото през май ще стане ясно накъде тръгва Общата селскостопанска политика (ОСП) на Евросъюза. „Няма голямо предлагане, но няма и търсене, защото всеки чака да види какво ще се случи“, казват браншовици. Те уточняват, че в момента има застой и на рентите. За Северна България средната рента е около 50 лв. на декар, като изключим районите на Добруджа и поречието на Дунав. Там са по-високи - към 80-100 лв./дка, защото земята е плодородна. От догодина обаче браншът ще бележи възход, категорични са експертите.", "date": "2017.12.10", "title": "СДЕЛКА! Нивите поскъпват след европредседателството"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B5%D0%BB%D0%B8%D0%BD-%D0%BF%D0%B5%D0%BB%D0%B8%D0%BD-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D1%82%D1%80%D0%B0%D1%84%D0%B8%D0%BA%D0%B0-%D0%BD%D0%B0-%D1%82%D0%B8%D1%80%D0%BE%D0%B2%D0%B5-news711120.html", "text": "Жители на село Елин Пелин излязоха на протест заради преминаването на тежкотоварни камиони над 10 тона през населеното място, предаде БНТ. Заради тежките коли надлезът на улица \"Кирил и Методий\" е в лошо състояние, въпреки извършения наскоро ремонт. Съоръжението е било обновено преди една година, но проблемите продължават. \"Хората са изнервени, протестират, защото в момента тук има много логистични бази и има голям трафик. В момента виждате, че е неделен ден, и колко коли чакат. Искаме тук да има камери за да може да се намали скоростта.\" - коментира заместник-кметът на община Елин Пелин Стоян Стоянов. \"Само преди 6 месеца е извършен пълен ремонт, инвестицията е било над 2 милиона лева. Сами може да видите, че в момента са отворени фуги на всички снадки на моста. И очакваме след зимния сезон отново да бъде разрушена цялата настилка.\" - споделя Полина Бочева, жителка на Елин Пелин: Протестиращите заявиха, че ако исканията им не бъдат чути, те ще излязат отново на протест.", "date": "2017.12.10", "title": "Жители на Елин Пелин излязоха на протест заради трафика на тирове"}
{"url": "http://pik.bg/%D0%B2%D1%8A%D0%BB%D1%86%D0%B8%D1%82%D0%B5-%D1%81%D0%B5-%D0%B8%D0%B7%D0%B4%D1%8A%D0%BD%D0%B8%D1%85%D0%B0-%D0%B2%D1%8A%D0%B2-%D0%B2%D0%B5%D1%80%D0%BE%D0%BD%D0%B0-news711131.html", "text": "Киево и Рома направиха 0:0 в мач от 16-ия кръг на Серия \"А\". Така \"вълците\" загубиха ценни точки в битката за титлата. Тимът на Еузебио Ди Франческо е четвърти с 35 точки, а \"летящите магаренца\" от Верона заемат 10-а позиция с 21 пункта. Лидер е Интер с 40 точки. В 12-ата минута Киево пропиля златен шанс да излезе напред в резултата. След центриране от фаул и неразбирателство в отбраната на Рома - Роберто Инглезе получи шанс да стреля отблизо, но уцели напречната греда, вместо да скъса мрежата зад Алисон. След това попадналият за първи път в стартовия състав на Рома Патрик Шик опита удар с пета, който обаче стражът Стефано Сорентино парира. Пред Жерсон се откри шанс за добавка. Неговият удар обаче бе спасен. В 60-ата минута Максим Гоналон се включи в поредната атака на Рома и получи шанс да стреля от доста добра позиция, но 38-годишният Сорентино отново реагира блестящо. Минута по-късно пробив на Коларов завърши с нещо средно между удар и пас. В 78-ата минута Джеко направи сериозен пропуск. Раджа Наинголан получи топката от Кевин Строотман и центрира отдясно, но Джеко не уцели вратата на Сорентино. В 82-ата минута Сорентино направи поредно ключово спасяван. Минута по-късно пък Киево сътвори опасна атака, която обаче завърши с неточен изстрел. В заключителните минути \"вълците\" хвърлиха всичко в атака, но така и не съумяха да реализират победно попадение, пише \"Новспорт\".", "date": "2017.12.10", "title": "\"Вълците\" се издъниха във Верона"}
{"url": "http://pik.bg/%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B5%D0%BD-%D1%85%D0%B0%D0%BE%D1%81-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%B8%D0%BB%D0%BD%D0%B8%D1%82%D0%B5-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B8-news711133.html", "text": "Затруднения в транспорта предизвикаха снеговалежите в Централна Англия и Северен Уелс в неделя. Десетки полети бяха отменени, а много пътища се оказаха трудно проходими. Най-дебела е снежната покривка край Брекън, в Уелс – около 30 см. За първи път от две години насам сняг покри и Лондон, което предизвика сериозни проблеми с транспорта. Заради заснежени писти, летището в Бирмингам и лондонското \"Лутън\" прекратиха извършването на полети. Затруднения имаше в трафика и на лондонските аерогари \"Хийтроу\" и \"Станстед\". Частично затворена беше основната автомагистрала между Лондон и североизточната част на Англия. Заради лошото време е отменен и мач по ръгби в британската столица.", "date": "2017.12.10", "title": "Транспортен хаос във Великобритания заради обилните снеговалежи"}
{"url": "http://pik.bg/%D0%B8%D1%86%D0%BE-%D1%81%D1%82%D0%BE%D0%B8%D1%87%D0%BA%D0%BE%D0%B2-%D1%81-%D0%BC%D0%BE%D1%89%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D1%80%D0%BE%D0%BD%D0%B0%D0%BB%D0%B4%D0%BE-news711124.html", "text": "\"Меси е сравняван с Пеле, Марадона, Кройф - истинските легенди и символи на футбола. Докато Кристиано Роналдо го сравняват само с Лионел Меси. Това е разликата\", заяви Христо Стоичков пред телевизия SFR Sport. Само преди дни - Кристиано спечели петата си \"Златна топка\". Меси също е печелил пет пъти престижната награда. И Стоичков  е кавалер на \"Златната топка\" като ясно отдава предпочитание на футболните качества на Лионел Меси, спрямо уменията на Кристиано Роналдо. Припомняме, че дискусиите около това кой е по-добър от Кристиано и Лионел не стихват, а Камата изразява своето категорично мнение.", "date": "2017.12.10", "title": "Ицо Стоичков с мощен удар по Роналдо"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B1%D0%BE%D1%80%D0%BE%D0%B2%D0%B8%D0%BD%D0%BA%D0%B8-%D1%82%D0%BE%D0%BF%D1%8F%D1%82-%D1%82%D1%83%D0%BC%D0%BE%D1%80%D0%B8---%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%B3%D0%B8-%D0%BF%D0%BE%D0%BB%D0%B7%D0%B2%D0%B0%D1%82%D0%B5-news711091.html", "text": "Червените боровинки често са препоръчвани при урологични инфекции (цистит, пикочния мехур). Сега учените откриха, че екстракт от тях може да топи тумори на дебелото черво. В университета на Масачузетс провели експеримент с мишки. На гризачи, които страдали от рак на дебелото черво, в продължение на 20 седмици е даван екстракт от червени боровинки на прах, само че с леки различия. Едната група получавала екстракта с всички компоненти на плодовете, втората – само полифенолите, а третата – всичко, с изключение на полифеноли. Количеството на екстракта, равно на една чаша боровинки, било добавено към ежедневната порция на мишките. След 20 седмици броят на туморите при гризачи, които получавали екстракта от плодовете с всички съединения, се свил с 50%. При останалите мишки също било отбелязано намаление. Друг положителен ефект: нивата на възпалителните маркери в кръвта на животните намалели. Откритието е важно, защото много хора се питат с какви природни средства или билки могат да си помогнат при рака на дебелото черво. Изследователите не са сигурни, че сокът от червена боровинка е също толкова полезен, колкото екстрактът, затова съветват да консумираме него за по-голям ефект. Предишни изследвания в лаборатория също показали, че съединения в екстракта от червени боровинки могат да унищожават ракови клетки на дебелото черво.", "date": "2017.12.10", "title": "НЕВЕРОЯТНО! Червените боровинки топят тумори - ето как да ги ползвате"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D0%BE%D0%BC%D1%81%D0%BA%D0%B0%D1%82%D0%B0-%D0%BC%D0%B0%D1%85%D0%B0%D0%BB%D0%B0-%D0%B2-%D1%8F%D0%BC%D0%B1%D0%BE%D0%BB-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0-%D1%81%D1%80%D0%B5%D1%89%D1%83-%D0%B4%D0%B8%D0%BD%D0%BA%D0%BE-%D1%81%D1%83%D0%BF%D0%B5%D1%80-%D0%B3%D0%B0%D0%BD%D1%8C%D0%BE-%D1%81%D0%B8-%D0%B8%D0%B7%D0%B2%D0%B0%D0%B4%D0%B8%D0%BB-%D1%87%D1%83%D0%BA%D0%B0%D0%BB%D0%BE%D1%82%D0%BE--news711139.html", "text": "Динко Вълев е обявен за персона нон грата в ромската махала в родния му Ямбол. Старейшините са издали декрет Супер Ганьо да не доближава пределите на квартала, след като съквартирантът в \"Биг Брадър\" е обвинен в разврат! Преди няколко месеца Господин отишъл с още неколцина другари в махалата по работа. Започнал да се прави на интересен, а липсата на елементарно възпитание и култура у брадъра стигнали до там, че да си развее чукалото пред тумба невръстни ромчета. Старите му направили забележка, че не е хубаво да си вади органа, но в свой стил Вълев продължил да им се репчи. Циганите скокнали да раздадат правосъдие на безсрамника. А той подвил опашка, заключил се в близката заложна къща и оставил приятелите му навън да бъдат бити, вместо него. Хората в Ямбол говорят още, че Вълев не е плащал от няколко месеца наема за плаца на бившия ДАП, който е превърнал в автоморга.", "date": "2017.12.10", "title": "ПЪРВО В ПИК! Ромската махала в Ямбол настръхна срещу Динко! Супер Ганьо си извадил чукалото пред циганета, после се скрил в..."}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D1%82%D0%BE%D0%BF%D0%B8%D0%BC-%D1%81%D0%B5-%D1%81-50-000-%D0%B3%D0%BE%D0%B4%D0%B8%D1%88%D0%BD%D0%BE-news711085.html", "text": "С 50 000 души се топи всяка година страната ни, а 181 населени места са вече напълно обезлюдени. 48% от напусналите България наши съграждани са на възраст между 20 и 39 години. Всичко това води до застаряване на населението ни, до намаляване на работната ръка в следващите години и до спад в темповете на икономически растеж. Според експертни становища след 20 години една четвърт от хората на пазара на труда у нас ще са над 65-годишна възраст. „Държавата трябва да се подготви с политики за квалификация на третата възраст, тоест – учене през целия живот”, казват специалистите. До 2050 г. работната ръка ще намалее с 40%. Ефектът от това ще е спадане в темповете на икономическия растеж, което в български измерения ще е 0,7%, гласи доклад на Световната банка.", "date": "2017.12.10", "title": "Опасност! Топим се с 50 000 годишно"}
{"url": "http://pik.bg/%D1%80%D1%83%D1%83%D0%BD%D0%B8-%D0%B8%D0%B7%D0%BC%D1%8A%D0%BA%D0%BD%D0%B0-%D0%B5%D0%B2%D0%B5%D1%80%D1%82%D1%8A%D0%BD-%D0%BD%D0%B0-%D0%B0%D0%BD%D1%84%D0%B8%D0%B9%D0%BB%D0%B4-news711153.html", "text": "Уейн Рууни донесе равенството на Евертън 1:1 в гостуването на Ливърпул. Дербито на \"Мърсисайд\" не бе от най-равностойните, след като \"червените\" пропуснаха много положения, владееха играта, но така и не стигнаха до трите точки. Всичко започна добре за подопечните на Юрген Клоп, които поведоха след гениално изпълнение на Мохамед Салах в 42-ата минута. В 77-ата минута обаче Уейн Рууни изравни след точно изпълнена дузпа. Така Ливърпул пропусна прекрасна възможност да се изравни с Челси на 3-та позиция в класирането и остава 4-ти с 30 точки. С две по-малко от \"сините\" от Лондон. Евертън е на 10-та позиция с 19 точки. Ливърпул контролираше нещата през първото полувреме, което се игра почти изцяло в половината на Евертън. \"Червените\" обаче не осъществяваха много голови положения. Така се стигна до 42-ата минута, когато Мохамед Салах вкара поредния си невероятен гол. Египтянинът навърза двама защитници на \"карамелите\" в наказателното поле на противника и след това с прекрасен фалцов удар с левия крак насочи топката под гредата в далечния ъгъл. Пикфорд нямаше никакви шансове да стигне до кълбото - 1:0 за Ливърпул. Това бе 13-ти гол на Салах във Висшата лига този сезон, с което излезе на върха при реализаторите, изпреварвайки Хари Кейн. Освен това крилото на Ливърпул има 19 гола в 24 мача във всички турнири. Това обаче не бе всичко за първата част. В заключителните секунди Мане действа изключително егоистично, след като реши да стреля, въпреки че имаше цели трима негови съотборници на 100-процентови позиции. Втората част отново започна силно за домакините, като още в първите минути Салах и Соланке пропуснаха от изгодни позиции. Ловрен пък бе изпреварен от Холгейт на голлинията при центриране от ъглов удар. Положенията пред вратата на Пикфорд следваха едно след друго, но втори гол за \"червените\" така и не падна. Така се стигна до 77-ата минута, когато противно на логиката Евертън изравни. Уейн Рууни пусна хитър пас към Калвърт-Люис, който усети ръката на Ловрен върху гърба си и падна в наказателното поле. Реферът бе категоричен в решението си да даде дузпа за \"карамелите\". Уейн Рууни застана зад топката и в типичен стил с мощен шут под гредата направи 1:1. До края Ливърпул натисна и в 86-ата минута резервата Филипе Коутиньо стреля прекрасно от свободен удар. Джордан Пикфорд пък отговори с още по-добро спасяване, пише \"Гол\". Ливърпул - Евертън 1:1 1:0 Мохамед Салах 42' 1:1 Уейн Рууни 77'- д Ливърпул: Миньоле, Гомес, Ловрен, Клаван, Робъртсън, Хендерсън, Милнър, Оклейд-Чембърлейн (78 - Коутиньо), Мане, Салах (67 - Фирмино), Соланке (82 - Ингс) Евертън: Пикфорд, Кени, Холгейт, Уилямс, Мартина, Гай, Дейвис (46 - Ленън), Рууни (83 - Джагиелка), Калвърт-Люин, Сигурдсон, Ниасе (46 - Шнайдерлин)", "date": "2017.12.10", "title": "Рууни измъкна Евертън на \"Анфийлд\"!"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%82%D1%80%D0%B0%D1%84%D0%B8%D0%BA-%D0%B8-%D0%B4%D0%B2%D0%B5-%D0%B2%D0%B5%D1%80%D0%B8%D0%B6%D0%BD%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%B5-79-news711147.html", "text": "Тежък трафик беляза неделния ден за пътуващите по главен път Е-79, между Благоевград и Симитли, съобщава БГНЕС. В района станаха две верижни катастрофи, при които няма сериозно пострадали. Към 13.30 ч. в местността „Полигона” преди Благоевград се удариха три леки автомобила. А час по късно, на входа на Симитли откъм Банско, имаше и втори сблъсък между няколко коли. Това доведе до образуване на сериозни тапи на пътя. Движението в посока София бе особено интензивно заради прибиращите се от Банско, Сандански и региона студенти, празнували 8 декември. След 16.00 ч. трафикът се нормализира.", "date": "2017.12.10", "title": "Тежък трафик и две верижни катастрофи блокираха движението по Е-79"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B1%D0%B5%D1%80%D0%B1%D0%BE-%D0%B4%D0%B8%D0%BC%D0%B8%D1%82%D1%8A%D1%80-%D0%B5-%D0%BA%D0%B0%D1%82%D0%B0%D0%BB%D0%B8%D0%B7%D0%B0%D1%82%D0%BE%D1%80-%D0%BD%D0%B0-%D0%B8%D0%B3%D1%80%D0%B0%D1%82%D0%B0-%D0%BA%D0%BE%D0%BD%D1%82%D1%83%D0%B7%D0%B8%D1%8F%D1%82%D0%B0-%D0%BC%D1%83-%D0%B5-%D0%B3%D0%BE%D0%BB%D1%8F%D0%BC-%D0%BF%D1%80%D0%BE%D0%B1%D0%BB%D0%B5%D0%BC-news711130.html", "text": "Треньорът на Димитър Бербатов в индийския Керала Бластърс - Рене Мюленстийн, заяви, че контузията на българина ще бъде голям проблем за целия отбор. В мача срещу Гоя от третия кръг на местното първенство Бербатов напусна принудително в едва четвъртата минута, след като изпита болка в прасеца. В последствие неговият тим загуби с 2:5 и все още няма победа в шампионата. \"Това със сигурност е много неприятно. Виждате колко е важен Димитър като катализатор на играта. Не знам колко дълго ще бъде извън игра. Скоро ще имаме точна информация. Със сигурност отсъствието му ще бъде голям проблем за нас\", обяви Мюленстийн след мача. Специалистът заяви, че Бератов е започнал да се адаптира към новия си отбор, както и към новата си позиция на терена. От началото на сезона той не играе като изявен централен нападател, пише \"Новспорт\". \"Всеки може да потвърди, че Димитър Бербатов започваше да се чувства все по-добре в новата си роля и по-задната си позиция. Ще трябва да видим как ще запълним отсъствието му през следващите мачове, ако не и за по-дълъг период\", допълни Мюленстийн.", "date": "2017.12.10", "title": "Треньорът на Бербо: Димитър е катализатор на играта, контузията му е голям проблем"}
{"url": "http://pik.bg/%D0%BC%D1%8A%D1%80%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D1%81-%D0%B2%D0%B0%D0%B6%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news711145.html", "text": "Станимир Стоилов вдъхна надежди на част от феновете на Левски, които искат да го видят отново начело на \"сините\". В интервю за \"Дарик радио\", Мъри сподели, че едва ли ще поеме националния отбор на Казахстан. Мъри разкри разочарованието си, че няма да води Астана в елиминационната фаза на Лига Европа. \"Радвам се много за това, което постигнахме. Това е исторически успех не само за Астана, но и за целия казахстански футбол. Показахме, че клубния футбол в Казахстан се развива. Още по-щастлив съм от факта, че успяхме да зарадваме хората в Казахстан преди новогодишните празници. Всеки треньор би искал да води отбора си на такъв етап от европейските турнири. Още повече след като той е граден от нас в последните три години и половина. Но не решавам аз. На този етап не мисля, че моето място е в национален отбор. Виждам себе си в клубния футбол. Вижте, още с пристигането си в Астана преди три години и половина усетих страхотно отношение, уважение и любов от хората в Казахстан. С времето изкарано там спокойно мога да кажа, че приемам Казахстан като моя втора родина и тя винаги ще има място в сърцето ми\", коментира Стоилов.", "date": "2017.12.10", "title": "Мъри Стоилов с важно изказване"}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B4%D0%B5%D0%BA%D0%BE%D1%80%D0%B0%D1%82%D0%B8%D0%B2%D0%BD%D0%BE-%D1%81%D1%82%D1%8A%D0%BA%D0%BB%D0%BE-%D0%BF%D0%B0%D0%B4%D0%BD%D0%B0-%D0%B8-%D1%80%D0%B0%D0%BD%D0%B8-%D0%BC%D0%BE%D0%BC%D0%B8%D1%87%D0%B5-%D0%B2-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%BC%D0%BE%D0%BB-news711155.html", "text": "Декоративно стъкло падна и рани в ръката момиче в столичен мол. До инцидента се стигнало, след като мъж стъпил върху стъклото. То е част от декорация на пространството около ескалаторите в търговския център, предава Би Ти Ви.", "date": "2017.12.10", "title": "Опасен инцидент! Декоративно стъкло падна и рани момиче в столичен мол"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%B3%D1%80%D0%B0%D1%87%D0%B8%D1%82%D0%B5-%D0%BD%D0%B0-%D1%86%D1%81%D0%BA%D0%B0-%D1%81-6-%D0%B7%D0%B2%D0%B5%D0%B7%D0%B4%D0%B5%D0%BD-%D0%BF%D0%BE%D0%B4%D0%B0%D1%80%D1%8A%D0%BA-%D0%BA%D1%8A%D0%BC-%D1%80%D0%BE%D0%B6%D0%B4%D0%B5%D0%BD%D0%B8%D0%BA%D0%B0-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-news711156.html", "text": "Гриша Ганчев празнува своя 55-и рожден ден, а играчите на ЦСКА направиха страхотен подарък на боса на клуба. \"Армейците\" зарадваха рожденика с разгромен успех с 6:0 в Първа лига. \"Червените\" надиграха убедително Берое в мач от 20-ия кръг на първенството. Срещата се игра без публика, поради наказание на \"армейците\". Каранга се отчете с хеттрик, реализирайки в 43-ата, 45-ата и 52-ата минути. Десподов бе точен в 11-ата минута, Родригес вкара в 78-ата минута, а Манолев в 88-ата минута оформи крайното 6:0. ТИТУЛЯРИТЕ: ЦСКА: 30. Черниаускас, 3. Недялков, 5. Бодуров, 9. Каранга, 15. Малинов, 16. Лое, 17. Енрике, 19. Десподов, 20. Тиаго, 23. Дюлгеров, 25. Барт БЕРОЕ: 12. Перниш, 3. Желев, 6. Иванов, 7. Райнов, 8. Охене, 9. Камбуров, 10. Цонев, 20. Леони, 26. Хаджиев, 71. Карачанаков, 77. Еуженио. Много силен мач за всички играчи на ЦСКА. След успеха на \"Армията\", \"червените\" оглавяват временното класиране на шампионата. Подопечните на Стамен Белчев имат 2 точки преднина спрямо Лудогорец. \"Зелените\" обаче са с двубой по-малко като им предстои гостуване на Пирин. Следващата седмица, в четвъртък, се задава важен сблъсък за Купата на България. ЦСКА ще домакинства на \"орлите\". Срещата е с начален час 17:30. Надвилият тим ще се класира за 1/2-финалите на състезанието, а наказанието на \"чертвените\" изтича и феновете на ЦСКА ще могат да подкрепят своите любимци.", "date": "2017.12.10", "title": "ИЗВЪНРЕДНО! Играчите на ЦСКА с 6-звезден подарък към рожденика Гриша Ганчев"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BA%D0%B8%D0%B5%D0%B2-%D1%85%D0%B8%D0%BB%D1%8F%D0%B4%D0%B8-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8-%D0%BD%D0%B0-%D1%81%D0%B0%D0%B0%D0%BA%D0%B0%D1%88%D0%B2%D0%B8%D0%BB%D0%B8-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-news711141.html", "text": "Няколко хиляди поддръжници на опозиционния лидер Михаил Саакашвили се събраха в украинската столица, за да поискат освобождаването му от ареста, предаде АП. Саакашвили е бивш президент на Грузия, който стана лидер на украинската опозиция и на партия \"Движение на новите сили\". Той беше арестуван в петък по обвинение в заговор за свалянето на президента Петро Порошенко, в който са участвали и свързани с Русия украински бизнесмени. Опозиционерът отхвърля обвиненията. Според адвоката му той води гладна стачка в знак на протест срещу задържането си. Поддръжници на Саакашвили организираха шествие в центъра на Киев с искане за освобождаването му и импийчмънта на Порошенко. Акцията протича мирно, без намеса на полицията. По-рано организаторът Иван Слободянюк заяви, че по негова преценка към шествието вече са се присъединили 10 000 души, съобщава ТАСС. Той обаче предупреди, че е имало опити да се попречи на акцията. Според кореспондент на телевизия \"Нюз уан\", редом с участниците в \"Марша за импийчмънт\" се формира още една колона. Те също се обявяват за поддръжници на \"Движение на новите сили\", но участниците в акцията ги смятат за провокатори. Около хиляда полицаи и военни гарантират сигурността по време на акцията, съобщи Оксана Блишчик, пресаташе на киевската полиция. Бившият грузински президент Саакашвили беше губернатор на украинската Одеска област, но това лято беше лишен от гражданство, припомня АП. Той може да бъде екстрадиран в родината си, където е издирван по обвинение в злоупотреба със служебно положение.", "date": "2017.12.10", "title": "Протести в Киев! Хиляди привърженици на Саакашвили поискаха оставката на Порошенко"}
{"url": "http://pik.bg/%D0%B2%D1%80%D1%8A%D1%87%D0%B2%D0%B0%D1%82-%D0%BD%D0%BE%D0%B1%D0%B5%D0%BB%D0%BE%D0%B2%D0%B8%D1%82%D0%B5-%D0%BD%D0%B0%D0%B3%D1%80%D0%B0%D0%B4%D0%B8-%D0%B7%D0%B0-2017-%D0%B3%D0%BE%D0%B4%D0%B8%D0%BD%D0%B0-news711122.html", "text": "Нобеловите награди за 2017 г. ще бъдат официално връчени в неделя. Церемонията по получаването на наградата за мир по традиция се провежда в норвежката столица Осло. Тази година носител на престижното отличие е Международната кампания за забрана на ядреното оръжие. Тя впечатли Нобеловия комитет с работата си за привличане на вниманието върху катастрофалните хуманитарни последици от използването на ядрени оръжия. Останалите призове се раздават в Стокхолм. Паричната равностойност на отличието за всяка категория е близо 950 000 евро.", "date": "2017.12.10", "title": "Връчват Нобеловите награди за 2017 година"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%B0%D0%BC%D0%B8%D0%BE%D0%BD-%D0%B0%D0%B2%D0%B0%D1%80%D0%B8%D1%80%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news711140.html", "text": "Временно движението при км 54 на АМ \"Тракия\" в посока Бургас се осъществява в изпреварващата лента поради аварирал камион. Това съобщиха от пресцентъра на Агенция \"Пътна инфраструктура\". Участъкът е сигнализиран с необходимите пътни знаци.", "date": "2017.12.10", "title": "ОТ ПОСЛЕДНИТЕ МИНУТИ! Камион аварира на \"Тракия\""}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-9-%D0%BF%D1%80%D0%B8%D1%87%D0%B8%D0%BD%D0%B8-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%BE-%D0%B4%D0%B0-%D0%BF%D0%B8%D0%B5%D1%82%D0%B5-%D0%BB%D0%B8%D0%BC%D0%BE%D0%BD%D0%B5%D0%BD%D0%B0-%D0%B2%D0%BE%D0%B4%D0%B0-news711095.html", "text": "Помага на храносмилането Лимонът е важен източник на пектинови фибри, които са важни за дебелото черво, затова чаша лимонова вода всяка дава важен тласък на храносмилателната система. Помага срещу обезводняване Векове преди енергийните напитки, лимоновата вода се е използвала за ефикасно лечение на дехидратацията. Когато се изпотите, губите електролити и лимонът заедно с водата помагат за възстановяването на техния баланс в тялото. Полезна за очите Като цитрусов плод, лимонът е пълен с витамин С и антиоксиданти, които помагат срещу замъгляването на зрението. Лимонът е добър приятел на черния ви дроб Освен че изчиства токсините като повишава функцията на ензимите, цитрусовата киселина в лимоните помага за разпръскването на вредните бактерии там. Важен източник на калий Мнозина знаят, че калий се набавя лесно от бананите, но сега вече знаете, че го има и в лимоните. Редовната консумация на лимонова вода помага за правилното функциониране на сърцето, мозъка и бъбреците. Укрепва организма при настинка Благодарение на високото съдържание на витамин С, личонът защитава от вирусни инфекции и засилва дейността на отслабналата имунна система. Бори се с възпалението Освен по конкретни поводи, в тялото ви има и хронични възпалителни процеси, с които лимонът се бори, намалявайки нивото на киселинност в организма. Поддържа нивото на рН Веднъж усвоена в кръвта, лимоновата вода има алкален ефект и балансира нивото на рН, намалявайки опасността от висок холестерол и диабет. Ускорява обмяната на веществата Ако искате да свалите някой килограм, лимоновата вода е верен съюзник, тъй като засилва метаболизма и утолява глада.", "date": "2017.12.10", "title": "ПОЛЕЗНО! 9 причини задължително да пиете лимонена вода"}
{"url": "http://pik.bg/%D1%81%D0%B5%D0%BA%D0%B8%D1%80%D0%B0-%D1%81%D0%BC%D0%B5%D1%82%D0%BA%D0%B0%D1%82%D0%B0-%D0%B7%D0%B0-%D0%BF%D0%B0%D1%80%D0%BD%D0%BE-%D1%81%D0%BA%D0%B0%D1%87%D0%B0-%D0%B0%D0%BA%D0%BE-%D1%81%D1%82%D0%B5-%D1%81%D0%B8-%D0%BE%D1%81%D1%82%D1%8A%D0%BA%D0%BB%D0%B8%D0%BB%D0%B8-%D0%B1%D0%B0%D0%BB%D0%BA%D0%BE%D0%BD%D0%B0-news711071.html", "text": "От следващата зима клиентите на \"Топлофикация\", които са остъклили и включили балконите си към кухни и стаи от жилището, ще плащат повече за парно. Причината е, че отоплителният обем на апартамента ще бъде увеличен с този на балкона, който е прибавен към прилежащото жилищно помещение. Фирмите за дялово разпределение и представители на \"Топлофикация\" и на етажната собственост в сградата ще бъдат длъжни при годишно отчитане на уредите за изготвяне на изравнителните сметки да засекат и изчислят допълнителните отопляеми обеми, получени при преустройството на жилищата и включване на остъклените балкони. Това е записано в промените на Закона за енергетиката. Проектът се подкрепя и от омбудсмана Мая Манолова, Федерацията на потребителите и Комисията за защита на потребителите. Отопляемият обем на апартаментите се използва за определяне на дела от сградната инсталация, който трябва да платят отделните домакинства във входа. Самата енергия от инсталацията на блока ще се измерва точно в началото на отопляемия сезон и няма да се изчислява по формули, които не дават точни справедливи стойности. Това ще бъде извършено от фирмите за дялово разпределение заедно с представител на \"Топлофикация\". След това дружеството ще е длъжно да подпише индивидуален договор с всеки собственик на апартамент. Домакинствата, които не се отопляват с парно и не ползват топла вода, подгрявана от теца, могат да не подписват договор с \"Топлофикация\". Енергията за \"сградната инсталация\" за техните жилища ще се плаща от самото дружество, се казва още в проекта. Количествата топлина за отопление и за битово горещо водоснабдяване в абонатната станция ще се определя според показанията на основните топломер и водомер и на допълнителен топломер, включен в кръга на отоплителната система или в кръга за топлата вода. Така фирмите и топлофикацията няма да могат да прехвърлят към сметките за топла вода част от енергията за отопление.", "date": "2017.12.10", "title": "Секира! Сметката за парно скача, ако сте си остъклили балкона"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B1%D0%B5%D0%B7-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%B0%D1%82%D0%B0-%D0%B5%D0%BF%D0%BE%D0%BF%D0%B5%D1%8F-%D0%B4%D0%BD%D0%B5%D1%81-%D0%B5%D0%B4%D0%B2%D0%B0-%D0%BB%D0%B8-%D1%89%D0%B5%D1%88%D0%B5-%D0%B4%D0%B0-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news711157.html", "text": "На площад \"Възраждане\" в Плевен президентът Румен Радев прие строя и поздрави представителните блокове от Националната гвардейска част по повод на 140 години от Плевенската епопея. Това е началото на тържествената заря-проверка - кулминация на честването на годишнината от освобождението на Плевен, което преминава под патронажа на президента. Битката за Плевен се превърна в прелом, без който днес едва ли щеше да съществува България, каза президентът по време на тържествената заря-проверка. 140 години ни делят от онзи мразовит ден, в който европейските вестници прогърмяха: \"Плевен падна\". Малцина осъзнаваха истинското значение на тази новина. Плевен падна, за да се прероди България. След пет месеца на кървава обсада руските и румънските войни записаха едни от най-важните страници в историята на освободителната Руско-турска война. Тази война, която разтърси най-дълбоките и привидно непоклатими геополитически пластове на тогавашна Европа. Тя се превърна в прелом, без който България днес едва ли щеше да съществува на политическата карта. Ако има нарицателно за героизъм и саможертва, извисило се редом до свещения връх Шипка, това е името на Плевен, каза Радев. Той заяви, че днес наричаме обсадата на града епопея. По думите му победата е била заплатена с костници и братски могили навсякъде из плевенския край. Тук подвигът беше ежедневие. Оттук тръгна онзи път, преминал през София и Шейново, за да достигне до османската столица и да възвести свободата. Скъпи плевенчани, обръщам се към вас с думи на благодарност, защото вие съхранявате спомена за онези кървави дни, достойно и с чувство за дълг. Вашият град продължава да бъде истински мемориал на героите от войната. Когато историята надживее очевидците, поела по невидимия, но нездрав мост на народната памет и когато това се предаде на следващите поколения след тях, причината може да бъде само една – истинска, неподправена, народна признателност и преклонение към хилядите войни, дошли от далечни земи, за да отдадат живота си за нашата българска свобода, каза държавният глава. Ние знаем много добре, че нашата свобода не е получена даром. Героизмът и саможертвата на нашите възрожденци, на априлци, на българските опълченци и войни по бойните поля и по скалистите върхове на бащината земя са безценен урок по национално достойнство. Техният подвиг ние няма да забравим. Поклон пред загиналите за свободата българска. Да пребъде България“, каза държавният глава. По идея на общината след зарята беше представен осемминутен светлинно-звуков спектакъл, посветен на историческата победа при Плевен на 10 декември 1877 година. До параклиса-мавзолей \"Свети Георги Победоносец\" са разположени над 110 осветителни тела, които в съчетание със звуци и видеоизображения пресъздадоха драматични моменти от Руско-турската освободителна за България война - трите кръвопролитни щурма за Плевен, обсадата на града, капитулацията на армията на Осман паша и победоносния изход на войната, след която на картата на Европа се завръща свободна България. Днешният ден започна със Съборна Света литургия, която бе отслужена от четирима митрополити - Плевенския митрополит Игнатий, Ловчанския митрополит Гавраил, Западноевропейския митрополит Антоний и Смоленския митрополит Исидор в храма \"Света Параскева\". След това пред параклиса-мавзолей \"Св. Георги Победоносец\" бе отслужена панихида и бяха поднесени венци и цветя в памет на загиналите за освобождението на България, а в театър \"Иван Радоев\" бе представен концерт-спектакъл под мотото \"Плевен помни\". За участие в честванията дойдоха вицепремиерът и министър на отбраната Красимир Каракачанов, министърът на правосъдието Цецка Цачева, Парламентарна делегация от Съвета на федерацията и Държавната дума на Руската федерация, народни представители, посланиците на Русия - Анатолий Макаров, на Румъния - Йон Гъля, на Република Беларус - Владимир Воронкович, официални делегации от Москва и Ростов на Дон, Русия, и Николаев, Украйна, от Руското историческо общество.", "date": "2017.12.10", "title": "Румен Радев: Без Плевенската епопея днес едва ли щеше да съществува България"}
{"url": "http://pik.bg/%D0%B2%D0%B8%D1%82%D0%BE%D1%88%D0%B0-%D0%BE%D1%81%D1%82%D0%B0%D0%BD%D0%B0-%D0%BD%D0%B0-7-%D0%BC%D0%B8%D0%BD%D1%83%D1%82%D0%B8-%D0%BE%D1%82-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D0%BF%D0%BE%D0%B1%D0%B5%D0%B4%D0%B0-news711135.html", "text": "Верея завърши 1:1 при домакинството си на последния в класирането на Първа професионална лига Витоша (Бистрица). Гостите дори могат да съжаляват, че не стигнаха до първата си победа за сезона, тъй като водеха до 84-ата минута. Срещата започна доста нервно и за двата отбора, като до петата минута Геори Андонов и Петко Цанков вече бяха получили жълти картони. Постепенно Верея заигра по-добре и често беше в половината на Витоша, но в 32-ата минута Ивайло Лазаров откри за гостите, след като намери мрежата от далечна дистанция. В 38-ата минута Витоша можеше да поведе с два гола, но Румен Гьонов нацели напречната греда след шут от далеч. След почивката Верея отново беше по-добрият отбор на терена. В 63-ата минута удар от паднало положение на Исмаил Иса беше спасен от Михаил Иванов, а четири минути по-късно Здравко Илиев засече центриране с глава, но топката излетя встрани, пише \"Новспорт\". Така се стигна до 84-та минута, когато след разбъркване в наказателното поле Домовчийски отбеляза на празна врата след изчистване на Иванов. По този начин тимът на Верея остава на шестото място в класирането, а отборът на Витоша е последен във временото класиране на шампионата.", "date": "2017.12.10", "title": "Витоша остана на 7 минути от историческа победа"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-news711158.html", "text": "Министър-председателят на Израел Банямин Нетаняху заяви, че няма да бъде поучаван от Реджеп Тайип Ердоган, след като президентът на Турция подложи на критики еврейската държава през последните дни, предава Ройтерс. „Ердоган атакува Израел. Не съм свикнал да получавам уроци по морал от лидер, който бомбардира селата на кюрдите в собствената си Турция, който затваря журналисти, който помага на Иран да заобикаля международните санкции и който помага на терористите, включително в Газа и който убива невинни хора“, заяви Нетаняху в Париж по време на съвместна пресконференция с френския президент Еманюел Макрон.", "date": "2017.12.10", "title": "НАПРЕЖЕНИЕТО РАСТЕ! Нетаняху отговори на Ердоган"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BD%D0%B0%D1%80%D0%B5%D1%87%D0%B5-%D0%B8%D0%B7%D1%80%D0%B0%D0%B5%D0%BB-%E2%80%9E%D1%82%D0%B5%D1%80%D0%BE%D0%B8%D1%80%D1%81%D1%82%D0%B8%D1%87%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B8-%E2%80%9E%D1%83%D0%B1%D0%B8%D0%B5%D1%86-%D0%BD%D0%B0-%D0%B4%D0%B5%D1%86%D0%B0%E2%80%9C-news711104.html", "text": "Президентът на Турция Реджеп Ердоган нарече Израел „терористична държава“ и „убиец на деца“ в своя реч пред шестия конгрес на „Партията на справедливостта  и развитието“ в турския град Сивас, съобщава вестник Dunya. Освен това Ердоган подложи на критики решението на президента на САЩ Доналд Тръмп да признае Йерусалим за столица на Израел. Турският лидер е заявил, че от Анкара настояват Тръмп да отмени решението си, като е изразил намеренията си да обсъди въпроса за Йерусалим на предстоящата си среща с президента на Русия Владимир Путин. На 7 декември Путин и Ердоган проведоха телефонен разговор, в който основна тема бе решението на американския президент за Йерусалим. Тогава двамата лидери изразиха безпокойството си във връзка с потенциалните негативни последствия от тази стъпка за процеса на мирно разрешаване на палестино-израелския конфликт.", "date": "2017.12.10", "title": "Президентът на Турция нарече Израел „тероирстична държава“ и „убиец на деца“"}
{"url": "http://pik.bg/%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%BE%D1%82-%D0%BF%D0%BB%D0%B5%D0%B2%D0%B5%D0%BD-%D0%BA%D0%BD%D1%8F%D0%B7-%D0%BD%D0%B8%D0%BA%D0%B8%D1%82%D0%B0-%D0%B4%D0%BC%D0%B8%D1%82%D1%80%D0%B8%D0%B5%D0%B2%D0%B8%D1%87-%D1%80%D0%BE%D1%81%D1%82%D0%BE%D0%B2%D1%81%D0%BA%D0%B8%D0%B9-%D0%B5-%D0%B0%D0%B2%D1%82%D0%BE%D1%80-%D0%BD%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B0%D1%82%D0%B0-%D1%84%D1%80%D0%B0%D0%B7%D0%B0-%D1%87%D0%B5-%D1%80%D0%BE-news711036.html", "text": "Княз Никита Дмитриевич Ростовский е автор на уникалната фраза, че неговата родина е България, но неговото отечество е Русия. Това каза Румен Петков, член на Инициативния комитет за отбелязване на 140-ата годишнина от Освобождението на Плевен, по време на връчването на почетен знак на Министерство на отбраната на княз Никита Дмитриевич Ростовский, който е в Плевен по негова покана . \"На днешния ден в Плевен, нашите две държави, които толкова много обичаме, се срещат“, каза Румен Петков. Той честити празника на Плевен и приветства с добре дошъл княз Никита Дмитриевич Ростовский. „Един човек, чийто жизнен път е пряко свързан с нашата страна. Самият той е роден в София“, каза Румен Петков. По думите му дядото на княза е с пряко отношение с Освобождението на България. Вицепремиерът Красимир Каракачанов пък връчи почетен знак на Министерство на отбраната на Република България на княз Никита Дмитриевич Ростовский. Княз Никита Дмитриевич Ростовский е роден през 1935 г. в София. Потомък е на руския кнажески род Рюриковичи. Родителите му избягали от Русия по времена болшевишката революция в София.", "date": "2017.12.10", "title": "Румен Петков от Плевен: Княз Никита Дмитриевич Ростовский е автор на уникалната фраза, че родината му е България, но отечеството му е Русия"}
{"url": "http://pik.bg/%D0%B7%D0%B0-%D0%B4%D0%B0%D0%BC%D0%B8%D1%82%D0%B5-%D0%BD%D0%B0-%D0%BA%D0%B0%D0%BA%D1%8A%D0%B2-%D0%B3%D1%80%D0%B8%D0%BC-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%B0%D0%BB%D0%BE%D0%B6%D0%B8%D0%BC-%D1%81%D0%BF%D0%BE%D1%80%D0%B5%D0%B4-%D1%87%D0%B5%D1%80%D1%82%D0%B8%D1%82%D0%B5-%D0%BD%D0%B0-%D0%BB%D0%B8%D1%86%D0%B5%D1%82%D0%BE-%D0%BD%D0%B8-news711059.html", "text": "По принцип на овалното лице отива всичко, но експертите съветват да нанасяш ружа върху най-изпъкналата част на скулите и нежно да го прелееш със специална четка за руж. Ако пък имаш кръгло лице, трябва да нанесеш ружа първо върху най-изпъкналата част на скулите, а след това и в посока към косата. Ако пък имаш квадратно лице, е най-добре да нанесеш ружа с вертикални движения към най-изпъкналата част на скулите – започваш на няколко сантиметра далеч от носа и движиш четката към слепоочията. Забрави за ботокса и филърите, ако имаш малки устни, е достатъчно да знаеш няколко трика, които ще ги направят визуално по-пищни. Избягвай тъмните цветове и използвай гланц. Друг трик е да поставиш по-светъл нюанс червило в средата на устните, а краищата им да са с по-тъмен цвят, по този начин ще създадеш омбре ефект. Ако пък имаш големи устни, но не искаш да ги направиш още по-големи, избягвай гланца, матовите цветове и течните червила. Контурирането на лицето стана изключително модерно през последните години и редица гримьори се кълнат, че това е тайната за перфектната визия. Ако искаш да подчертаеш чертите си, използвай крем за контуриране в зоните около скулите, под челюстта, върху челото и носа. За нежен завършек използвай хайлайтър, пудра за контуриране, бронзант или матиращ руж с естествен нюанс. Според експертите, когато подчертаваме скулите, изглеждаме по-млади, затова не бива да нанасяш продукта за контуриране твърде ниско – трябва да е точно върху скулите ти. Колкото до контурирането на носа, то се прави с три линии – в средата е по-светлата, а отстрани има две по-тъмни. Експертите казват, че колкото по-близо са нанесени външните две линии, толкова по-тънък ще изглежда носът ти. А колкото по-отдалечени са, т.е. когато средната линия е по-широка, толкова по-широк ще изглежда носът. Гримът не бива да се слага безраборно по лицето. Той задължително трябва да бъде съобразен с индивидуалните черти, за да ги допълни, подчертае и разкраси. Професионалните гримьори ето какво ни съветват: Имаш големи очи? Честито! Големите очи се смятат за изключително красиви, освен това могат лесно да бъдат смалени оптически или да им се придаде по-голям драматизъм, ако желаеш, пише дама. бг. Ако искаш да направиш очите си по-малки, избягвай по-светлите цветове като бяло, слонова кост или пастелните нюанси. Черните сенки със сигурност ще ти помогнат да ги направиш визуално по-малки. Експертите препоръчват да заложиш на черното, морскосиньото и тъмнокафявото – цветове, които са любими и на актрисата Ема Стоун, която е известна с големите си очи. От другата страна на монетата стоят онези дами, които имат малки очи. За да увеличиш визуално очите си, трябва да избягваш тъмните цветове и особено матовите сенки. Използвай светли и блестящи сенки и много спирала, за да направиш очите си по-големи и изразителни. Певицата Тейлър Суифт, която няма много големи очи, често прибягва до блестящите сенки, за да ги уголеми оптически.", "date": "2017.12.10", "title": "ЗА ДАМИТЕ! На какъв грим трябва да заложим според чертите на лицето ни"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D1%81-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B2-%D0%BB%D0%BE%D0%BD%D0%B4%D0%BE%D0%BD-news711066.html", "text": "Премиерът Бойко Борисов ще бъде на работно посещение в Лондон по покана на британския министър-председател Тереза Мей утре. Борисов и Мей ще обсъдят възможностите за по-широко сътрудничество между двете страни в сферата на сигурността и управлението на миграционните потоци. Ще бъде разгледан и потенциалът на търговско-икономическите отношения между България и Обединеното кралство. Посещението на българския премиер в британската столица е продължение на разговорите, който двамата лидери проведоха в Талин през октомври.", "date": "2017.12.10", "title": "ПЪРВО В ПИК! Премиерът Борисов на важна среща с Тереза Мей в Лондон"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%BE%D1%82%D0%BE-%D0%BB%D0%B5%D1%82%D0%B8%D1%89%D0%B5-%E2%80%9E%D0%BB%D1%83%D1%82%D1%8A%D0%BD%E2%80%9C-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%BB%D0%BD%D0%B8%D1%8F-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6-news711068.html", "text": "Всички полети от и до лондонското летище „Лутън“ бяха отложени заради силния снеговалеж над британската столица, съобщава РИА Новости, като се позовава на изявление на управата на летището. „Всички полети временно са прекратени. Очаква се подонвяването им не по-рано от около 13:30 часа. За справка се свържете с авиокомпанията си“, се посочва в изявлението. По-рано за отмяна на полети заради лошите метеорологични условия съобщиха и от управата на летището в Бирмингам.", "date": "2017.12.10", "title": "Затвориха лондонското летище „Лутън“ заради силния снеговалеж"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%E2%80%9E%D0%B7%D0%B0%D0%BA%D0%BE%D0%BF%D1%87%D0%B0%E2%80%9C-%D0%B4%D0%B2%D0%B0%D0%BC%D0%B0-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80%D0%B8-news711041.html", "text": "Полицията във Враца е задържала двама наркодилъри, съобщава Конкурент, като се позовава на информация на ОД на МВР. В ж.к. „Дъбника“ вчера малко след 17:10 часа за проверка са били спрени Г.Н. и В.Г от Враца. На земята край двамата са били открити сгъвки зелена листна маса, която е дала положителна проба като канабис. Г.Н. и В.Г. са задържани за 24 часа в ареста. Срещу тях е образувано досъдебно производство.", "date": "2017.12.10", "title": "Полицията във Враца „закопча“ двама наркодилъри"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-32-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D0%B1%D0%B8%D0%BB%D0%BE-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%BE%D1%81%D1%82%D1%80%D0%B0%D0%B2%D0%B0-news711060.html", "text": "Земен трус с магнитуд 3,2 по скалата на Рихтер е било регистрирано в района на чешкия град Острава, Северна Моравия, съобщава ТАСС, като се позовава на информация на директора на Геофизическия институт към Националната академия на науките на Чехия Алейш Шпичек. Няма информация за пострадали. „Трусът се отнася към най-силните, които е имало в този регион – разясни Шпичек. – Толкова силни земетресение в района на Острава се случват веднъж на десет години“. Уточнява се, че земетресението е било регистрирано около 4:00 часа днес средно европейско време (б.р 5:00 часа българско време). Епицентърът е бил на около пет километра под земята в района на Острава. В Чехия най-често земетресения стават в района на Карлови Вари, Западна Чехия. Ежегодно там се регистрират няколо десетки труса с магнитуд над 3 по Рихтер.", "date": "2017.12.10", "title": "Трус! Земетресение с магнитуд 3,2 по Рихтер е било регистрирано в района на Острава"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B4%D0%B6%D0%B8%D0%BD%D0%BE-%D0%B1%D0%B8%D0%B0%D0%BD%D0%BA%D0%B0%D0%BB%D0%B0%D0%BD%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B5%D0%B4-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D1%86%D1%8F%D0%BB%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D1%85%D1%80%D0%B8%D1%81%D1%82%D0%B8%D0%BD%D0%B0--news710978.html", "text": "Джино Бианкалана, който бе обвинен от Христина Гоцева от Чикаго, че я е \"ужилил\" с 500 долара, намира дом за нея и цялото й семейство в Чикаго, обзавежда го с лични мебели и техника, а с бившата му съпруга Дейна записват детето им на училище, когато преди няколко години цялото семейство заминава за Щатите със зелена карта! Цялата истина за отношенията между Гоцева и Бианкалана, разкрива пред ПИК бащата на Джино - Жоро Ташев. Припомняме, че в петъчния епизод на \"Биг Брадър\" Гоцева и Теменужка Колева, жената на и банкови измами за милиони долари Георги Мартов - Мицубишито, обявиха съквартиранта за измамник, завлъкъл половината Чикаго с пари. \"Знам много добре случая с Христина Гоцева! Когато Джино за пръв път се прибра в България след 18 години, и се върна тук обратно, след време му се обадиха от БГ, че този човек Яник (съпруга на Гоцева) и семейството му са получили зелена карта и ще идват в Чикаго, ако може да им помогне, да му намери работа. Явно в България не сте наясно - за да получиш жилище тук, трябва да имаш кредитна история, да имаш шофьорска книжка, която да доказва твоята идентичност и прочие... Джино дойде при мен и ми каза: \"Тате, не може да ги оставиме на улицата, аз ги познавам\". Казах му \"Ок, българи са, защо да не им помогнеш!\". Взе им апартамент под наем на свое име, защото, както ви казах, те нямаше как да получат такъв\", разказа Жоро Ташев. Жилището обаче се отдавало необзаведено и не разполагало с абсолютно никакви удобства. \"Джино изнесе от нашата къща една червена кожена гарнитура и им я даде. Изнесе спалня, шкафчета, маса, един плазмен телевизор и им обзаведе апартамента. Тогава синът ми все още беше с Дейна. Двамата съдействаха да запишат детето на тази Христина на училище\", продължава Ташев. По отношение на думите на Динко Вълев, че Джино Бианкалана е завлякъл бившата си жена Дейна със 100 хиляди долара, баща му каза следното: \"В Америка за измама с 250 долара, те прибират в полицията. Измама над 1000 долара, това вече се числи за федерално престъпление. Над 10 хиляда долара не можеш да внесеш в банката кеш, защото системата е свързана с ФБР и трябва да докажеш всеки долар, как си го спечелил. Да не говориме 100 хиляди долара! Тук е държавата на законите! Затова и хората, които говорят срещу сина ми, ще отговарят през закона!\".", "date": "2017.12.10", "title": "ЕКСКЛУЗИВНО! Бащата на Джино Бианкалана проговори пред ПИК! Вижте цялата истина за Христина, \"ужилена\" от сина му с $ 500 "}
{"url": "http://pik.bg/%D0%BF%D1%80%D0%B0%D0%B7%D0%BD%D0%B5%D0%BD%D1%81%D1%82%D0%B2%D0%B0-%D0%B8%D1%80%D0%B0%D0%BA-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0-%D1%81-%D0%B2%D0%BE%D0%B5%D0%BD%D0%B5%D0%BD-%D0%BF%D0%B0%D1%80%D0%B0%D0%B4-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D1%81%D0%B8-%D0%BD%D0%B0%D0%B4-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news711047.html", "text": "Ирак отбелязва с военен парад в Багдад победата си над „Ислямска държава“, съобщава Reuters, цитирани от Фокус. Премиерът на страната Хайдер ал Абади обяви вчера окончателна победа над джихадистката групировка, след като иракските сили изтласкаха последните бойци от зоната на границата със Сирия, три години след като „Ислямска държава“ завзе една трета от територията на Ирак. По-рано руската армия обяви победата над екстремистите в съседна Сирия, където Москва подкрепя сирийските правителствени сили.  Премиерът обяви 10 декември за национален празник. Парадът не се излъчва наживо и само националните медии имат позволението да присъстват. Няколко иракски хеликоптера със знамена прелетяха вчера над Багдад в подготовка за победния парад.", "date": "2017.12.10", "title": "Празненства! Ирак отбелязва с военен парад победата си над „Ислямска държава“"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D1%8E%D0%B4%D0%BC%D0%B8%D0%BB%D0%B0-%D0%B7%D0%B0%D1%85%D0%B0%D0%B6%D0%B0%D0%B5%D0%B2%D0%B0-%D0%B1%D0%B8%D0%BB%D0%B0-%D0%B2-%D0%BB%D1%83%D0%B4%D0%BD%D0%B8%D1%86%D0%B0-news711102.html", "text": "Безспорно Людмила Захажаева е сред най-колоритните образи в „Биг Брадър“ и обича повече да коментира околните, отколкото да разкрива себе си. Често засягана за възрастта си, тя продължава мълчаливо да избягва въпроса какво е работила, преди да се пенсионира. Оказва се, че Захажаева има стаж в руска психиатрия, където не била пациент, а специализиран работник. Людмила завършила художествената академия в Санкт Петербург и била доказан портретист. По онова време кандидатствала и в няколко театрални училища, където също я приели, но родителите ѝ не ѝ позволили да учи за артистка, защото не било толкова престижно. След академията, отново по тяхно настояване, рускинята продължила да следва дефектология - пeдaгoгичecĸa нayĸa зa paзвитиeтo, възпитaниeтo и oбyчeниeтo нa дeцaтa, cтpaдaщи oт paзлични нeдocтaтъци. Завършвайки, попаднала в психиатрия, където работила известно време и покрай стажа си там се запознала с бащата на дъщеря си. Двaмaтa ce cpeщнaли пpи oбмeн нa ĸaдpи в тoгaвaшния CCCP. Maлĸo cлeд paждaнeтo нa Aлбeнa Byлeвa пpeз 1975 г. pycĸинятa eмигpиpaлa ĸъм Бългapия пo любoв. Hяĸoлĸo гoдини пo-ĸъcнo oбaчe любoвтa мeждy двaмaтa cъпpyзи ce изпapила и Захажаева отгледала щерка си сама. После си намерила друг партньор и тъкмо стабилизирала живота си, когато заболяла тежко. Риалити героинята се намирала буквално между живота и смъртта, а връщането ѝ на този свят лекарите определили като истински мeдицинcĸи фeнoмeн. Рускинята имала нелечима болест на дихателните пътища, която ескалирала и довела до спирането на дишането ѝ. По време на престоя си в болница Людмила изпадала в клинична смърт и в продължение на около 20 минути била по-скоро умряла, отколкото жива. Въпреки проблемите с белите дробове Захажаева все още е страстна пушачка, а част от битките, които води със съквартирантите си в най-звездната къща в България, са именно провокирани от недостига на цигари. Устатата рускиня обаче демонстрира спортен дух, като неотдавна разяри брадърите, споделяйки, че дори е подобрила световния рекорд на Стефка Костадинова, скачайки цели 2 метра и 40 сантиметра.", "date": "2017.12.10", "title": "ЕКСКЛУЗИВНО В ПИК И \"РЕТРО\"! Людмила Захажаева била в лудница  "}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D0%B2-%D1%85%D0%B8%D1%82%D1%80%D0%B8%D0%BD%D0%BE-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D1%80%D0%B0%D0%B7%D0%BF%D0%B8%D1%81%D0%B0%D0%BD%D0%BE%D1%82%D0%BE-%D0%BA%D0%B0%D1%82%D0%BE-%D0%B7%D0%B0%D0%BA%D0%BE%D0%BD%D0%B8-%D0%B8-%D0%BC%D0%BE-news711070.html", "text": "В Хитрино държавата направи повече от това, което има разписано като закони и морални правила. Това каза пред журналисти Николай Нанков, министър на регионалното развитие и благоустройството . „Първата грижа и отговорност на държавата е публичната инфраструктура, а в Хитрино държавата осигури финансов ресурс не само за еднократни помощи, но и за въстановяване на щетите по частните собствености, визирам къщи и други постройки, без стопански такива, отделно от това държавата доста адекватно, още в дните след трагедията, освен осигурявайки финасовия ресурс, знаете - 5-те милиона лв, осигури кандидатстване по европейски фондове и Община Хитрино разработва проекти. Отделно държавата осигури възстановяване веднага на публичната инфраструктура - държавна соственост“, заяви министър Нанков. Той посочи за пример и държавната помощ за Община Хитрино, за няколко ключови обекта, свързани с пътната и водната инфраструктура, като рехабилитацията на 9-километровата отсечка от третокласния път Тимарево-Струйно. „През цялата 2017 година държавата, и с финансов ресурс, и с възможността, която осигури на Общината да кандидатства за евросредства, направи не малко. Винаги може и повече, но държавата ще си влезе в ролята и, когато говорим за разходване на публичен ресурс, това, което се убеждавам и уверявам от ръководството на Общината, е, че ресурсът наистина се разходва целеосъобразно“, коментира министър Нанков. Той посочи, че не трябва събития като трагедията от преди 1 година в Хитрино да разединяват хората. „Не трябва да остава горчивият вкус, че има субективно разпределение на средствата. Затова съм тук и ще разговарям с хората, за да чуя техните претенции, затова е Общественият съвет. Нито Общината, сама по себе си, нито кметът, нито Общинският съвет, нито държавата би могла да удовлетвори в по-добра и обективна степен потребностите на хората от един Обществен съвет. Мисля че по най-добрия начин един подобен съвет може да отреагира и да задоволи нуждите на пострадалите“, каза още министър Нанков. Министърът на регионалното развитие и благоустройството Николай Нанков е на посещение в село Хитрино по повод навършването на една година от експлозията на цистерни с газ пропан-бутан в населеното място, при която 7 души загинаха, а 29 бяха ранени.", "date": "2017.12.10", "title": "Министър Николай Нанков: В Хитрино държавата направи повече от разписаното като закони и морални правила"}
{"url": "http://pik.bg/%D1%81%D0%BD%D0%B5%D0%B6%D0%BD%D0%B0-%D0%B1%D1%83%D1%80%D1%8F-%D0%B2%D1%80%D1%8A%D1%85%D0%BB%D0%B5%D1%82%D1%8F-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news711055.html", "text": "Полетите бяха временно преустановени на летището в Бирмингам, заради обилния снеговалеж. Екипи разчистват пистите и се очаква по-късно летището да бъде отворено. Проблеми с полетите изпитват и на летището в Манчестър и в Белфаст в Северна Ирландия. Много сняг падна в по-голямата част от Обединеното кралство. Най-тежко са засегнати централна Англия, Уелс и части на Шотландия. Южните части на Англия, включително Лондон, се очаква да бъдат брулени по-късно днес от силни ветрове със скорост от около 120 километра в час, дъжд и сняг. В югозападна Англия и Уелс 2500 домакинства останаха без ток. От метеорологичната служба предупредиха, че се очакват сериозни проблеми за обществения транспорт. Гражданите, пътуващи с лични автомобили, особено в северните и централните части на Англия, бяха предупредени да са подготвени за всякакви ситуации, като се снабдят с топли дрехи, храна, вода и медикаменти. На места в Шотландия и Уелс температурите могат да паднат до минус 14 градуса.", "date": "2017.12.10", "title": "Снежна буря връхлетя Британските острови"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BD%D1%8F%D0%BA%D0%BE%D0%BB%D0%BA%D0%BE-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D1%83%D1%82%D1%80%D0%B5-news711054.html", "text": "„Софийска вода” временно ще прекъсне водоснабдяването в някои части на столицата на 11 декември 2017 г. (понеделник), съобщиха от пресцентъра на водоснабдителното дружество, цитирани от Фокус. се налага спиране на водоподаването от 10:00 до 16:00 часа на клиентите на „Софийска вода”, живеещи в района на жк. „Овча купел“ 2 - бл. 3 и бл. 4. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: между бл. 3 и бл. 4. се налага спиране на водоподаването от 10:00 до 18:00 часа на клиентите на „Софийска вода”, живеещи в района  по бул. „Цар Борис III“ от ул. „Чучулига“ до бул. „Тодор Каблешков“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Цар Борис III“ ъгъла с ул. „Чучулига“. се налага спиране на водоподаването от 9:00 до 17:00 часа на клиентите на „Софийска вода”, живеещи в района по бул. „Симеоновско шосе“ от ул. 50 до ул. „Околовръстен път“, ул. „Куила“, ул. „Босилек“ №55А. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Симеоновско шосе“ ъгъла с ул. „Босилек“. се налага спиране на водоподаването от 10:00 до 22:00 часа на клиентите на „Софийска вода”, живеещи в района по ул. „Евлия Челеби“ от бул. „Никола Петков“ до ул. „Дамяница“, ул. „Сияйна“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Евлия Челеби“ ъгъла с ул. „Борован“. се налага спиране на водоподаването от 10:00 до 18:00 часа на клиентите на „Софийска вода”, живеещи в района на бул. „Никола Мушанов“ №114. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Никола Мушанов“ №114. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2017.12.10", "title": "Важно! Няколко района на столицата остават без вода утре"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-84-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BF%D1%83%D0%BD%D0%BA%D1%82%D0%B0-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D1%82%D0%B2%D0%BE-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-news711057.html", "text": "84 населени пункта в Украйна са останали без електричество заради силно влошените метеорологични условия над страната, съобщава УНИАН, като се позовава на Държавната служба на Украйна за извънредни ситуации Уточнява се, че без електричество са останали 43 населени пункта в Лвовска област, както и 41 населени пункта в Закарпатска област. Екипи работят по възстановяването на енергоснабдяването в тези райони.", "date": "2017.12.10", "title": "Бедствие! 84 населени пункта в Украйна останаха без електричество заради лошото време"}
{"url": "http://pik.bg/%D1%82%D1%80%D0%B8-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D0%BF%D0%BE%D1%82%D0%BE%D0%BF%D0%B0-%D0%B2-%D0%BC%D0%B8%D0%B7%D0%B8%D1%8F-%D1%85%D0%BE%D1%80%D0%B0%D1%82%D0%B0-%D0%BF%D0%BB%D0%B0%D1%87%D0%B0%D1%82-%D0%B7%D0%B0%D0%B1%D1%80%D0%B0%D0%B2%D0%B5%D0%BD%D0%B8-%D1%81%D0%BC%D0%B5-news711056.html", "text": "Преди три години Мизия постада тежко от наводнение. Хората се чувстват забравени, а пари са получили само да разчистят руините на къщите си, съобщи Би Ти Ви. От дома на Детелина Кръстева вече нищо не е останало. Къщата им е имала четири стаи, таванска стая, а сега – голо небе. Никой не дойде да види, поне да види какво е станало, от кметството дори”, казва тя. „Ако имаше държава, щеше да има поне малко грижи за тоя народ, но виждам, че за некои има. В Хитрино гледам вече правят къщи, ние не искахме изцяло да ни направят, ма поне една стая, коридор и баня, само това на нас, пенсионерите ни беше достатъчно. Ние все едно, че сме, особено в Северозапада, все едно, че сме забравени от Господ”, допълва Детелина. Язовирите наблизо са все още опасни и все така не са ремонтирани. „Получихме 3000 лева, които ги дадох да изчистим. Аз си направих организацията да дойдат фадромите”.", "date": "2017.12.10", "title": "Три години след потопа в Мизия! Хората плачат: Забравени сме"}
{"url": "http://pik.bg/%D0%BA%D1%80%D0%B0%D0%B4%D0%B5%D1%86-%D1%80%D0%B0%D0%B7%D0%B1%D0%B8-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%B5%D0%BD-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D0%BA%D1%80%D0%B8%D0%B2%D0%BE%D0%B4%D0%BE%D0%BB-%D0%B7%D0%B0%D1%80%D0%B0%D0%B4%D0%B8-%D1%86%D0%B8%D0%B3%D0%B0%D1%80%D0%B8-%D0%B8-100-%D0%BB%D0%B2-news711042.html", "text": "Хранителен магазин в Криводол е бил разбит в нощта срещу събота, съобщава Конкурент, като се позовава на бюлетина на полицията във Враца. Посочва се, че от обекта са били откраднати цигари и монети на обща стойност около 100 лв. По случая е образувано досъдебно производство.", "date": "2017.12.10", "title": "Крадец разби хранителен магазин в Криводол заради цигари и 100 лв"}
{"url": "http://pik.bg/%D1%82%D0%B0%D0%B9%D0%BD%D0%B0%D1%82%D0%B0-%D0%B4%D0%B8%D0%B5%D1%82%D0%B0-%D0%BD%D0%B0-%D0%B1%D1%80%D0%B8%D0%B6%D0%B8%D1%82-%D0%BC%D0%B0%D0%BA%D1%80%D0%BE%D0%BD-news711108.html", "text": "Първата дама на Франция Брижит Макрон може и да е на 64 години, но много по-млади дами биха завидели на начина, по който изглежда. Тя определено има фигура, която според някои специалисти се постига само с много спорт и строга диета. Признание за младоликия си вид Макрон получи и от самия американски президент Доналд Тръмп, затвърдил се като ценител на женската красота през годините. „Вие сте в толкова добра форма“, възкликна той на официалното си посещение във Франция преди няколко месеца. Оказва се обаче, че тайната на Макрон не е в приема на какви ли не зелени фрешове, салати и суперхрани, а в нещо далеч по-просто. Според главния готвач на Елисейския дворец Брижит единствено се старае да яде поне 10 вида различни плодове и зеленчуци всеки ден, като същевременно не се лишава от вино и сирене, когато ѝ се приискат. В интервю за прочуто френско списание той обяви, че семейство Макрон са традиционалисти, що се отнася до храната. Харесват френски ястия с продукти, които се доставят от места на не повече от 100 км от Париж и с подправки и билки от градините на резиденцията. По думите на готвача виното и сирената отново са в менюто, след като преди това са били извадени от него от президента Никола Саркози. За тях настоявала именно г-жа Макрон. От обслужващия персонал в президентската резиденция разкриват, че Брижит хапвала в малки количества, но много често. Закусвала обилно, като сутрин консумирала обилно количество сухари с най-различни сирена и плод по избор. През деня хапвала предварително приготвени плодови салати, като избягвала наличието на грозде и банани в тях, защото не действали добре на стомаха ѝ. Обядвала най-често лучена супа, а за вечеря хапвала отново салата, сирена и понякога леко месо или риба. Пиела повече вино, отколкото вода, и била истински ценител на алкохолната напитка. Познавала сортовете само по уханието и със затворени очи и колекционирала бутилки от всички краища на страната. „Червеното вино гори най-много калории. След това е розето, което обаче не е чак толкова подходящо за зимните месеци“, споделя самата г-жа Макрон. „Обичам да ям шоколад. Все пак произлизам от семейство с история в производството на най-прочутото сладкарско изделие по света. Това, което със сигурност знам от моите предци – изкусни майстори на шоколади, е, че белият е най-калоричен. Млечният има и добри съставки, но трябва да се хапва в малки количества. Препоръчвам натуралния, защото е на 70% какаова основа“, казва първата дама на Франция.", "date": "2017.12.10", "title": "Тайната диета на Брижит Макрон  "}
{"url": "http://pik.bg/%D0%B2%D0%B8%D0%B6%D1%82%D0%B5-%D1%81%D0%B5%D0%B4%D0%B5%D0%BC%D1%82%D0%B5-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D0%BF%D0%BE-%D0%BA%D0%BE%D0%B8%D1%82%D0%BE-%D1%81%D0%B5-%D1%80%D0%B0%D0%B7%D0%BB%D0%B8%D1%87%D0%B0%D0%B2%D0%B0%D1%82-%D0%B4%D0%BE%D0%B1%D1%80%D0%B8%D1%82%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%BE%D1%82-%D0%BA%D1%83%D1%87%D0%BA%D0%B8%D1%82%D0%B5-news711061.html", "text": "Казват, че жените се делят на две категории - кучки и добри момичета. Кучката е тази, която успява да те завъртят на пръста си, пише дама.бг. Тя е тази, която винаги постига това, което иска. Тя е тази, след която тичаш... Доброто момиче... е различно. То е момичето, което обикновено не забелязваш. То е момичето, готово да обърне гръб на целия свят, за да бъде с теб. То е момичето, което наистина мисли за теб. То е и момичето, което.. 1. Винаги забелязва, когато лъжеш. Въпреки това избира да ти даде втори шанс. Избира да приеме, че си имал причина да постъпиш по този начин. Избира да повярва в теб. Но дори когато не казва нищо, вижда и разбиражвсичко. 2. Има по-приятни неща за правене от това да ти бъде \"на повикване\". Но въпреки това го прави. Там е, когато ѝ се обадиш. Там е, когато си слаб и имаш нужда някой да ти върне увереността в теб самия. Там е, когато поискаш от нея да бъде там. Дори да ѝ се иска в този момент да я някъде другаде. 3. Не е толкова силно, колкото изглежда. Не е толкова силно, на колкото се прави. Не е толкова силно, колкото ти се иска. И всъщност именно затова не показва слабостта си - защото искаш от нея да е силна, да се справя сама... да не те ангажира. И тя умело играе тази роля. Макар по-често това наистина да е само роля. 4. Се чувства виновно по-често, отколкото трябва. Чувства се виновно за неща, за които няма никаква вина. Чувства се виновно, че не успява да те задържи при себе си. Чувства се виновно, че не си щастлив с нея. И не разбира, че проблемът не е в това, че не си щастлив с нея. Проблемът е, че си напълно щастлив, когато не си истински обвързан с нея. Или с когото и да било, освен със себе си. 5. Фантазира за бъдеще с теб. Дори когато казва, че е съгласна да забавите темпото, дори когато не ти противоречи в опитите си да я убедиш да живее за мига и да не мисли за утре (макар да съзнава, че думите ти са просто бягство от отговорност и обвързване), тя си представя бъдеще с теб. Представя си го и вярва в него - толкова силно, че за нея това да сте истински заедно не е просто фантазия, а обещана от бъдещето реалност. 6. Полага истински усилия за връзката ви. Опитва се да ти даде свободата, която искаш, и в същото време - да бъде жената, с която искаш да се обвържеш. Или която си мисли, че би избрал, когато решиш да се обвържеш. И тя се старае. Истински се старае да бъде такава жена. Старае се... заради теб. 7. Не е такова с всеки мъж. Доброто момиче, което е влюбено в теб, не е толкова толератно към всеки. Не е толкова търпеливо към всеки. Не е толкова грижовно с всеки. Просто... за нея ти не си всеки.", "date": "2017.12.10", "title": "Вижте седемте признака, по които се различават добрите момичета от кучките"}
{"url": "http://pik.bg/%D1%85%D0%B8%D1%82%D1%80%D0%B8%D0%BD%D0%BE-%D0%BC%D0%B8%D0%B7%D0%B8%D1%8F-%D0%B1%D0%B8%D1%81%D0%B5%D1%80-%D0%B2%D1%81%D1%8F%D0%BA%D0%BE-%D1%87%D1%83%D0%B4%D0%BE-%D0%B7%D0%B0-%D1%82%D1%80%D0%B8-%D0%B4%D0%B5%D0%BD%D0%B0---%D0%BD%D0%B0%D1%88%D0%B8%D1%8F%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D1%8A%D1%82%D0%B5%D0%B2%D0%BE%D0%B4%D0%B5%D0%BD-%D0%BF%D1%80%D0%B8%D0%BD%D1%86%D0%B8%D0%BF-%D0%B0-%D0%BA%D0%BE%D0%B9-%D1%89%D0%B5--news711079.html", "text": "Една година измина от трагедията в Хитрино. На 10 декември 2016 г. товарен влак с газ дерайлира и избухна на влизане в селото. Загинаха 7 души , а 29 бяха ранени. Причината - превишена скорост. Едва ли някой го е забравил. Бяха разрушени десетки къщи и прекършени много човешки съдби. Станалото никой не може да го поправи. Въпросът е какво се случи за тази една година. Къде отидоха отпуснатите ще посрещнат празниците в осигурените от държавата фургони. По стародавна и най-удобна позиция ще бъдат обвинени политиците. Че си гледат в пъпа, замерят се с компромати и отдавна са забравили как живее народът. Това е така. Истина е, че по нашите географски ширини принципът \"всяко чудо за три дни\" е пътеводен. Всички удобно забравят, последствията остават само за потърпевшите. За съжаление у нас трагедиите станаха доста чести. Да си спомним Мизия, която на почти 33 млн. лв. от дарения, държавния бюджет и по линия на европейските фондове. Тъжна е равносметката. Построени са нови 10 къщи, 14 все още се изграждат. Ремонти се правят на други. Но нито едно семейство не се е завърнало в дома си. Някои вероятно 2 август 2014 г. бе залята от приливна вълна. Загинаха двама души. Много къщи бяха разрушени. Ами Бисер, който бе удавен на 6 февруари 2012 г. след скъсване на дига на язовир \"Иваново\". 11 човека загинаха тогава. И още колко трагедии ще трябва да продължа да изброявам? И дали черната статистика ще спре до тук? Едва ли. Безхаберието е двустранно. Хората плачат за загиналите си близки и разрушените си домове и имат право да проклинат и държавата, и вселената в безсилието си. Но мнозина са тези, които най-безскрупулно използват чуждата трагедия за лични облаги. И това най-ясно се формулира от кмета на Хитрино Нуридин Исмаил, който казва: \"", "date": "2017.12.10", "title": "Хитрино, Мизия, Бисер... Всяко чудо за три дена - нашият национален пътеводен принцип! А кой ще поеме вината?"}
{"url": "http://pik.bg/%D1%81%D0%BD%D0%B5%D0%B6%D0%BD%D0%B0%D1%82%D0%B0-%D0%B1%D1%83%D1%80%D1%8F-%D0%BA%D0%BE%D1%8F%D1%82%D0%BE-%D0%BF%D1%80%D0%B5%D0%BC%D0%B8%D0%BD%D0%B0-%D0%BF%D1%80%D0%B5%D0%B7-%D0%B4%D1%8A%D0%BB%D0%B1%D0%BE%D0%BA%D0%B8%D1%8F-%D1%8E%D0%B3-%D0%BD%D0%B0-%D1%81%D0%B0%D1%89-%D1%81%D0%B5-%D0%BD%D0%B0%D1%81%D0%BE%D1%87%D0%B2%D0%B0-%D0%BD%D0%B0-%D1%81%D0%B5%D0%B2%D0%B5%D1%80-news711025.html", "text": "ABC News, цитирана от \"Фокус\". Снежната буря, която премина през Дълбокия юг на САЩ и затрупа части от Северна Каролина и Вирджиния, се насочва на север, като затрудни трафика и прекъсна електроснабдяването на хиляди домакинства, предаде Синоптиците предупреждават за опасност от поледици. В събота на места в Минесота натрупа покривка от 35 см, в Северна Каролина покривката достигаше 30 см. В северозападните части на Джорджия паднаха 25 см снеговалежи. 18 см сняг е натрупал в Алабама и Мисисипи. Аварийни екипи успяха да възстановят електроподаването към 37 000 домакинства в Северна Каролина, но 2000 домове остават без ток. Над 334 000 домакинства са натъмно в Джорджия, Алабама, Мисисипи и Луизиана. Властите във Вирджиния пък съобщават за стотици пътни инциденти, причинени от поледиците. На международното летище в Атланта в петък и събота бяха отменени 1600 полета.", "date": "2017.12.10", "title": "Снежната буря, която премина през Дълбокия юг на САЩ, се насочва на север"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BA%D0%B8%D0%BF%D1%8A%D1%80%D1%81%D0%BA%D0%B8%D1%82%D0%B5-%D1%82%D1%83%D1%80%D1%86%D0%B8-%D1%81%D0%B0-%E2%80%9E%D1%81%D1%8A%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%E2%80%9C-%D0%BD%D0%B0-%D1%80%D0%B0%D0%B7%D0%B4%D0%B5%D0%BB%D0%B5%D0%BD%D0%B8%D1%8F-%D0%BE%D1%81%D1%82%D1%80%D0%BE%D0%B2-%D0%BA%D0%B8%D0%BF%D1%8A%D1%80-news711067.html", "text": "Кипърските турци са „съсобственици“ на разделения остров Кипър. Това заяви турският президент Реджеп Ердоган в интервю за гръцкия седмичник To Vima, цитиран от Фокус. Турският лидер каза още, че преговорите ще се провалят, ако те бъдат възприемани по друг начин. „Кипърските турци никога няма да бъдат понижени до статута на малцинство, както искат кипърските гърци, на острова, където те са съсобственици – категоричен е Реджеп Ердоган. - Преговорите са обречени на неефективност, ако няма промяна във възприемането, че кипърските турци са политически равнопоставени“.", "date": "2017.12.10", "title": "Ердоган: Кипърските турци са „съсобственици“ на разделения остров Кипър"}
{"url": "http://pik.bg/%D0%BD%D0%B5-%D1%81%D0%B5-%D0%BF%D0%BE%D0%B4%D1%81%D1%82%D1%80%D0%B8%D0%B3%D0%B2%D0%B0%D0%B9%D1%82%D0%B5-%D0%BA%D1%8A%D1%81%D0%BE-%D0%B4%D0%BD%D0%B5%D1%81-%D0%BF%D0%BE-%D0%B4%D0%BE%D0%B1%D1%80%D0%B5-%D1%81%D0%B8-%D0%BA%D1%83%D0%BF%D0%B5%D1%82%D0%B5-%D0%B1%D0%B8%D0%B6%D1%83%D1%82%D0%B0-news711006.html", "text": ". Изострят се възприятията ни към дреболиите, появява се желанието за критикуване на ближния. Много лесно се реагира моментално дори на най-незначителните несъответствия и дреболии. Хората като цяло са по-практични, рационални и трезво мислещи. Време, в което човек се замисля за своето здраве и за режима си на хранене. Уязвима е кожата и храносмилателната система. Днес по лунният календар е ден на индийският бог Ганеша, който предпазва от опасности, носи щастие и късмет. Според преданията този бог е авторът на “Махабхарата”, който е стоял зад гърбовете на мъдреците, които са я писали подобно на нашата библия. Ден на висшата небесна мъдрост, тайните знания и тяхното разумно използване. Добър ден за медитация върху сакрални символи, мандали, карти таро. Подходящо време за прояви на щедрост и за предаване на опит и знания. А съгласно християнската традиция, през този лунен ден Бог изпратил Гаврил да занесе святата вест на Дева Мария. Време, когато пред човек се откриват широки перспективи за достигане до щастието. Препятствията, които застават пред вас, не са големи проблеми, а служат само един вид за тренажор. Необходимо е да видите положителната страна на всичко, което се случва с вас. Добре е да проявите своята щедрост и великодушие, да направите подарък на някого, дори нещо дребно да е. Избягвайте излишното натоварване със спорове и конфликти. Не трябва да се рискува, защото това може да повлече след себе си много непредсказуеми и неуправляеми събития. Пазете си нервите и здравето. Не трябва също така да се претоварвате физически и емоционално. Заболявания появили се днес са доста опасни. Добър знак е да намерите дребни монети с герба нагоре. Единственият лунен ден, когато употребата на сладко е желателна и всячески се приветства. Също употребявайте повече зеленчуци, изобщо растителна храна в големи количества. Не трябва да се предприема нищо ново, никакви действия, от които да очаквате успех или наслада. Препоръчва се да се посветите на дома и домашната работа. – Не се подстригвайте много късо! Може след подстрижката в този ден да придобиете нещо ново, но също така може да се сдобиете с няколко излишни килограма. - Благоприятно е за покупки на дрехи и украшения, за неща доставящи удоволствие. – В съня си ще видите символи, които ще ви помогнат да разберете в коя част от своята Душа трябва да внесете светлина и радост. Опирайки се на символите на вашия сън, нужно е да видите къде постоянно допускате грешки и кое ви пречи да усетите пълноценно радостта от битието. Сънищата само на разсъмване имат значение. Слонът Ганеш със счупени бивни - Хората, родени в 22-ри лунен ден се явяват носители на огромна мъдрост и множество тайни знания. От тях излизат добри учители, философи, които могат да разшифроват забравените свещени символики, да разберат различните свещени текстове и да проникнат в дълбочина на духовното учение. Ако такъв човек не се развива духовно, може да стане твърд консерватор, който не е в състояние да възприеме нищо ново и постоянно ще е сигурен в своята правота и ще спори. Често родените в този ден, доживяват до дълбока старост, при това запазват отлична памет и бистър ум. Имат всички шансове за успех. Ключът към този успех е постоянното саморазвитие. Умеят да виждат това, което другите не виждат. Често са способни да предскажат бъдещето. Дълголетници, като през тези дълги години трябва да донесат полза на много хора.", "date": "2017.12.10", "title": "Не се подстригвайте късо днес, по-добре си купете бижута"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B7%D0%B5%D1%82%D1%8F%D1%82-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%B0-%D0%BC%D0%B0%D0%BD%D0%B5%D0%B2%D0%B0-%D1%81%D1%8A%D0%B4%D0%B5%D0%BD-%D0%B7%D0%B0-%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%BE-%D0%B2-%D0%B0%D0%B2%D1%81%D1%82%D1%80%D0%B8%D1%8F---%D1%80%D1%83%D1%88%D0%B8-%D0%B4%D0%BE%D0%BC%D0%B0-%D0%B2%D0%B8%D1%82%D0%B3%D0%B5%D0%BD-news710667.html", "text": "Скандалният бивш шеф на Дома \"Видгенщайн\" във Виена Борислав Петранов отново напира към апетитния шефски пост, след като 12 години управлява институцията и си навлече гнева на цялата българска и австрийска културна общественост. Освен това в края на този период от 2002 до 2013 г. е съден за плагиатство във Виена от Златка Бойчева за откраднатия неин спектакъл по пиеси да Дарио Фо, изигран в Пловдив и, естествено в австрийската столица. Това научи ПИК от отлично информирани източници за новите попълзновения на Петранов към Дома \"Витгенщайн\". През двата му мандата неговото присъствие там бе ознаменувано с изгонването на дружеството \"Приятели на Дом \"Видгенщайн\", в което членуват видни австрийски учени и интелектуалци, посветили работата си и на българо-австрийските културни връзки, както и научно-изследователския институт. И в двата случая причините са неизвестни, но запознати твърдят, че след като начело на тази институция са били хора като Христо Друмев, Владко Мурдаров, Владимир Владигеров, а научният институт е бил ръководен от Вера Мутафчиева и акад. Гюзелев, Петранов е изглеждал като истинско недоразумение за тамошните и нашите капацитети. Дългогодишният чиновник влиза в този знаменит дом през задния вход като протеже от времето на царската власт и зет на тогавашния зам.-министър на културата Явор Милушев в пълен конфликт на интереси, измествайки такава авторитетна на това поприще личност, каквато е проф. Пенка Ангелова. Тъй като е ясно, че вторият му мандат е проблематичен, покойният министър Божидар Абрашев го уволнява и само два дни по-късно отново го назначава на поста. Петранов не се свени да се представя като режисьор, актьор, театровед, театрален историк и още какво ли не и под това прикритие дори работи като разпоредител във виенски театър, където всъщност къса билетчета. Освен това твърди, че е завършил финанси и кредит и има три специализации. Бил е зам.-директор на театър “Зад Канала”, зам.-директор и драматург на Пловдивския театър, началник на Протокола на Министерството на културата, изпълнителен директор на фонд “Култура” и е написал книгата за историята на българския театър “Българската Нора.” А в Дома \"Витгенщайн\" е оставил рушаща се сграда, обидени и прокудени учени и творци и дори е сколасал да обиди бившия министър на културата Вежди Рашидов с просташки коментари във Фейсбук, което не му е попречило да се снима с него по време на посещението му там като официално лице. Запознати твърдят, че Петранов не се свени да оскърбява държавата, която години наред го храни на различни постове, но изглежда това е негова семейна традиция, тъй като с обидна ирония за България се изказва и майката на съпругата му - актрисата Цветана Манева. В обилно интервю тя обяснява, че дъщеря ѝ не работи заради държавния пост на мъжа си, но не изпитва носталгия, както и самата тя, макар да не е била далеч от родината си. \"Но не вярвам, че България е най-предпочитаното място за когото и да било\", върти гнусливо нос бившата народна актриса. Българската културна общественост е в шок от евентуалната възможност представителят на това родолюбиво семейство Борислав Петранов отново да се катапултира в Дома \"Витгенщайн\". Още повече, че е допуснат до конкурса, макар правилата да не допускат повече от два мандата на такъв пост. Посветените обаче са категорични, че чиновникът с творчески уклон не може да спечели по честен път такъв конкурс, а само по втория начин. И дебело подчертават, че каквито и вреди да е нанесъл на българо-австрийските културни отношения, не може да има нищо по-страшно от присъдата за плагиатство за един творец, а опозорен по този начин човек не може да представлява българската държава където и да било в страната, камо ли по света.", "date": "2017.12.10", "title": "РАЗКРИТИЕ НА ПИК! Зетят на Цветана Манева съден за плагиатство в Австрия - руши Дома \"Витгенщайн\" и резили институцията насред Виена"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%BE%D1%87%D0%B0%D0%BA%D0%B2%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B4%D0%B0-%D1%81%D1%82-news711009.html", "text": "Министърът на отбраната на Израел Адвигор Либерман изрази надежда, че идва краят на насилствените протести на палестинците срещу решението на президента на САЩ Доналд Тръмп да признае Йерусалим за столица на Израел, съобщава Reuters, цитирана от Фокус. „Надеждата ни е, че обстановката скоро ще се успокои и ще се върнем към нормалния живот без бунтове и насилие“, коментира Либерман. Насилие избухна в Газа за трети пореден ден в отговор на оповестеното в сряда решение на Тръмп, с което той преобърна поддържаната с десетилетия политика на Вашингтон спрямо Близкия изток. При въздушни удари на израелската армия вчера загинаха двама палестински бойци. Ударите бяха в отговор на няколко изстреляни от Ивицата Газа ракети, които паднаха в Израел в петък.", "date": "2017.12.10", "title": "Министърът на отбраната на Израел очаква протестите на палестинците заради Йерусалим да стихнат"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D1%81%D0%B2%D0%B5%D1%89%D0%B5%D0%BD%D0%B8%D1%8F%D1%82-%D0%B2%D0%B8%D1%82%D0%BB%D0%B5%D0%B5%D0%BC-%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0%D1%82-%D0%B2%D1%8A%D0%B2-%D1%84%D1%80%D0%BE%D0%BD%D1%82%D0%BE%D0%B2%D0%B0-%D0%BB%D0%B8%D0%BD%D0%B8%D1%8F-%D0%B2%D0%BE%D0%B4%D0%B8-%D1%81%D0%B5-%D0%B8%D1%81%D1%82%D0%B8%D0%BD%D1%81%D0%BA%D0%B0-%D0%B2%D0%BE%D0%B9%D0%BD%D0%B0-news710993.html", "text": "Кризата заради Ерусалим се ожесточава. В окупираните от Израел палестински територии се води истинска улична война, с жертви и десетки ранени, съобщава Би Ти Ви. Не стихват и протестите сред мюсюлманите, както и острите коментари по целия свят за решението на Доналд Тръмп да обяви Ерусалим за столица на Израел. Жертвите по последна информация са 4, ранените са близо 300, съобщиха палестинските здравни власти. Нощта също беше напрегната. Ракети летяха от Газа към израелската територия, в отговор израелските самолети нанесоха удари по цели на \"Хамас\". Вследствие на въздушните удари двама души са загинали. Размириците по улиците на Ерусалим, Западния бряг и Газа продължават. Бунтът на палестинците не приключва с Деня на гнева. Борбата ще е дълга, а войната наближава, това казват хората в един от най-размирните градове на западния бряг – Витлеем. Главна улица е превърната във фронтова линия. От едната страна са израелските власти. От другата страна е по-опасно. Млади мъже и дори момчета хвърлят камъни и коктейли \"Молотов\" по израелците. В отговор на камъните, хвърлени по тях, израелските власти отвърнаха със стотици гранати със сълзотворен газ и гумени патрони.", "date": "2017.12.10", "title": "УЖАС В ЙЕРУСАЛИМ! Свещеният Витлеем е превърнат във фронтова линия, води се истинска война"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B7%D0%B0%D1%80%D1%8F-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BF%D0%BE-%D0%BF%D0%BE%D0%B2%D0%BE%D0%B4-140-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%B0%D1%82%D0%B0-%D0%B5%D0%BF-news710998.html", "text": "прессекретариата на държавния глава Президентът Румен Радев ще участва в тържествената заря-проверка по повод 140 години от Плевенската епопея, съобщиха от . Тържествена проверка-заря ще се проведе на днес от 18.00 часа на площад „Възраждане“ в Плевен.", "date": "2017.12.10", "title": "Президентът ще участва в тържествената заря-проверка по повод 140 години от Плевенската епопея"}
{"url": "http://pik.bg/%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D1%8F%D1%82-%D0%BE%D1%82-%E2%80%9E%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-2017%E2%80%9C-%D0%BF%D1%80%D0%B5%D1%82%D1%8A%D1%80%D0%BF%D1%8F-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B7%D0%B0-%D0%BF%D1%80%D0%B8%D1%81%D0%B0%D0%B6%D0%B4%D0%B0%D0%BD%D0%B5-%D0%BD%D0%B0-%D1%81%D1%8A%D1%80%D1%86%D0%B5-news710999.html", "text": "Победителят от „Евровизия 2017“ Салвадор Собрал препърпя операция за присаждане на сърце, предаде португалската медия RTP, цитирана от БГНЕС. Интервенцията  е била извършена на 8 декември. Лекарите увериха, че трансплантацията е минала успешно. Сега изпълнителят трябва да премине през дълга процедура на рехабилитация. Собрал беше приет в реанимацията в края на септември. Тогава певецът отмени всичките си концерти и обяви, че слиза от сцената заради проблемите си със сърцето. На тазгодишния конкурс на „Евровизия“ в Киев Собрал изпълни на португалски песента Amar Pelos Dois (\"Любовта стига за двама\"), която бе високо оценена както от журито, така и зрителите и спечели конкурса.", "date": "2017.12.10", "title": "Победителят от „Евровизия 2017“ претърпя операция за присаждане на сърце"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D1%80%D1%83%D1%82%D0%B8%D1%85%D0%B0-%D0%B4%D0%BE%D0%BC%D0%B0-%D0%BD%D0%B0-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0---%D0%BF%D1%80%D0%B8%D0%BC%D0%B0%D1%82%D0%B0-%D0%BD%D0%B5%D1%85%D0%B0%D0%B5%D0%BB%D0%B0-%D1%87%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0%D0%BB%D0%B8-%D0%B1%D0%B0%D1%89%D0%B8%D0%BD%D0%B8%D1%8F%D1%82%D0%B0--news711098.html", "text": "Багери и строителни машини сринали до основи бащината къща на Лили Иванова в Кубрат. От родния ѝ дом, намиращ се на пъпа на малкото градче, вече нямало и следа. Примата с лека ръка загърбила спомените и паметта на родителите си, позволявайки на мястото на постройката, за която те хвърлили целия си живот и всичките си спестявания, да изникне търговски център. След като от кметството ѝ съобщили, че се налага имотът да бъде съборен, защото е нестопанисван, а с годините е станал опасен за минувачите, певицата не възроптала срещу решението на общината и не изявила желание да направи основен ремонт. Обяснили ѝ, че има вариант да я компенсират с апартамент или да си запази терена, използвайки го по свое собствено усмотрение. Лили преценила, че смисъл да запази корена си в Кубрат не намира и продала мястото на голяма фирма, която имала апетит към него. В момента някогашната родна къща на примата била заменена от огромна постройка, гласена за търговски център. В близост до нея пък пустеела друга сграда, вдигната навремето за партиен дом. Още тогава жителите на цял Кубрат таяли завист към фамилията на Иванова, която щяла да бъде привилегирована да дели почти общ двор със седалището на ЦК на БКП. И до ден-днешен местните не уважавали особено гласовитата си съгражданка заради апатията ѝ към умиращия край. Обидно им било още, че рядко правела концерти в Кубрат, омаловажавайки най-преданата си публика. В града вече не си спомняли как изглеждала и добре че се появявала по телевизията, за да я видят. За сметка на това ясно си спомняли детските ѝ години. Като малка бъдещата мегазвезда най-обичала да играе в китния двор на джамията, издигаща минарето си в непосредствена близост до вече несъществуващата ѝ бащина къща. И в далечното детство на примата преобладаващото население в Кубрат било турско, а децата, с които дружала, принадлежали към мюсюлманския етнос. В игрите с тях Лили научила почти перфектен турски език, който обаче днес използвала рядко. Близки до нея казват, че при малкото си срещи с Ахмед Доган говорела с него на майчиния му език.", "date": "2017.12.10", "title": "САМО В ПИК И \"РЕТРО\"! Срутиха дома на Лили Иванова - примата нехаела, че превърнали бащинията й в Кубрат в търговски център"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B5-%D0%B7%D0%B0%D1%82%D0%B2%D0%BE%D1%80%D0%B5%D0%BD-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BF%D1%80%D0%BE%D1%85%D0%BE%D0%B4%D0%B0-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%8A%D1%82%D0%B5%D0%BD-%D0%B8-news711017.html", "text": "Временно затворен за движение е Прохода на Републиката, съобщава пред радио Фокус-Велико Търново говорителят на Областна дирекция на МВР Марияна Христова. Причината е тежък пътен инцидент, станал в района село Пчелиново, Старозагорска област. Два ТИР-а са катастрофирали. От ОДМВР все още не уточняват дали има пострадали. Към момента са въведени обходни маршрути – леките автомобили се пренасочват през прохода Шипка, а тежкотоварните изчакват. Снимки: Би Ти Ви", "date": "2017.12.10", "title": "От последните минути! Временно е затворен за движение Прохода на Републиката заради пътен инцидент (СНИМКИ)"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BC%D0%B0%D0%BB%D1%8A%D0%BA-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BA%D1%8A%D1%89%D0%B0-%D0%B2-%D1%81%D0%B0%D1%89-news711002.html", "text": "Двама човека са загинали, а други двама са ранени, след като малък едномоторен самолет се вряза в къща в Сан Диего, Калифорния, съобщи CBS. Според информацията, на борда на самолета е имало четирима човека. Малко след като самолетът е излетял, пилотът е съобщил за проблеми с двигателя, след което е направил опит да върне машината на летището. Самолетът обаче не е успял да избегне аварията при кацането. По време на инцидента в къщата не е имало хора.", "date": "2017.12.10", "title": "Двама загинали и двама ранени, след като малък самолет се вряза в къща в САЩ"}
{"url": "http://pik.bg/%D0%B2-%D1%8F%D0%BF%D0%BE%D0%BD%D0%B8%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D0%B8%D1%85%D0%B0-%D0%BA%D0%B0%D1%82%D0%BE-%E2%80%9E%D0%B2%D0%B0%D0%B6%D0%BD%D0%B0-%D1%81%D1%82%D1%8A%D0%BF%D0%BA%D0%B0%E2%80%9C-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0%D0%B4-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B2-%D0%B8%D1%80%D0%B0%D0%BA-news710995.html", "text": "Японският външен министър Таро Коно определи като „важна стъпка“ победата над „Ислямска държава“ в Ирак, която бе обявена вчера от премиера на страната Хайдар ал Абади. Това съобщава РИА Новости, цитирани от Фокус. „Иракският министър-председателя обяви освобождението на всички територии в Ирак от „Ислямска държава“. Считаме, че това е важна стъпка за установяването на мир и стабилност в страната и изказваме нашите поздравления“, се посочва в изявлението на Коно. „Народът на Ирак е способен да предприеме усилия за разрешаване на вътрешните си проблеми, които усилия се основават на конструктивен диалог и недопускане разпространението на радикални течения“, подчерта още първият дипломат на Япония.", "date": "2017.12.10", "title": "В Япония определиха като „важна стъпка“ победата над „Ислямска държава“ в Ирак"}
{"url": "http://pik.bg/%D1%81%D0%B8%D0%BB%D0%BD%D0%B8%D1%82%D0%B5-%D0%B2%D0%B5%D1%82%D1%80%D0%BE%D0%B2%D0%B5-%D0%BA%D0%BE%D0%B8%D1%82%D0%BE-%D1%80%D0%B0%D0%B7%D0%BF%D0%B0%D0%BB%D0%B2%D0%B0%D1%85%D0%B0-%D0%BF%D0%BE%D0%B6%D0%B0%D1%80%D0%B8-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B4%D0%B0-%D1%81%D1%82%D0%B8%D1%85%D0%B2%D0%B0%D1%82-news711004.html", "text": "AFP, цитирана от \"Фокус\" Силните ветрове, които подсилваха природните пожари в американския щат Калифорния, започнаха да стихват, предаде . След петдневна огнена обсада някои калифорнийци вече се завърнаха в домовете си, за да инспектират щетите. Стихията принуди стотици хиляди хора да се евакуират и унищожи над 850 сгради, включително мултимилионни имения. Властите съобщават за един смъртен случай, причинен от природните пожари, бушуващи на територията между райони северно от Лос Анжелис до областта на Сан Диего. Поривите на вятъра, достигащи скорост от 95 км в час, които подклаждаха огъня до събота, в неделя започнаха да стихват, но опасността остава заради сухото време.", "date": "2017.12.10", "title": "Силните ветрове, които разпалваха пожари в Калифорния, започнаха да стихват"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B0%D0%BD%D0%B8%D0%B5%D0%BB-%D0%BF%D0%B5%D1%82%D0%BA%D0%B0%D0%BD%D0%BE%D0%B2-%D0%B7%D0%B0%D0%BA%D1%8A%D1%81%D0%B0-%D1%81%D1%8A%D1%81-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BB%D1%83%D0%B4%D0%B8%D1%8F-%D1%80%D0%B5%D0%BF%D0%BE%D1%80%D1%82%D0%B5%D1%80-%D0%BB%D1%8F%D0%B3%D0%B0-%D0%BF%D0%BE%D0%B4-%D0%BD%D0%BE%D0%B6%D0%B0-%D0%B7%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0-news710061.html", "text": "Даниел Петканов е закъсал със здравето и скоро ще трябва да се подложи на операция. Лудия репортер на Милен Цветков засега все още стиска зъби, защото не иска да се разделя дори и за ден с манекенката Александра Богданска, за която се ожени във \"ВИП Брадър\", но хирургическата интервенция е неизбежна, съобщава светското предаване на ПИК TV \"Жълтите новини\". Петканов има ядове с рамото си. Последния път, в който репортерът извадил раменна става бил точно на сватбата му в къщата на Биг Брадър. Тъй като този проблем вече се е превърнал в рецидив, се налага операция - същата, на каквато се подложи и дъщерята на Гала, Мари, преди два месеца. Иначе еуфорията от семейния живот тресе яко влюбения Даниел. Още повече, че в момента брадърът е на вълна \"Нов дом\". Петканови са си харесали апартамент, в който планират много скоро да се нанесат. Налагали се обаче някои ремонтри дейности преди да станат новодомци. В последните седмици миската от Благоевград доста често навестява офиса на съпруга си, а именно сградата на Нова телевизия до летището. Любовните хормони яко тресат семейството, видяха фотографите на \"Жълтито новини\". Дори и на работното място на Петканов младоженците си налитат в страстни прегръдки, милувки и целувки. Снимките са правени няколко дни преди столицата да бъде затрупана от сняг, а от ноемврийските температури Александра изобщо не се бои - дори и в студените месеци пърха край мъжа само по летни сандалки и ефирни тоалетчета. Джипът \"Субару Форестър\", който репортерът на Милен Цветков шофира повече от две-три години, вече играе ролята на семейна кола. След края на работния ден на Петканов, с жена му се натовариха на японския автомобил, а следващата им спирка се оказа един от магазините на столичен хипермаркет, от който си тръгнаха с алкохолни покупки.", "date": "2017.12.10", "title": "САМО В ПИК! Даниел Петканов закъса със здравето! Лудия репортер ляга под ножа за операция на... (ПАПАРАШКИ СНИМКИ + ВИДЕО)"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%D0%B5%D1%81-%D0%BD%D0%B0-%D1%81%D1%8A%D1%80%D0%B1%D0%B8%D1%8F-news711003.html", "text": "Greek Reporter, цитиран от \"Фокус\". Гръцкият премиер Алексис Ципрас и неговите колеги от България и Румъния обещаха да подкрепят кандидатурата за членство в ЕС на Сърбия, като заявиха, че това ще увеличи стабилността на Балканите, предаде Ципрас даде това обещание на втората четиристранна среща на върха между Гърция, България, Румъния и Сърбия, която се проведе в Белград. Лидерите се договориха със сръбския президент да подобрят търговските, енергийните и транспортни връзки между четирите страни. Той каза, че „Сърбия повече не може да стои извън европейското семейство“ и добави, че е нужно сътрудничество за укрепването на мира и стабилността на Балканите. Гръцкият премиер коментира също скорошните изказвания на турския президент Реджеп Тайип Ердоган, който поиска предоговаряне на Лозанския договор от 1923 г., регулиращ отношенията между Гърция и Турция. Ципрас каза, че на Балканите можем да живеем спокойно единствено чрез сътрудничество, солидарност и спазване на международното право и спогодби, включително Лозанския договор.", "date": "2017.12.10", "title": "Гърция ще подкрепи кандидатурата за членство в ЕС на Сърбия"}
{"url": "http://pik.bg/%D0%B3%D0%BE%D0%B4%D0%B8%D0%BD%D0%B0-%D1%81%D0%BB%D0%B5%D0%B4-%D1%83%D0%B6%D0%B0%D1%81%D0%B0-%D0%B2-%D1%85%D0%B8%D1%82%D1%80%D0%B8%D0%BD%D0%BE-%D0%BA%D0%B0%D0%BA-%D1%81%D0%B5-%D1%85%D0%B0%D1%80%D1%87%D0%B0%D1%82-%D0%BF%D0%B0%D1%80%D0%B8%D1%82%D0%B5-%D0%B8-%D0%B7%D0%B0%D1%89%D0%BE-%D0%BE%D1%89%D0%B5-%D0%B8%D0%BC%D0%B0-%D1%85%D0%BE%D1%80%D0%B0-%D0%B1%D0%B5%D0%B7-%D0%BA%D1%8A%D1%89%D0%B8-news711013.html", "text": "Година след трагедията в шуменското село Хитрино, когато 7 души загинаха, а 29 бяха ранени при експлозия на цистерни с газ пропан-бутан, възстановяването на селото продължава много бавно и мъчително. Взривната вълна засегна инфраструктурата и повече от 300 домакинства в селото – част от къщите в населеното място бяха сринати до основи, а на други бяха нанесени сериозни щети. Хитрино получи помощ от държавата, Европейския съюз и дарения в общ размер на близо 33 млн. лв. за възстановяване, което продължава и днес. Усвоените до момента средства са близо 7,3 млн. лв. От общо 24-те къщи, които трябваше да бъдат възстановени в селото, 11 са дарение от Камарата на строителите и ГЕРБ. Десет от тях са готови, а строежът на едната закъснява заради проблем със собствеността на имота. Останалите 13 се изграждат със средства от социални фонд в размер на 5 млн. лв., които държавата отпусна за населеното място. Напълно ремонтирани са покривите на над 60 къщи в селото. По още 30-40 се работи и предстои да се сключат договори за поправката на други покриви, които са били най-малко засегнати от взрива. Разминаване в правилата за определяне на категории за получаване на помощи, гласувани от Националния обществен съвет и разпределението, което е направил местният обществен съвет в Хитрино. Това констатира внезапна проверка на омбудсмана Мая Манолова в Хитрино, става ясно от разследване на Нова телевизия. От протоколите на местния обществен съвет става ясно, че всички решения са приемани с единодушие. Част от хората са преместени в групи, предвиждащи по-високо обезщетение. А за други местния обществен съвет е решил, че отреденото е достатъчно. Освен парите от дарения, събрани през БЧК, държавата отпусна 5 милиона лева за строителство на нови къщи и ремонти. Пред сутрешния блок на Нова телевизия пък местните жители и представители на бизнеса в селото коментират как всъщност се разпределят парите за възстановяването на селото и защо година след трагедията хората от селото и местният бизнес продължават да чакат помощи. „Още нямам къща – заяви жителката на Хитрино Стефка. – По разпределение трябваше да съм първа група, но ми дадоха втора. Сега живея в Шумен при дъщеря ми. В двустаен апартамент“. \"Все още имаме найлони, вместо прозорци – добавя друга жителка. - Не могат да ни поставят прозорците, защото се страхуват, че всичко ще се срути. Ако засиля печката, ще се запали коминът\". „Имах строителен магазин в селото – коментира представител на местния бизнес. – Кметът вместо да помага, реши да отчужди мястото ми. Искал да строи нова автогара, от каквато обаче селото едла ли има нужда. Всички ги е страх. Привиква хората при себе си и ги заплашва“.", "date": "2017.12.10", "title": "ГОДИНА СЛЕД УЖАСА В ХИТРИНО! Как се харчат парите и защо още има хора без къщи"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D0%BB%D0%B8%D0%B7%D0%B0-%D0%B2-%D1%81%D0%B8%D0%BB%D0%B0-%D0%BD%D0%BE%D0%B2%D0%B8%D1%8F%D1%82-%D0%B3%D1%80%D0%B0%D1%84%D0%B8%D0%BA-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BD%D0%B0-%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D0%B4%D0%B6-news711014.html", "text": "Влиза в сила новият график за движение на влаковете на „БДЖ - Пътнически превози“ ЕООД, съобщиха от пресцентъра на БДЖ, цитирани от Фокус. В повечето региони на страната се запазва досега действащият график за движение. При изготвянето на новата транспортна схема, Националният железопътен превозвач всяка година съгласува движението на бързите и пътническите влакове с областните и общинските администрации по места. Това се прави с цел подобряване на транспортното обслужване на населението, затова и голяма част от направените промени в новия график за движение на влаковете са съобразени с постъпили предложения от тяхна страна. Друга част от промените са свързани с обосновани искания на редовни клиенти, а трети – с повишаване рентабилността на превозите и ефективното използване на наличния подвижен състав. През следващата година ще се запази обемът на превозите, заложен в сключения договор с държавата за извършване на обществени превозни услуги. Превозът на пътници ще се извършва с общо 583 влака, от които: 18 международни бързи влака (като 4 от тях ще се движат само през летния сезон), 77 бързи влака (три, от които ще се движат само в работни дни), 143 пътнически влака и 345 крайградски пътнически влака. Предвидено е движението на влаковете в участъците с най-голям брой пътници в работните дни да се осъществява на по-чести интервали. В сутрешните часове влаковете по направлението Перник - София ще се движат на интервал от 20 минути, а в следобедните часове и вечер на интервал от 40 минути. За направлението Лакатник - Своге - София в сутрешните часове влаковете ще се движат на интервал от 30 минути, а вечер в обратното направление движението ще се осъществява на всеки 60 минути. В участъка Пловдив - Асеновград ще бъде запазено досега действащото разписание и движение на влаковете на интервал от 60 минути. С влизането в сила на новото разписание се запазва ежедневното движение на директния международен влак от Истанбул за София, както и международната връзка София-Крайова, която се осъществява със сутрешния влак София-Видин и обедния Видин-София. През летния сезон, вкл. месеците от юни до октомври, се планира да се запази движението на сезонния влак Солун - София - Солун. Влакът заминава от София в петък и пристига в Солун в събота сутрин, а в обратната посока тръгва от Солун в неделя вечер и пристига в София в понеделник сутрин. За пътуващите по направлението София - Букурещ директните вагони ще се движат само през лятото, а през останалото време ще се налага пътниците да се прекачват на гара Русе на и от мотриса, която ще се движи по маршрута Букурещ - Русе - Букурещ. По направлението София-Белград придвижването с директния влак ще се осъществява само в периода от 15 юни 2018 г. до 17 септември 2018 г. В графика са взети предвид и планираните по-мащабни ремонти по железопътната инфраструктура. С оглед при стартирането им, корекциите в маршрутите и разписанията на влаковете да са минимални. Например за участъка Пловдив-Стара Загора, предвид очакваните ремонти са разработени разписания на влаковете по алтернативни маршрути през гара Димитровград. Това е направено, за да бъдат избегнати бъдещи изменения в разписанието на влаковете, движещи се по вече ремонтираният участък Пловдив-Димитровград-Свиленград. При разработването на новото разписание, транспортната схема и периодите на движение на влаковете са съобразени в максимална степен с обемите и структурата на превозите, както и с техническите възможности и капацитет на подвижния състав. Подробна информация за новия график за движение на влаковете клиентите на „БДЖ - Пътнически превози“ ЕООД могат да получат от служителите на гишета „Информация” и билетните каси във всички железопътни бюра и гари в страната, на националния информационен телефон 0700 10 200 или от електронния пътеводител на официалната интернет страница на дружеството: www.bdz.bg.", "date": "2017.12.10", "title": "Важно! Влиза в сила новият график за движение на влаковете на БДЖ"}
{"url": "http://pik.bg/%D0%BD%D0%B5%D1%82%D0%B0%D0%BD%D1%8F%D1%85%D1%83-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B5%D0%B2%D1%80%D0%BE%D0%BF%D0%B0-%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0%D1%82%D0%B5-%D1%82%D1%80%D1%8A%D0%BC%D0%BF-%D0%BD%D0%BE-%D0%BD%D0%B5-%D0%BE%D1%81%D1%8A%D0%B6%D0%B4%D0%B0%D1%82%D0%B5-%D1%80%D0%B0%D0%BA%D0%B5%D1%82%D0%B8%D1%82%D0%B5-%D1%81%D1%80%D0%B5%D1%89%D1%83-%D0%B8%D0%B7%D1%80%D0%B0%D0%B5%D0%BB-%D1%81%D0%BD%D0%B8%D0%BC%D0%BA%D0%B8-news711012.html", "text": "Израелският премиер Бенямин Нетаняху остро порица лицемерието и двойния стандарт на Европейския съюз по повод Ерусалим. Преди дни американският президент Донлд Тръмп призна Йерусалим за столица на Израел. Това предизвика негативни реакции по цял свят, а в свещения град се стигна и до сблъсъци. Сблъсъци в Ерусалим„Макар че уважавам Европа, не съм готов да приема двоен стандарт от нея. Чувам гласове оттам, които осъждат историческото изявление на президента Доналд Тръмп, но не съм чул осъждане на ракетите, изстреляни срещу Израел, или на ужасното подстрекателство срещу него”, коментира Нетаняху. Снощи Нетаняху замина на двудневно посещение в Париж и Брюксел и се закани, че ще представи „истината на Израел без страх и с високо вдигната глава”. Сблъсъци в ЕрусалимМеждувременно министрите на външните работи на страните от Арабската лига призоваха САЩ да се откажат от решението да признаят Ерусалим като столица на Израел. Според тях това е опасно нарушение на международното право, което няма юридическа тежест и е невалидно. Освен нестихващите протести и сблъсъци в Ерусалим, за днес е насочен голям протест и в Истанбул.", "date": "2017.12.10", "title": "Нетаняху скочи срещу Европа: Критикувате Тръмп, но не осъждате ракетите срещу Израел (СНИМКИ)"}
{"url": "http://pik.bg/%D0%BE%D1%81%D1%82%D1%8A%D1%80-%D0%B5%D0%B7%D0%B8%D0%BA-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%87%D0%B5%D1%85%D0%B8%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%B4%D1%8A%D1%80%D0%B6%D0%B0%D0%B2%D0%B8%D1%82%D0%B5-%D0%BE%D1%82-%D0%B5%D1%81-%D0%BA%D0%B0%D1%82%D0%BE-%E2%80%9E%D1%81%D1%82%D1%80%D0%B0%D1%85%D0%BB%D0%B8%D0%B2%D1%86%D0%B8%E2%80%9C-%D0%B7%D0%B0%D1%80%D0%B0%D0%B4%D0%B8-%D0%B9%D0%B5%D1%80%D1%83%D1%81%D0%B0%D0%BB%D0%B8-news711001.html", "text": "Чешкият президент Милош Земан определи държавите в Европейския съюз като „страхливци“ заради реакцията им на обявеното от американския президент Доналд Тръмп признаване на Йерусалим за израелска столица, съобщи Франс Прес, цитирана от Фокус. „Европейският съюз, страхливците, правят всичко по силите си, за да може пропалестинско терористично движение да има предимство пред произраелско движение“, коментира Земан, показвайки се като защитник на израелската държава. Коментарът му бе направен вчера, малко преди среща на дясната чешка партия „Свобода и пряка демокрация“. Земан добави още, че е доволен от решението на Тръмп. Малко след изявлението на американския президент в сряда, с което той съобщи позицията си и изрази намерение да премести посолството на управляваната от него държава от Тел Авив в Йерусалим, чешкото външно министерство също обяви, че има вероятност да премести посолството си в оспорвания между Израел и Палестинската автономия град, но първо трябва да се консултира с местните си партньори.", "date": "2017.12.10", "title": "Остър език! Президентът на Чехия определи държавите от ЕС като „страхливци“ заради Йерусалим"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BD%D0%B0%D1%80%D0%BE%D0%B4-%D1%81-%D0%B4%D1%8A%D0%BB%D0%B1%D0%BE%D0%BA%D0%B0-%D0%BF%D1%80%D0%B8%D0%B7%D0%BD%D0%B0%D1%82%D0%B5%D0%BB%D0%BD%D0%BE%D1%81%D1%82-%D0%B5-%D0%BF%D0%BE%D1%81%D1%82%D1%80%D0%BE%D0%B8%D0%BB-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8-%D0%BF%D0%BE-%D0%BF%D1%8A%D1%82%D1%8F-%D0%BD%D0%B0-%D1%80%D1%83%D1%81%D0%BA-news711044.html", "text": "Българският народ с дълбока признателност е построил паметници по пътя на руската армия в цялата страна. Това каза вицепремиерът и министър на отбраната Красимир Каракачанов по време на връчването на почетен знак на Министерство на отбраната на Република България на княз Никита Дмитриевич Ростовский . Той посочи, че почетният знак се връчва на човек, който носи фамилията на държавник и политик на Русия, чиито заслуги България отбелязва редом с годишнината от освобождението на Плевен. „Тъй като няма как като народ да връчваме почетните знаци на всички руски войни, които отдадоха живота си за освобождението на България, в цялата страна по пътя на руската армия, българският народ с дълбока признателност е построил паметници“, обясни Красимир Каракачанов. Според него въпреки повратностите на времето и смяната на политическата конюнктура, никой не е успял да посегне на тези паметници.", "date": "2017.12.10", "title": "Каракачанов: Българският народ с дълбока признателност е построил паметници по пътя на руската армия"}
{"url": "http://pik.bg/%D1%82%D0%B8%D1%80-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news711010.html", "text": "Временно движението при км 34 в посока Бургас се осъществява в изпреварващата и аварийната лента, съобщиха от пресцентъра на Агенция \"Пътна инфраструктура\". Подоробности за катастрофата все още не се съобщават. Вероятно заради лошото време тирът се е завъртял на хлъзгавия път. ТИР катастрофира на автомагистрала \"Тракия\".", "date": "2017.12.10", "title": "ТИР катастрофира на \"Тракия\""}
{"url": "http://pik.bg/%D0%BA%D1%80%D0%B8%D1%81-%D1%80%D0%B8%D0%B0-%D0%B1%D0%B5-%D0%BF%D1%80%D0%B8%D0%B5-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news711030.html", "text": "Британският музикант Крис Риа е загубил съзнание на сцената по време на концерт в Оксфорд, съобщава The Guardian, цитирани от Фокус. Преди година 66-годишният изпълнител прекара инсулт. Концертът в Оксфорд е бил 35-ата спирка в неговото турне с планирани 37 участия. По информация на очевидци, около 40 минути след началото на концерта, Риа неочаквано хванал микрофона и е изгубил съзнание. Публиката след това е била информирана, че концертът е отменен, а музикантът е бил хоспитализиран по спешност. От болницата посочват, че състоянието му е стабилно, но засега няма повече подробности", "date": "2017.12.10", "title": "Крис Риа бе прие по спешност в болница"}
{"url": "http://pik.bg/%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%BE%D1%87%D0%B0%D0%BA%D0%B2%D0%B0%D1%82-%D0%BC%D0%B0%D1%89%D0%B0%D0%B1%D0%BD%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%B8-%D0%B4%D0%B0-%D0%B7%D0%B0%D1%87%D0%B5%D1%81%D1%82%D1%8F%D1%82-news711026.html", "text": "BBC, цитиран от \"Фокус\" Унищожителните природни пожари, причинени от климатичните промени, са новата норма, заяви губернаторът на Калифорния Джери Браун, цитиран от . По думите му, мащабните пожари, като бушуващите в южните райони на Калифорния през последните дни, ще зачестят и може да се случват веднъж годишно. „В този щат се сблъскваме с новите реалности“, каза Браун след оглед в някои от опустошените райони в окръг Вентура, северно от Лос Анжелис. Демократът Браун атакува позицията на Белия дом за климатичните промени, като заяви: \"Пожарите тук застрашават живота на хората, тяхната собственост и цели квартали, и костват милиарди долари. На фона на климатичните промени някои учени казват, че Южна Калифорния буквално изгаря\".", "date": "2017.12.10", "title": "В Калифорния очакват мащабните пожари да зачестят"}
{"url": "http://pik.bg/5-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D1%87%D0%B5-%D0%B4%D0%B5%D0%BF%D1%80%D0%B5%D1%81%D0%B8%D1%8F%D1%82%D0%B0-%D1%81%D0%B5-%D0%B2%D0%BB%D0%BE%D1%88%D0%B0%D0%B2%D0%B0-news710958.html", "text": "Присъствието на депресията в живота ви понякога може да бъде почти неуловимо. Много пъти хората смятат, че са тъжни или депресирани, заради определена ситуация или че просто са потиснати. Колкото по-тежка става депресията, толкова по-малко я разбирате и осъзнавате, пише Тялото.бг. Колкото по-депресирани ставате, толкова по-малко вероятно е да потърсите помощ. Обикновено си мислим, че можем да се справим с депресията и когато тя ни завладее, ще разберем и ще потърсим помощ, но рядко се случва така. Мнозина търсят помощ по неефективни начини, като плачат например, очаквайки другите да разгадаят какво се случва и да помогнат. За да си помогнете, преди всичко трябва да следите себе си и след това да реагирате. Затова трябва да сте наясно със симптомите, насочващи, че депресията ви се влошава. Ето кои са те. 1. Установявате, че плачете все по-често, без да има конкретна причина. Вероятно започвате да мислите за всички хубави неща в живота си и започвате да се чувствате виновни, че сте тъжни и плачете, въпреки тях. 2. Негативните мисли бързо зачестяват. Вместо да имате тъжни или болезнени мисли само вечер например, те започват да ви застигат и през деня. 3. Бавно започвате да се изолирате от семейство и приятели. Бавно, защото в началото може да ви се струва, че имате нужда от малко време да се усамотите, но впоследствие това прераства в изолиране от хората, които обичате. 4. Отделяте все по-малко време за дейностите и хобитата, които обичате. Когато установите, че вече нямате никакъв интерес към любимите си дейности, е време да потърсите помощ. 5. Трудно е да се концентрирате. Умът ви може да бъде зает с определени ситуации или житейски събития в живота, които ви засягат негативно.", "date": "2017.12.10", "title": "5 признака, че депресията се влошава"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B2%D1%80%D0%B0%D1%87%D0%B0%D0%BD%D0%B8%D0%BD-%D0%B4%D0%B0-%D1%81%D0%B8-%D0%BA%D0%B0%D1%80%D0%B0-%D0%BD%D0%B0%D0%B4%D1%80%D1%83%D1%81%D0%B0%D0%BD-%D0%BB%D0%B0%D0%B4%D0%B0%D1%82%D0%B0-news710869.html", "text": "Мъж на 28 години от Враца е дал положителна проба за наркотици, след като е бил спрян за проверка, докато управлявал „Лада“, съобщават от полицията във Враца, цитирани от Конкурент. Надрусания Л.Д.Г. е дал и кръвна проба. Той е бил задържан за 24 часа в ареста. Провинението му е било констатирано след проверка, осъществена от служители на пътен контрол към 20:45 часа в петък, допълват от ОД на МВР.", "date": "2017.12.10", "title": "Спипаха врачанин да си кара надрусан ладата"}
{"url": "http://pik.bg/%D0%BF%D0%B0%D1%87%D1%83%D0%BA%D0%B0-%D1%81%D0%B5-%D0%BA%D0%BB%D0%B0%D1%81%D0%B8%D1%80%D0%B0-%D0%B7%D0%B0-12-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BA%D0%BB%D1%83%D0%B1%D0%BD%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-news710956.html", "text": "Мексиканският Пачука победи трудно с 1:0 след продължение състава на Видад Казабланка и се класира за полуфиналите на Световното клубно първенство по футбол, където ще се изправи срещу бразилския Гремио. Африканският шампион остана с човек по-малко на терена в 69-ата минута, когато червен картон получи Брахим Накач. В 112-ата минута Пачука проби защитата на Видад, а голмайстор беше Виктор Гузман, пише \"Спортал\".", "date": "2017.12.10", "title": "Пачука се класира за 1/2-финалите на Световното клубно първенство"}
{"url": "http://pik.bg/%D1%82%D0%B0%D0%BB%D0%B0%D0%BD%D1%82-%D0%BE%D1%82-%D0%BB%D0%B0-%D0%BB%D0%B8%D0%B3%D0%B0-%D0%BF%D1%80%D0%B8%D0%BF%D0%B0%D0%B4%D0%BD%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B0-news710946.html", "text": "Младият полузащитник на Виляреал - Пабло Форналс, притесни всички в щаба на \"Жълтата подводница\", след като припадна по време на съботното занимание, малко преди схватката с Барселона. 21-годишният футболист, който е титуляр в състава на Хави Кайеха, почувствал силно замайване и се спуснал на игрището. Халфът моментално бил откаран в болница, където е установено, че има хипогликемия (занижени нива на глюкоза в кръвта). Форналс в момента се чувства добре, но със сигурност ще пропусне неделния мач с Барса, за да не се рискува здравословното му състояние, пише \"Топспорт\". Футболистът успокои феновете си със съобщение в исвестна социална мрежа: \"Благодаря на Бог, добре съм. Чакам резултатите и съм изпълнен с желание да се върна в игра възможно най-скоро. Благодаря ви за подкрепата\".", "date": "2017.12.10", "title": "Талант от Ла Лига припадна по време на тренировка"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%BE%D1%80%D0%BB%D0%B8%D0%BD-%D0%BF%D0%B0%D0%B2%D0%BB%D0%BE%D0%B2-%D0%BC%D0%B0%D1%81%D1%82%D1%83%D1%80%D0%B1%D0%B8%D1%80%D0%B0-%D0%B2-%D0%BF%D0%BE%D1%80%D0%BD%D0%BE-%D1%81%D0%B0%D0%B9%D1%82-%D0%B1%D1%80%D1%83%D1%82%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-18-news710983.html", "text": "Гола, палава и разкрепостена! Такава лъсна в еротична стая в интернет една от най-сексапилните български актриси и модели Цветелина Роскин. 23-годишната красавица от Плевен се показва пред камери така, както майка я е родила. Тя мастурбира и страстно се опипва за кеф на загорели зяпачи, които си плащат за това удоволствие. Не става ясно кога точно се разиграват въпросните сцени. Сексскандалът бе потвърден, след като столичен всекидневник се добра до пикантните кадри, излъчвани в еротични сайтове. На част от тях палавата актриса е легнала на пода и се самозадоволява. В друго видео се сапунисва с пяна чисто гола във ваната. Сайтовете, в които се пускат видеоклиповете, са платени. Запознати твърдят, че моделите, които работят там, изкарват много високи доходи. Лина Роскин, както е по-популярна, беше едно от последните гаджета на певеца Орлин Павлов. Двамата скъсаха само преди няколко месеца. Твърди се, че хубавицата дори е разбила сърцето на плейбоя. В момента тя играе главна роля в нашумелия уебсериал \"Следвай ме\", който се излъчва по VBOX7. Сексапилната плевенчанка няма актьорско образование и започва кариерата си като модел. Tя e виcoкa 175 caнтимeтpa, c гpъднa oбикoлкa 86 cм, тaлия 63 cм и xaнш 90 cм. Често снима фотосесии с агенция зад граница. В социалната мрежа инстаграм Лина има близо 20 хиляди последователи. \"Ще продължа с актьорската кариера. Честно казано, искам доста по-нагоре от България и възнамерявам да замина за чужбина да се пробвам. Искам да играя в още сериали\", сподели Лина Роскин съвсем наскоро в свое интервю. Иначе Роскин и Орлин Павлов дълго време криеха връзката си. Двамата се запознават в обща компания, а след това той я кани да участва в клипа към песента му \"С едно крило\". Във въпросния клип двамата проявяват доста интимна близост. Цветелина беше първото гадже на Орлин след тежката му раздяла с танцьорката Яна, която впоследствие роди дете на дискотечния бос Петко Димитров. Именно Павлов уредил ролята на Роскин в сериала \"Следвай ме\", където играе още поп сензацията Тита.", "date": "2017.12.10", "title": "СКАНДАЛ! Бившата на Орлин Павлов мастурбира в порно сайт (БРУТАЛНИ СНИМКИ 18+)"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%81%D0%B8-%D0%BA%D0%B0%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%81%D0%B1%D0%BE%D0%B3%D0%BE%D0%BC-%D1%81-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BD%D0%B0-%D1%80%D0%BE%D0%BA%D0%B0-%D0%B4%D0%B6%D0%BE%D0%BD%D0%B8-%D1%85%D0%BE%D0%BB%D0%B8%D0%B4%D0%B5%D0%B9-news710912.html", "text": "Франция се прости с Джони Холидей. Най-голямата звезда на френския рок беше изпратен до последния му дом с рокерско шествие по „Шанз-Елизе”. В чест на великия музикант до утре на Айфеловата кула ще свети надпис: „Благодарим ти, Джони”. Джони Холидей, първият съпруг на Силви Вартан, почина в нощта срещу 6 декември от рак на белите дробове. Преди 20 години беше удостоен с Ордена на почетния легион от президента Жак Ширак. Сегашният държавен глава Еманюел Макрон ще присъства на днешната църковна служба.", "date": "2017.12.10", "title": "Франция си каза последно сбогом с легендата на рока Джони Холидей"}
{"url": "http://pik.bg/%D1%89%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0%D1%82-%D0%BA%D1%80%D0%B0%D1%8F-%D0%BD%D0%B0-%E2%80%9E%D0%B6%D0%B5%D1%81%D1%82%D0%BE%D0%BA%D0%B0%D1%82%D0%B0-%D0%BE%D0%BA%D1%83%D0%BF%D0%B0%D1%86%D0%B8%D1%8F%E2%80%9C-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B2-%D0%B8%D1%80%D0%B0%D0%BA-news710972.html", "text": "САЩ приветстваха края на „жестоката окупация“ на близкоизточната радикална групировка „Ислямска държава“ в Ирак, след като правителството на Багдад обяви победа в тригодишна война с джихадистите, предава Франс прес. Съгласно изявлението на Багдад, „последните остатъци от самопровъзгласения халифат на „Ислямска държава“ в Ирак са изличени и хората, живеещи в тези райони, са освободени от бруталния контрол“ на терористите, заяви говорител на Държавния департамент. „САЩ се присъединяват към иракското правителство, като подчертават, че освобождението на Ирак не означава, че борбата срещу тероризма, а дори и срещу „Ислямска държава“ е приключила в страната. Трябва да бъдем бдителни в противодействието на всички екстремистки идеологии, за да предотвратим връщането на „Ислямска държава“ или появата на заплахи от други терористични групировки\", добави говорителят.", "date": "2017.12.10", "title": "Щатите приветстват края на „жестоката окупация“ на „Ислямска държава“ в Ирак"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D0%BE%D0%B9%D1%82%D0%BE-%D0%BD%D0%B5-%D1%85%D0%B0%D1%80%D0%B5%D1%81%D0%B2%D0%B0-%D1%84%D0%BE%D0%BB%D0%BA%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BF-news711039.html", "text": "На друг континент, в друга държава и в друг свят вероятно всеки, който си е причинил гледането на любовното интервю на Гала с Росен Плевнелиев и Деси Банова, щеше да получи безплатен престой в санаториум и право на студени бани доживот, за да е сигурно правителството, че процентът на самоубийствата няма драстично да скочи. Съжалявам всички случайни жертви на този телевизионен терор. Животът е свръхценност, а задръстването му с романтичните приключения на Росен Плевнелиев трябва да бъде записано като престъпление срещу човечеството. Но, уви, от няколко седмици насам точно това се случва. Плевнелиев упорито отказва да си повярва, че вече е пенсионер и историята му е предвидила единствено да напише едни мемоари, които да прашасват по обществените библиотеки и толкова. Съжалявам за жестокостта, но нито президентстването му, нито любовните му афери могат да му осигурят място в историята. Струва ми се дори, че ако трябва да избера кой Плевнелиев предпочитам - този, който плямпа, че руснаците се страхуват от него и че те тренирали първо върху България, преди да насочат електронните си тролове срещу Западния свят, или този, който е потънал в розова нега и обяснява колко е влюбен в красива телевизионна синоптичка, то си мисля, че ще избера първия. Първият Росен е клоун, но поне не се опитва да принизи до възможното обществено дъно президентската институция, която очевидно е обитавал по случайност. Вторият вече просто мина всички граници. Плевнелиев от сутрин до вечер. Някъде дори споделих с ужас и тревога, а не с гняв, че очаквам следващата поява на влюбените гълъбчета да е в предаването на Наталия Кобилкина, където преливащи от евроатлантизъм и достойнство да опишат с подробности как осъществяват позата \"младият гербер укротява палавата синоптичка\" и да обяснят, че всеки, който не я изперфекционизира, ще бъде считан за агент на Путин и диверсант от хибридната война. Интервюто на Плевнелиев и Банова при Гала обаче трябва да влезе в историята. Сложих си главата в торбата, мислено се простих със света, ако с мен стане нещо, и реших да изгледам поне една част от него. Едва ли някога ще възстановя загубените мозъчни клетки. Влюбените влязоха и веднага обявиха, че не искат медийно внимание. Ами що щете при Гала тогава бе, мамини сладки? Искали да разобличат спекулациите, а и вече не издържали - върховното желание на Плевнелиев било да се разхожда из моловете с Деси Банова, която е хванал за ръка. Мястото е ключово. Няма да тръгнат из плебейските паркове или по кварталните кафенета. Моловете ги влекат. И понеже не искали да има клюки, напълниха ефира с такива палави подробности за връзката си, отношенията си и така нататък, че сценарист с добра памет може да изсмуче материал поне за половин сезон на \"София - ден и нощ\". След това сапунката придоби космически измерения и геополитически морфичен резонанс. В хода на разговора се оказа, че Гала е едва ли не в центъра на любовта на светската двойка. Синоптичката се обадила на експрезидента да го поздравява след участие в \"На кафе\" - изобщо любовта изглежда като следствие на съучастие във върховната телевизионна лиготия. Романсът получи и световни измерения - влюбените птички пили кафе в Гърция, далече от погледите на местните злобари, и чувствата разцъфтели като погледа на Гала, когато ѝ предложат да направи ново предаване за уринотерапия. Също така много световни лидери вече познавали Деси. Идилия. Няма как обаче да избягаме и от факта, че красивата синоптичка през цялото време наричаше любимия си \"този човек\", с което не искаме да намекваме за нищо, но все пак подобен израз на лексикални средства е доста странен и звучи като участие в български модерен филм. Двойката се раздаде. Тя го нарече позитивен, той каза, че е добра, тя го обяви за интелигентен, той допълни, че тя е отдадена, тя съобщи, че избраникът ѝ е отдаден на каузи, той промълви, че двамата обичат България, тя изхлипа, че той е страхотен, той въздъхна, че иска да правят добри дела... Някъде тук прекратих гледането, защото реших, че животът е твърде кратък, за да го губя, гледайки как един президент пенсионер си гради имидж на застаряващ плейбой, с благородно сърце, лирични пориви на душата и отдаденост в размери на розово романче, което е забравено в купе на влак. \"Душите ни се намериха\", беше последната реплика на Деси Банова, която чух, и тя ме убеди, че не само спасявам своята собствена душа, но и май пощадявам живота си, като отказвам да гледам този телевизионен буламач с елементи на хълцане. Проблемът е, че цялата тази жълтения има и обратна страна, а цената, която плащаме за нея, винаги е висока. Българският народ често с радост е подлаган на подобни медийни мъчения и свръхексплоатации, за да може той да обърне поглед от важните теми и да не ги забележи. Ето ви полата на Деси Банова и влюбеният поглед на Росен Плевнелиев, пък вие се правете, че не забелязвате как държавата за една бройка щеше да подари всички имоти на Симеон Сакскобургготски за едно посещение в Саудитска Арабия. Добре че звездният прах не успя да замаже погледа на хората, които заръмжаха недоволно из социалните мрежи, та Цецка Цачева и Николай Нанков да свикат спешен брифинг, за да уверяват, че няма да има споразумение с бившия цар. Само че докато Деси Банова ви се усмихва по телевизора и папараци я следят вдъхновено из София, парламентът по късни доби, когато само пирати и разбойници разпределят плячка, гласува бюджета на България. Интересно. Толкова месеци слушахме как образованието ще е приоритет, ама мнозинството реши, че най-подходящото време за дебат по тази тема е между 1 и 2:30 през нощта, когато будуват само неразбраните поети и хората, оставени без антидепресанти. И на всичкото отгоре мнозинството реши да мълчи, че нали образованието им е такъв приоритет, че дума не могат да обелят за него. Дебатите на тема култура станаха между 2:30 и 3:30 през нощта, когато дори и хората без хапчета вече придремват, а неразбраните поети решават да си горят написаните творби. И пак мълчание. Но пък за сметка на това народът знае къде Деси и Росен са пили кафе и какви величави каузи ще защитават в битието си. Дали някой изобщо разбра, че в бюджета пак е заложена възможност за отдаването на концесия на летище София, прикрита зад счетоводен език и юридическа еквилибристика? Въпросът е дали някой вече изобщо се интересува. Друго си е да си пуснеш мозъкомелачката на Гала, където ще те наблъскат с розови романчета до повръщане и щастливи президентски романси. Напоследък гледам да отказвам своето виновно удоволствие да чета блога на Иво Инджев, защото той почна да се повтаря и да заприличва по графомания на Йоло Денев, но приятел ми прати негов текст, в който той брани Плевнелиев от всички хейтъри, които дори и насън нямало да докоснат мацка като Деси Банова. Опасявам се, че трубадурът на евроатлантизма не е схванал основното - едва ли някой пет пари дава за това кое е увлечението на Плевнелиев. Проблемът изобщо не е в любовната история. Проблемът е, че тези любовни истории винаги са хвърляни като стръв за наивници, защото тогава дори и позабравените истерици на синята идея се хващат и почват да подскачат според сценария. А междувременно важните неща остават някъде назад, незабелязани, неусетени, скрити и механизмите на похитената държава работят с пълна пара. Разбира се, има и възможност за смислен коментар дори и по романтичната страна на историята на Плевнелиев. Той се постави в рязко различие от всички останали президенти. Независимо какво мислите за тях, нито един, ама наистина нито един не си позволи да се държи като светска звезда в дните на своето оттегляне от политиката и да пърха като фолкпевица от екран на екран. Те бяха и са хора, които имат усещане за пазене на достойнството на институцията. Плевнелиев обаче е абсолютна емоционална аномалия. Той или не разбра каква е новата му роля, или някой се опитва да го преопакова за различна роля в близките години. Изпълнението обаче е абсурдно и преминава границите на абсолютната пошлост. Какъвто и да е планът, той е съшит с бели конци. Защото когато един път влезеш при Гала, ти си обречен винаги да си стоиш при Гала, да кръжиш край нейните теми, докато не ти опада косата от ужас и не разбереш каква ужасна грешка си направил. Това е край, достоен за роман от Стивън Кинг. И Плевнелиев сам си го избра.", "date": "2017.12.10", "title": "САМО В ПИК И \"РЕТРО\"! Александър Симов с ексклузивен коментар: Който не харесва фолкзвездата Плевнелиев, е агент на Путин  "}
{"url": "http://pik.bg/%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D0%B7%D0%B0-%D1%82%D1%83%D0%B1%D0%B5%D1%80%D0%BA%D1%83%D0%BB%D0%BE%D0%B7%D0%B0-%D0%B2-%D1%81%D0%BC%D0%BE%D0%BB%D1%8F%D0%BD-news710976.html", "text": "Безплатни прегледи за туберкулоза организира МБАЛ „Д-р Братан Шукеров“ – Смолян, съобщиха от пресцентъра на болницата. От 11 до 15 декември ще се проведе „Седмица на отворените врати“, а в часовете между 8,00 и 15,30 часа ще се извършват безплатни медицински консултации с д-р Юлияна Лазарова – завеждащ пневмофтизиатричния кабинет. Прегледите ще се извършват в кабинета за контрол на туберкулозата, който се намира на шестия етаж, над Инфекциозно отделение. „През последните години кампаниите „Отворени врати“ се доказаха като добра практика за откриване на случаи с туберкулоза и своевременно предприемане на мерки за лечение и прекъсване на веригата за предаване на инфекцията“, коментира д-р Лазарова. Прегледите и изследванията са напълно безплатни, включително и за неосигурените лица. На всеки, който реши да провери своето състояние, ще бъде извършен преглед и ще се назначи проба манту, а при необходимост и допълнителни изследвания – рентгенова снимка и изследване на материал за туберкулозни бактерии. По време на кампания през септември т.г., проведена в смолянската болница, са преминали 95 човека, на които са извършени прегледи. Направени са 88 проби манту, 12 рентгенографии на бял дроб, 13 микробиологични изследвания на храчки. Няма открити болни от туберкулоза. С латентна туберкулозна инфекция са петима човека, които се наблюдават. През тази година в кампаниите „Отворени врати“ са обхванати 330 лица. До края на ноември общо са регистрирани 25 човека болни от туберкулоза, което е под средното за страната. В Смолянска област регистрирани за лечение годишно са между 20 и 30 човека. Специалистите отчитат през последните години подобряване на откриваемостта на коварното заболяване.", "date": "2017.12.10", "title": "Организират безплатни прегледи за туберкулоза в Смолян"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%82%D0%BE%D1%82%D0%BD%D1%8A%D0%BC-%D1%81%D0%B8-%D0%B2%D1%80%D1%8A%D1%89%D0%B0-%D0%B3%D0%B0%D1%80%D0%B5%D1%82-%D0%B1%D0%B5%D0%B9%D0%BB-news710911.html", "text": "Тотнъм може да направи изключително сензационен трансфер и да си върне Гарет Бейл от Реал (Мадрид) през следващата година. За подобна възможност намекна мениджърът на \"шпорите\" Маурисио Почетино, който разкри, че уелсецът все още поддържа контакт с хората от тима и се интересува от случващото се в лондонския клуб. Реал най-вероятно ще продаде уелския национал до броени месеци, тъй като той се контузва прекалено често и иска да си върне голяма част от вложените за него десетки милиони паунди. Запитан, дали се интересува от Бейл, Поч даде красноречив отговор. \"Разбира се, че да, той е фантастичен футболист. Освен това поддържа връзка с всички хора от персонала на тима, с които е работил в миналото\", коментира Почетино. 28-годишният играч е свързван и с трансфер в Манчестър Юнайтед, пише \"Гол\".", "date": "2017.12.10", "title": "Сензация! Тотнъм си връща Гарет Бейл?"}
{"url": "http://pik.bg/%D0%B2-%D0%BF%D0%B0%D1%80%D0%B8%D0%B6-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D1%85%D0%B0-%D0%BC%D0%B0%D1%80%D0%B6-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D0%BF%D1%80%D0%B5%D0%B4%D0%B8-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%BD%D0%B0-%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-news710980.html", "text": "В навечерието на визитата на израелския министър-председателя на Израел Бенямин Нетаняху във Франция, в Париж бе организиран марш в подкрепа на палестинците, предава Ройтерс. Стотици активисти се събраха в центъра на френската столица, издигайки палестински знамена и снимки на президента Еманюел Макрон с надпис „съучастник“, заради решението му да приеме Нетаняху броени дни, след като държавният глава на САЩ обяви решението си да признае официално Ерусалим за столица на Израел.", "date": "2017.12.10", "title": "В Париж организираха марж в подкрепа на Палестина преди визитата на Бенямин Нетаняху"}
{"url": "http://pik.bg/%D0%BD%D0%B0%D0%B3%D1%80%D0%B0%D0%B6%D0%B4%D0%B0%D0%B2%D0%B0%D1%82-%D0%BA%D0%B0%D1%82%D0%B0%D0%B4%D0%B6%D0%B8%D0%B8-%D0%BE%D1%82-%D1%85%D0%B0%D1%81%D0%BA%D0%BE%D0%B2%D0%BE-%D0%BE%D1%82%D0%BA%D0%B0%D0%B7%D0%B0%D0%BB%D0%B8-%D0%BF%D0%BE%D0%B4%D0%BA%D1%83%D0%BF-%D0%BE%D1%82-%D0%BF%D0%B8%D1%8F%D0%BD-%D1%82%D1%83%D1%80%D1%87%D0%B8%D0%BD-news710930.html", "text": "25-годишен турски шофьор, употребил алкохол, се е опитал да подкупи служители на КАТ в Хасково. При проверка той опитал да даде 70 лева на полицейския патрул, за да не бъде санкциониран. По случая е образувано бързо производство. От хасковската полиция уточниха, че служителите ще бъдат наградени, предаде БНР.", "date": "2017.12.10", "title": "Награждават катаджии от Хасково, отказали подкуп от пиян турчин"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B5-%D1%80%D0%B0%D0%B7%D0%B2%D0%B0%D0%BB%D1%8F-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%BF%D0%B0%D0%B4%D0%B0%D1%82-%D0%B4%D1%8A%D0%B6%D0%B4-%D1%81%D0%BD%D1%8F%D0%B3-%D0%B8-%D0%B2%D1%8F%D1%82%D1%8A%D1%80-%D0%B2%D1%80%D1%8A%D1%85%D0%BB%D0%B8%D1%82%D0%B0%D1%82-%D1%81%D1%82%D1%80%D0%B0%D0%BD%D0%B0%D1%82%D0%B0-news710973.html", "text": "Днес валежите в повечето места ще спрат, най-късно в източните райони. През деня запад-северозападният вятър ще се усили, облачността от запад ще намалее, в по-голямата част от страната до слънчево. Температурите към 14 ч. ще са между 2° и 7°, ще продължат да се понижават. Атмосферното налягане ще се повишава и в края на деня вече ще е около средното за месец декември. След нощните валежи, още сутринта облачността над планините ще се разкъса до предимно слънчево време, най-късно в източните масиви. Ще духа силен запад-северозападен вятър. Студено, с максимална температура на височина 1200 метра – около 0°, на 2000 метра – около минус 7°. Над Черноморието на места в сутрешните часове ще превалява дъжд. Около обяд валежите ще спрат, а по-късно и облачността ще се разкъса и намалее. Ще духа умерен и силен западен вятър, който привечер ще отслабне. Вълнението на морето ще е 3-4 бала, вечерта ще се успокои. Температурите ще се понижават, към 14 ч. ще са между 4° и 8°.", "date": "2017.12.10", "title": "ВРЕМЕТО СЕ РАЗВАЛЯ! Температурите падат, дъжд, сняг и вятър връхлитат страната"}
{"url": "http://pik.bg/%D0%B8%D0%B7%D0%B1%D1%80%D0%B0%D1%85%D0%B0-%D0%B4%D0%BE%D0%BC%D0%B0%D0%BA%D0%B8%D0%BD%D0%B8-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2023-news710954.html", "text": "Три държави ще приемат домакинството на световното първенство по баскетбол за мъже през 2023 година. След като Мондиал 2019 ще се проведе в Китай, следващият турнир отново ще бъде в Азия, но негови домакини ще са Филипините, Индонезия и Япония. Тяхната кандидатура бе предпочетена пред Аржентина и Уругвай, на които обаче бе дадено уверение, че ще бъдат фаворити за Мондиал 2027, пише \"Спортал\". Япония бе домакин на Мондиал 2006, а Филипините са приемали първенството на планетата през далечната 1978 година.", "date": "2017.12.10", "title": "Избраха домакини на Мондиал 2023!"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D1%87%D0%B5%D1%85%D0%B8%D1%8F-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%B5%D1%81-%D0%B4%D0%B0-%D0%BD%D0%B5-%D0%BE%D0%BA%D0%B0%D0%B7%D0%B2%D0%B0-%D0%BD%D0%B0%D1%82%D0%B8%D1%81%D0%BA-%D0%BD%D0%B0%D0%B4-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-news710892.html", "text": "Новият премиер на Чехия Андрей Бабиш заяви пред вестник Pravo, цитиран от Ройтерс, че се надява Европейският съюз да не да оказва натиск над страната му заради отказа й да предоставя убежище на бежанци, тъй като това може да подсили крайно настроените партии в страната. Европейската комисия оповести, че ще съди Полша, Унгария и Чехия заради отказа им да изпълняват задълженията си по приема на бежанци. Бабиш, чието правителство на 13 декември ще бъде назначено от президента Милош Земан, заяви: „Европейската комисия може да оттегли иска си във всеки един момент. Трябва да преговаряме за това и да предложим различни модели, като охраняване на границите или подпомагане на други държави. Ние обаче не искаме никакви бежанци“.", "date": "2017.12.10", "title": "Новият премиер на Чехия се надява ЕС да не оказва натиск над страната заради бежанците"}
{"url": "http://pik.bg/%D0%BA%D1%80%D0%B5%D0%BC%D0%B8%D1%80%D0%B0%D1%85%D0%B0-%D1%81%D0%BB%D0%BE%D0%B1%D0%BE%D0%B4%D0%B0%D0%BD-%D0%BF%D1%80%D0%B0%D0%BB%D1%8F%D0%BA-%D1%82%D0%B0%D0%B9%D0%BD%D0%BE-%D0%B2-%D0%B7%D0%B0%D0%B3%D1%80%D0%B5%D0%B1-news710910.html", "text": "Слободан Праляк, бивш лидер на босненските хървати, който се самоуби при произнасяне на присъдата му за военни престъпления в Международния трибунал, е бил кремиран тайно в Загреб в четвъртък в присъствието само на няколко най-близки роднини и приятели. Това съобщи хърватската телевизия ХРТ, цитирана от БТА. След аутопсията, при която бе установено, че Праляк се е отровил с цианид, тялото му е било прехвърлено от Хага в Загреб, а за кремацията му не е съобщено дори на сайта на гробището Мирогой в хърватската столица. Преди две години Праляк написал прощално писмо, в което посочил последното си желание – да не бъде погребван, а пепелта му да бъде разпръсната в Мирогой. В понеделник в 12 ч. е предвидена възпоменателна церемония за Праляк в концертна зала \"Ватрослав Лисински\" в Загреб, а по-късно ще бъде отслужена и меса в негова памет. Световните медии критикуваха Хърватия за почестите и вниманието, които отдава на Праляк.", "date": "2017.12.10", "title": "Кремираха Слободан Праляк тайно в Загреб"}
{"url": "http://pik.bg/%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%B2-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B7%D0%B0-%D0%B1%D1%80%D0%B0%D0%B4-%D0%BF%D0%B8%D1%82-%D0%BA%D0%B0%D1%80%D0%B8%D0%B5%D1%80%D0%B0%D1%82%D0%B0-%D0%B8-%D0%BD%D0%B5%D1%89%D0%B0%D1%81%D1%82%D0%B8%D0%B5%D1%82%D0%BE-news710979.html", "text": "Анджелина Джоли е родена в семейството на актьорите Джон Войт и Маршелин Бертранд и съвсем логично и тя тръгна по стъпките на родителите си. Славата, парите и постоянната светлина на прожекторите обаче не носят щастие, твърди брюнетката в интервю пред The Hollywood Reporter. По думите ѝ тя дори се чувствала „мизерна“. Ето 8 от най-интересните откровения за живота ѝ, които самата тя разкри пред медията: Джоли повърнала, след като видяла първия си филм Много актьори не трепват, когато се видят на екран за пръв път, но не и Джоли. Звездата дебютира на големия екран с лентата „Киборг 2“, а след като го изгледала за пръв път, буквално повърнала. „Имах представа в главата си как точно ще изглежда филмът. Никога не съм мислила, че ще стане страхотен филм, но смятах, че ще е ок и дадох всичко от себе си. Бях засрамена и не знаех дали това е нещо, с което мога да си изкарвам прехраната“, сподели Анджелина. С успеха се чувстваш мизерен Успехът и славата не са били лесни за Джоли. „Годините, които последваха – печеленето на награди и загубата на личното ми пространство определено не бяха щастливи години. Бях много изгубена, не ми харесваше, че животът ми е публичен“, обясни бившата на Брад Пит. Джоли почти се отказала от филмовата си кариера след снимките на лентата „Джия“, която ѝ донесе втори „Златен глобус“. „Мислех, че съм дала всичко от себе си като актриса и исках да открия каква друга мога да съм. Направих това, което се очакваше от мен – да стана актриса. Хората смятат, че ако си хубава, имаш пари и успех, ако си актриса или актьор, всичко това те прави щастлива. Аз се чувствах мизерна. Бях напълно нещастна“, обяснява звездата. „Томб Райдър“ промени живота ми Мнозина се чудят защо Анджелина реши да участва в „Лара Крофт: Люлката на смъртта“. Тя обаче смята, че това е едно от най-правилните ѝ решения. „Видях видео игрите и смятах, че това е абсурдна идея. И те дойдоха и ми казаха, че ще пътувам из света и ще тренирам с британската армия. Помислих си: кой би отказал на това. и Слава богу, че приех, защото пътувах из света и отидох в Камбоджа и това промени живота ми“, признава актрисата. Снимането на филм като семейна терапия Джоли и Пит започват снимките на „By the Sea“ през 2015 с идеята да оправят брака си. Но дали това се оказва правилното решение? „Трябваше да бъде, защото се запознахме по време на снимките на „Г-н и г-жа Смит“. Работехме много добре заедно. Но този път имаше някакво напрежение, докато снимахме. Не беше заради филма, а заради това, което се случваше с нас. Може би не успяхме да разрешим някои неща, но комуникирахме други, които трябваше да бъдат комуникирани.“, категорична е Анджи. Вечно повтарящата се сцена По-наблюдателните филмови експерти и фенове твърдят, че във всеки филм на Джоли има по една сцена, която се повтаря. А именно: тя е на колене пред друг герой. „Чудя се дали нещо се крие зад тази идея, нещо което се опитвам да открия в живота. Когато си се изправил пред нещо, трябва да разбереш за какво се бориш. Това повдига вечния въпрос: Ще се изправиш ли или ще паднеш?“, разсъждава звездата. Играя в екшъни, за да се почувствам силна В даден момент от живота си Анджи залагаше на екшън филми, но това сякаш се промени. На въпрос дали отново би се включила в този жанр, актрисата отговаря: „участвам в екшън филми, когато искам да се почувствам силна. В момента се оглеждам за такъв филм“. Актьорството е повече заради майка ми Анджелина видимо се чувства комфортно пред камерата, но истинската причина да играе толкова години е майка ѝ, която се отказва от своята кариера, за да се грижи за децата си. До този извод Джоли стига след смъртта на Бертранд през 2007. „Много от мен не се вписва в това да съм актриса. Осъзнах колко много го правя заради майка ми, след като почина, защото тогава наистина се чувствах по различен начин“, коментира тя.", "date": "2017.12.10", "title": "Анджелина Джоли в откровена изповед за Брад Пит, кариерата и нещастието"}
{"url": "http://pik.bg/%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B5-%D0%B8%D0%B7%D0%BB%D0%BE%D0%B6%D0%B5%D0%BD%D0%BE-%D0%BD%D0%B0-%D1%80%D0%B8%D1%81%D0%BA-%D0%BE%D1%82-%D0%BC%D0%B0%D1%81%D0%BE%D0%B2-%D0%B3%D0%BB%D0%B0%D0%B4-news710945.html", "text": "Ким Чен-ун може и да отправя войнствени заплахи към САЩ, но севернокорейският режим едва ли разполага с достатъчно храна за своите войници, пише вестник Дейли Стар. Експерти предупреждават, че населението на изолираната комунистическа страна е изложено на риск от масов глад. Ситуацията може да стане бедствена, ако планът за преустановяване на доставките на петрол на Северна Корея бъдат изпълнени. Дейвид фон Хипел, старши сътрудник в Института за сигурност и устойчивост „Наутилус\", предупреждава: „Ако Китай или останалият свят не изнасят или даряват храна на [Северна Корея], вероятно ще се стигне до глад“. Северна Корея е до голяма степен с преобладаващ планински релеф, а стандартът на живот извън столицата Пхенян е изключително нисък и силно зависим от земеделието. Съгласно оценки на специалисти, между 1994-1998 г. от глад в страната са загинали повече от един милион души. След този период голяма част от населението на Северна Корея живее изолирано и скромно, въпреки правителствената пропаганда, която се гордее с националния просперитет. Източници обаче твърдят, че войниците от севернокорейската армия вече са изправени пред задачата да събират провизиите си сами, твърдят източници на изданието.", "date": "2017.12.10", "title": "Населението на Северна Корея е изложено на риск от масов глад"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B4-3-%D1%82%D0%BE%D0%BD%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%B8-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D1%86%D0%B8%D0%B3%D0%B0%D1%80%D0%B8-%D0%B2%D1%8A%D0%B2-%D1%84%D1%83%D1%80%D0%B3%D0%BE%D0%BD-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-news710905.html", "text": "Над 2 тона алкохол и нелегални цигари задържаха митнически служители в района на Горна Оряховица, съобщиха от агенция \"Митници\". Уточнява се, че на 07 декември митнически мобилни екипи са извършили проверка на територията на неработещ индустриален обект в района на града. При проверката във фургон без регистрационни номера, който видимо не в движение, са открити 1191 кутии цигари без български акцизен бандерол. Става дума за продукция от марките ROSEMAN, CALYPSO, PRESTIGE, DIVA, FAST. Заловени са и 2200 литра етилов алкохол (водка, джин, уиски, ром, кайсиева и гроздова ракия и спирт), съхраняван в 32 пластмасови бидона с вместимост 70 литра всеки. Към момента на проверката не е установен собственикът на имота и нелегалната акцизна стока. По случая е образувано досъдебно производство по описа на митницата в Свищов. Работата по случая продължава.", "date": "2017.12.10", "title": "Откриха над 3 тона алкохол и нелегални цигари във фургон в Горна Оряховица"}
{"url": "http://pik.bg/%D1%80%D0%B0%D0%B4%D0%BE-%D1%8F%D0%BD%D0%BA%D0%BE%D0%B2-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%B2-%D0%BF%D1%8A%D1%80%D0%B2%D0%B8%D1%8F-%D1%81%D0%B8-%D1%81%D1%82%D0%B0%D1%80%D1%82-%D0%B7%D0%B0-%D1%81%D0%B5%D0%B7%D0%BE%D0%BD%D0%B0-news710940.html", "text": "Радослав Янков завърши на четвърто място в паралелния гигантски слалом за Европейската купа по сноуборд в Хохфюген (Германия). Това беше първи официален старт за българина този сезон. Янков, който беше трети в квалификациите, загуби на полуфиналите от французина Силвен Дюфур, а след това в малкия финал той падна и не завърши. Победител стана Сан-Хо Лий от Република Корея. В същата дисциплина при жените Теодора Пенчева отпадна в квалификациите. Тя ще участва и в утрешния старт в паралелния гигантски слалом за Европейската купа в Хохфюген, а Янков ще пропусне надпреварата в неделя. Световната купа в паралелните дисциплини на сноуборда стартира на 14 декември в Кареца (Италия), пише \"Новспорт\".", "date": "2017.12.10", "title": "Радо Янков четвърти в първия си старт за сезона"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%BD%D0%B0-%D1%81%D0%BD%D0%B8%D0%BC%D0%BA%D0%B0-%D0%BA%D0%B0%D0%BA-%D1%89%D0%B5-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%B3%D0%BB%D0%BE%D0%B1%D0%B0%D0%BB%D0%BD%D0%BE%D1%82%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-news710891.html", "text": "„Ето така изглежда глобалното затопляне” – с тези думи телевизионен екип показа скрийншот от последната си експедиция, на който се вижда умираща от глад полярна мечка. Мечката е изключително слаба, като козината ѝ виси от тялото и животното влачи задните си крака. Тя е била забелязана на островите Бафин край Канада. Един от операторите разказа пред „Нешънъл Джиографик” сблъсъка им с умиращото животно. „Стояхме там и плачехме. Снимахме и сълзи се стичаха по бузите ни”, споделя мъжът. „Когато учените казват, че мечките са изчезващ вид, искам хората да знаят как изглежда това. Мечките ще умрат от глад. Така изглежда умираща от глад мечка”, казва операторът. Заради глобалното затопляне и топенето на полярните ледове, естествената среда на белите полярни мечки изчезва. Те се изхранват с лов на тюлени, но с отдръпването на ледовете храната им изчезва. В миналогодишно изследване на Европейския геонаучен съюз топенето на полярните шапки е посочено като водеща заплаха за полярните мечки. Екипът е искал да се намеси, но не са разполагали с подходяща храна за животното, нито с пистолет с упояващи стрели, за да я приспят. Затова решили да продължат да снимат, „за да не умре напразно” бялата мечка.", "date": "2017.12.10", "title": "Учени показаха на СНИМКА как ще изглежда глобалното затопляне"}
{"url": "http://pik.bg/%D0%B1%D0%BE%D1%82%D0%B5%D0%B2-%D1%80%D0%B0%D0%B7%D0%B3%D1%80%D0%BE%D0%BC%D0%B8-%D0%B5%D1%82%D1%8A%D1%80-news710937.html", "text": "Ботев (Пд) победи с класическото 3:0 Етър като домакин във втория мач от 20-ия кръг на Първа професионална лига. Срещата се запомни с много добрата игра на пловдивчани и 2-та червени картона, които допринесоха за това и двата отбора да завършат сблъсъка с по 10 души на терена. Мачът започна много добре за Ботев и още в 7-ата минута Серкан Юсеин откри резултата. Халфът отбеляза истинско бижу, след като нацели топката от воле извън наказателното поле. Малко след това Йордан Апостолов стреля, но кълбото мина встрани. В 24-ата минута Неделев шутира от над 20 метра в опит да изненада стража на гостите, но кълбото излетя далеч от целта. Само две минути по-късно обаче Дуде Ндонгала удвои аванса на пловдивчани. Нападателят получи пас от Зауербег и стреля точно по диагонал от границата на наказателното поле. В 28-ата минута обаче \"канарчетата\" получиха неочакван удар, след като Серкан Юсеин си изкара втори жълт картон в рамките на 15 минути и беше изгонен. След почивката Вълчанов стреля много опасно извън наказателното поле, но Чворович успя да избие в корнер. В 50-ата минута Ботев покачи на 3:0 своята преднина, след като Цветомир Панов проби перфектно отдясно, нахлу в наказателното поле и стреля точно по диагонала. В 59-ата минута численото равенство на терена се завърна, след като Иван Скерлев също си изкара втори жълт картон и беше изпратен под душовете преждевременно, пише \"Новспорт\". 10 минути по-късно Неделев отново опита да отбележи от разстояние, но ударът му мина много близо до гредата. В 84-ата минута Балтанов засече центриране с глава, но ударът му беше избит, а във втората минута на продълженията Иван Петков беше изведен сам срещу вратаря, но не успя да отбележи почетно попадение. Така Ботев вече са пети с 32 точки, докато Етър остават 12-ти във временното класиране с 18 пункта.", "date": "2017.12.10", "title": "Ботев разгроми Етър"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D1%80%D0%B0%D0%B6%D0%B5%D0%BD%D0%B8%D1%8F-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news710895.html", "text": "AFP, цитирана от \"Фокус\" Четирима украински войници са загинали в резултат на артилерийски обстрел от подкрепяните от Русия бунтовници в района на източния град Донецк, предаде . „Ситуацията в зоната на антитерористичната операция се влоши“, се казва в изявление на армията. В него се добавя, че сблъсъците са ранени още двама войници.", "date": "2017.12.10", "title": "Четирима украински войници са загинали при сражения в Източна Украйна"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8%D1%82%D0%B5-%D0%B4%D0%B0-%D0%B7%D0%B0%D0%BF%D0%B0%D0%B7%D1%8F%D1%82-%D1%81%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%B8%D0%B5-%D1%81%D0%BB%D0%B5%D0%B4-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%B5%D1%80%D1%83%D1%81%D0%B0%D0%BB%D0%B8%D0%BC-news710955.html", "text": "Турският президент Реджеп Ердоган призова мюсюлманите да запазят спокойствие в реакцията си на признаването от САЩ на Ерусалим за столица на Израел, предаде Асошиейтед прес. Ердоган заяви днес, че протестиращите трябва да действат в рамките на закона и демокрацията. Протести в Газа и Западния бряг доведоха до сблъсъци. Демонстрациите в Турция продължават и днес. \"Съдбата на Ерусалим не може да бъде оставена на окупаторска държава, която узурпира палестински земи от 1967 г. без да зачита закон и моралност\", заяви турският президент. \"Ерусалим за нас е (като) зеницата на окото\", каза още Ердоган и за пореден път изтъкна, че за мюсюлманския свят градът е \"червена линия\", пише БТА.", "date": "2017.12.10", "title": "Ердоган призова мюсюлманите да запазят спокойствие след изказването на Тръмп за Ерусалим"}
{"url": "http://pik.bg/%D0%B2%D0%BE%D0%B4%D0%B5%D1%89-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D0%BE%D0%B1%D1%8F%D0%B2%D0%B8-%D0%BF%D0%BB%D0%B0%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BC%D0%B0%D1%80%D1%82%D0%B8%D0%BD-%D1%88%D1%83%D0%BB%D1%86-%D0%B7%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%89%D0%B0%D1%82%D0%B8-%D0%B7%D0%B0-%D0%BD%D0%B5%D1%80-news710952.html", "text": "Петер Алтмайер, ръкодоводител на Службата на канцлера в Берлин, определи като нереалистични плановете на лидера на Германската социалдемократическа партия Мартин Шулц за създаване на Обединени европейски щати до 2025 г., съобщава националният ежедневник Die Frankfurter Allgemeine Zeitung. „Дискусията за това дали Европа да бъде федерална държава, конфедерация на държавите или обединени щати, е за учени и журналисти, а не за германската външна политика“, подчерта Алтмайер (ХДС) пред местни медии. Същевременно християндемократът изрази увереност, че тази идея няма да срещне подкрепата в редица държави от Общността. В рамките на проведения в четвъртък в Берлин конгрес на Германската социалдемократическа партия (ГСДП), председателят й Мартин Шулц представи визията си за Обединени европейски щати до 2025 г. Страните от Общността, които не се съгласни да гласуват приемането на федерална конституция, следва да напуснат организацията, подчерта лидерът на германските социалдемократи. Идеята за трансформация на Европа по модела на САЩ е отдавна залегнала в програмата на социалдемократите. За първи път те излагат визията си по този въпрос още през далечната 1925 г. Сега обаче за първи път Шулц поставя конкретна дата за реализирането й – 2025 г., 100-годишнината от издигането на идеята.", "date": "2017.12.10", "title": "Водещ германски политик обяви плановете на Мартин Шулц за Обединени европейски щати за нереалистични"}
{"url": "http://pik.bg/%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D1%8F%D0%BD-%D0%B8-%D0%BA%D0%B0%D0%BD%D0%B8%D0%B5-%D1%83%D0%B5%D1%81%D1%82-%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BB%D1%83%D0%BA%D1%81%D0%BE%D0%B7%D0%BD%D0%BE%D1%82%D0%BE-%D1%81%D0%B8-%D0%B8%D0%BC%D0%B5%D0%BD%D0%B8%D0%B5-%D0%B2-%D1%85%D0%BE%D0%BB%D0%B8%D0%B2%D1%83%D0%B4-%D0%BD%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%BA%D0%B0-news710926.html", "text": "Ким Кардашян и съпругът ѝ Кание Уест продадоха своя луксозен дом в Холивуд. Според информация на американските медии, звездната двойка е взела за него 17,8 милиона долара, два пъти повече от парите, които те са дали преди години. Милионите за къщата са броени от украинката Марина Актън, бизнесдама и филантроп. Имението се намира в квартал „Бел-Еър“, като Ким и Кание го купиха в началото на 2013 г. и изцяло преустроиха. Първоначално той е представлявал мрачна къща в традиционния средиземноморски стил, но Ким я превърна в истински „бонбон“, правейки интериора модерен. Къщата разполага с шест спални, осем бани, с обща площ от 836 кв. м. В имота има много хайтек подобрения, като например автоматични плъзгащи се прозорци в хола, а може би най-голямата гордост на Кардашян е басейнът, който разполага със специфично осветление. За купувача Марина Актън се знае, че е от Киев и е работила като помощник на бившия главен прокурор на Украйна. През последните години тя е живяла в Силициевата долина със съпруга си Брайън, един от създателите на популярното приложение WhatsApp. Тя се премества в Лос Анджелис, за да преследва музикалните си мечти.", "date": "2017.12.10", "title": "Ким Кардашян и Кание Уест продадоха луксозното си имение в Холивуд на украинска милионерка"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%B2-%D1%87%D0%B0%D0%BB%D0%B3%D0%B0%D1%82%D0%B0-%D0%BA%D0%B0%D0%BC%D0%B5%D0%BB%D0%B8%D1%8F-%D0%B8-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%BA%D0%BE%D1%81%D0%B8%D1%82%D0%B5-news710975.html", "text": "Двe oт пeвицитe нa \"Πaйнep\" ce xвaнaxa зa ocитe. Πpecлaвa и Kaмeлия ca в лют кoнфликт, глacи пocлeднaтa клюкa. Πpичинaтa e, чe Πpecи e взeлa мяcтoтo нa Kaми в \"Глacът нa Бългapия\". Cтopилa гo e пo нaй-жecтoкия нaчин, твъpдят cлyxoвeтe. Гoвopи ce, чe Πeтя Koлeвa ce oбaдилa нa пpoдyцeнтитe и caмa ce пpeдлoжилa дa бъдe мeнтop в пpeдaвaнeтo. Tъй кaтo мяcтoтo зa пoп-фoлк члeн нa жypитo e caмo eднo, тя cтopилa вcичo възмoжнo дa oчepни oбpaзa нa Kaмeлия. Πpecлaвa изпoлзвaлa apгyмeнтa, чe oтбopът нa колeжкaтa й пpeз минaлия ceзoн бил нaй-cлaб, нaй-cлaбитe игpaчи избиpaли нeйния тим и пpoчиe. Tя cчитaлa, чe щe й взeмe cтoлa, пише Клюки.бг Oщe нe e взeтo oкoнчaтeлнoтo peшeниe, нo имa oгpoмнa вepoятнocт плaнът нa Πpecи дa cpaбoти и тя дa ce нaмъpдa в \"Глacът нa Бългapия\" зa втopи път. Πpeди 4 гoдини тя oтнoвo бeшe чacт oт жypитo нa фopмaтa й e ocтaнaлa мнoгo дoвoлнa. Tвъpди ce, чe Πpecлaвa тoлoвa мнoгo иcaлa дa влeзe пaк в мyзиaлнoтo пpeдaвaнe зapaди cтpeмeжa cи дa cи пoчинe мaлкo oт нoщнитe yчacтия пo клyбoвeтe. Πeвицaтa билa изтoщeнa вeчe oт цялoтo тoвa oбикaлянe нa Бългapия, a \"Глacът нa Бългapия\" щe й пoзвoли дa нaмaли пътyвaниятa из cтpaнaтa, зaщoтo щe й ocигypи cтaбилeн дoxoд зa някoлкo мeceцa. Toвa пpeдaвaнe нaпpaви иcтинcи фypop пpeз минaлия cи ceзoн. Cъбpa oгpoмeн peйтинг и пoбeди дopи кoнypeнтни пpoeкти кaтo \"Kaтo двe кaпки вoдa\". Зaтoвa e лoгичнo дa имa мнoгo жeлaeщи дa yчacтвaт в нeгo пpeз нoвия ceзoн. Зaceгa oт мeнтopитe e cигypнo caмo, чe Гpaфa пaк щe бъдe нa линия.", "date": "2017.12.10", "title": "ВОЙНА В ЧАЛГАТА! Камелия и Преслава се хванаха за косите"}
{"url": "http://pik.bg/%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D1%81-%D1%84%D0%B0%D0%BD%D1%82%D0%B0%D1%81%D1%82%D0%B8%D1%87%D0%B5%D0%BD-%D0%BC%D0%B0%D1%87-news710963.html", "text": "Действащият шампион на Испания Реал Мадрид разгроми с 5:0 коравия тим на Севиля в мач от 15-ия кръг на Ла Лига. Световният и европейски клубен първенец реализира пет гола за едно полувреме - разписаха се Начо Фернандес (3), Кристиано Роналдо (23 и 31-дузпа), Тони Кроос (38) и Ашраф (42). Подопечните на Зинедин Зидан направиха много силен двубой на \"Бернабеу\" преди да заминат за Обединените арабски емирства, където ще защитават световната си купа. С успеха Реал временно стопи изоставането от Барселона на пет точки. Преди началото на двубоя Кристиано Роналдо показа своите пет \"Златни топки\", последната от които беше спечелена преди два дни, акцентира \"Спортал\".", "date": "2017.12.10", "title": "Реал Мадрид с фантастичен мач!"}
{"url": "http://pik.bg/%D0%B4%D1%8A%D1%81%D1%82%D0%B8%D0%BD-%D1%85%D0%BE%D1%84%D0%BC%D0%B0%D0%BD-%D0%BF%D0%BE%D0%BB%D1%83%D1%87%D0%B8-%D1%82%D1%80%D0%B5%D1%82%D0%BE-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news710907.html", "text": "Трета жена обвини актьора Дъстин Хофман в сексуален тормоз и определи поведението му като \"ужасяващо, деморализиращо и оскърбително преживяване\", предадоха ТАСС и Асошиейтед прес. Катрин Росетър партнираше на Хофман в бродуейската пиеса \"Смъртта на търговския пътник\" през 1984 г. По думите й, актьорът извършвал неприлични действия, докоснал я и поискал да му направи масаж. Дъстин Хофман не е коментирал обвинението й. Преди нея писателката Ана Греъм Хънтър обвини звездата в сексуално посегателство. Инцидентът е станал по време на снимките на телевизионния филм \"Смъртта на търговския пътник\" от 1985 г., в който Хофман изпълнява главната роля. Хънтър съобщи, че работела на снимачната площадка като стажантка и по онова време била 17-годишна. По думите й холивудският екранен герой се държал неподобаващо с нея, открито флиртувал и си позволявал непристойни изказвания по неин адрес. Телевизионната сценаристка Уенди Рис Гатсиунис също твърди, че е станала жертва на сексуален тормоз от Дъстин Хофман. Инцидентът датира от 1991 г. Дамата, тогава прехвърлила 20-те, се е срещнала с актьора по повод пиеса, която е написала. По думите й Хофман е казал: \"Преди да започнем, нека ти задам един въпрос, Уенди – била ли си интимна с мъж над 40 години?\". Тя се е опитала да запази спокойствие и да се върне към темата за пиесата, но актьорът я прекъснал, заявил е, че ще ходи на пазар за дрехи и я попитал дали не иска да го придружи. Въпросът му обаче по-скоро е прозвучал като \"Хайде, да идем в близкия хотел\". Сценаристката неколкократно отказала, Дъстин Хофман напуснал мястото на срещата, а проектът й така и не се е осъществил. Междувременно, режисьорът на \"Х-мен\" Брайън Сингър категорично отрече обвиненията, че е изнасилил малолетен през 2003 г. Според заведеното в съда дело от Сизър Санчес-Гусман, инцидентът е станал, когато момчето е бил на 17 години, на яхтата на приятел на режисьора. След това Брайън Сингър му казал, че може да му уреди роли в Холивуд, ако мълчи. Режисьорът също го предупредил, че никой няма да му повярва, ако разкаже за случилото се, но ако го направи, той ще потърси хора, които да съсипят кариерата му. Това е второто обвинение срещу режисьора, който каза, че ще защитава невинността си до последно в съда. Първото дело беше прекратено от обвинението.", "date": "2017.12.10", "title": "Дъстин Хофман получи трето обвинение в сексуален тормоз"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D1%80%D1%83%D1%81%D0%B8%D1%8F-%D0%BA%D0%B0%D1%82%D0%BE-%E2%80%9E%D1%85%D0%BB%D0%B0%D0%B4%D0%BD%D0%B0-%D0%B2%D0%BE%D0%B9%D0%BD%D0%B0%E2%80%9C-news710897.html", "text": "Британският министър на отбраната Гавин Уилямсън заяви, че в настоящия момент Русия и Великобритания са в състояние на „хладна война“, съобщава Дейли Мейл. Според Уилямсън Русия води борба на няколко фронта и опитват „да навреди на интересите на Великобритания“. „Русия води война срещу Британия на няколко нива – коментира Гавин Уилямсън. – Намираме се в състояние на хладна война, в която Русия невероятно активно опитва да причини вреди на британските интереси“. Според министърът на отбраната на Великобритания, „методите за воденето на тази война се променят“, като Русия „ще използва всякакви възможни средства, за да подрива британските и западните интереси“.", "date": "2017.12.10", "title": "Министърът на отбраната на Великобритания определи отношенията с Русия като „хладна война“"}
{"url": "http://pik.bg/%D0%B4%D0%B0%D0%BB%D0%B8-%D1%82%D0%BE%D0%B9-%D0%B5-%D0%B8%D0%B3%D1%80%D0%B0%D1%87-news710965.html", "text": "Мъжът до вас обича да разговаря с различни хора, небрежно флиртува и изразява истински интерес и ентусиазъм към непознати, а в същото време е дълбоко ангажиран с вас. Сигурно мислено ви преминава въпроса дали той е някакъв играч и дали да му имате доверие. Ако партньорът ви е загрижен за вашата връзка, ще сте намерили начин да изградите правила, към които да се придържате и да не изникват съмнения. Няма да ви се налага да се притеснявате, че сте с някой друг, защото и двамата ще сте направили границите си ясни и ще сте доказали, че ги уважавате. Има някои признаци, които ако се нарушат трябва да ви светне червената лампичка, пише Тялото.бг. 1. Винаги казват истината Играчът е нечестен, казва експертът Деметриус Фигероа пред Elite Daily. Сигнал може да бъде ако прекарва много време с приятели, които вие дори не познавате. Когато човекът държи на вас едва ли ще изпитвате подозрение заради поведението му. Той няма да ви лъже, винаги ще ви информира какво прави, понеже е наясно с вашите притеснения. 2. Спазват ангажиментите си Когато партньорът ви не е играч винаги спазва ангажиментите си. Срещата с него никога не преминава като работна и са физически и емоционално ангажирани. Може да не сте запознати с всеки един негов ход през деня, но сте наясно с общата им рутина. Един играч е много по-неуловим. „Ако той не е конкретен за това къде е бил, с кого е бил, защо е зает или нещо подобно, това би трябвало да е ясен знак за това, че той е играч“, обяснява Фигероа. 3. Знаят какво искат За да бъдем справедливи, човек наистина не може да бъде окачествен като неблагонадежден, ако все още не сте разговаряли с него. Човекът до вас или този, който е обект на чувствата ви, можете да го разберете по време на диалог. Той ще иска да чуе какво искате и от какво имате нужда, за да сте щастливи в една връзка. И ще бъде също развълнуван ако изследвате връзката си. Тези, които не са играчи ясно ще заявят какво искат, за да бъдете заедно и поетите ангажименти са нещо повече от секс.", "date": "2017.12.10", "title": "Дали той е играч?"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8%D0%B5-%D1%87%D0%B5-%D1%84%D0%B0%D1%88%D0%B8%D0%B7%D0%BC%D1%8A%D1%82-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-news710966.html", "text": "Управляващата италианска Демократическа партия (ДП) организира протест в град Комо, предупреждавайки, че фашизмът се завръща в страната, която е страдала при управлението на фашисткия диктатор Бенито Мусолини, предадоха Асошиейтед прес и Франс прес. Няколко хиляди души се събраха в северния италиански град, където крайнодесни екстремисти прекъснаха неотдавна среща на неправителствени организации, помагащи на мигрантите, припомня АП. По-рано тази седмица активисти на неофашистката партия \"Форца нуова\" нападнаха редакцията на либерален вестник в Рим. Италианската Конституция, приета след Втората световна война и падането на режима на Мусолини, забранява всякакви фашистки организации. Председателката на долната камара на италианския парламент Лаура Болдрини цитира основния закон на страната, заявявайки, че \"всички демократични сили, гражданското общество и гражданите, са длъжни\" да покажат, че се противопоставят на фашизма. Председателят на ДП Матео Ренци, бивш премиер на страната, също участва в протеста, но не направи изявление. Популисткото опозиционно Движение \"Пет звезди\", което по последни данни е най-популярната партия в страната преди насрочените за догодина избори, не се присъедини към протеста, отбелязва АП. Според някои наблюдатели засилената фашистка дейност се дължи преди всичко на съперничеството между различни групи от крайната десница. Те се притесняват от възхода на крайнодясната организация \"Каза Паунд\", която спечели над 9 на сто от гласовете на изборите за кмет на Остия. В други градове организацията участва в общинските съвети. Последните инциденти \"всъщност крият опит за връщане на подкрепа, загубена в полза на Каза Паунд\", пише всекидневникът \"Стампа\", като цитира полицай натоварен с разследването на крайнодесните движения. \"Каза Паунд\", основана през 2003 г. като организация на самонастанили се хора, настояващи да се дадат жилища на нуждаещите се семейства, носи името на американския поет Езра Паунд, симпатизирал на Мусолини и определял наема като форма на лихварство - един от основополагащите принципи на групата, припомня АП, цитирана от БТА.", "date": "2017.12.10", "title": "Хиляди протестираха в Италия заради притеснение, че фашизмът се завръща"}
{"url": "http://pik.bg/%D0%B8%D1%80%D0%B0%D0%BA%D1%81%D0%BA%D0%B8%D1%82%D0%B5-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8-%D1%81%D0%B8%D0%BB%D0%B8-%D1%81%D0%B0-%D1%83%D1%81%D1%82%D0%B0%D0%BD%D0%BE%D0%B2%D0%B8%D0%BB%D0%B8-%D0%BF%D1%8A%D0%BB%D0%B5%D0%BD-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0%D0%B4-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B8%D1%80%D0%B0%D0%BA-%D0%B8-%D1%81%D0%B8%D1%80%D0%B8%D1%8F-news710867.html", "text": "ТАСС, цитирана от \"Фокус\" Иракските правителствени сили са установили пълен контрол над границата между Ирак и Сирия, след като са изтласкали от района бойците на „Ислямска държава“, предаде . Иракската телевизия Al Mayadeen оповести, че милициите, подкрепяни от армията, са завършили военната операция по установяване на контрол над границата. В края на ноември командването на Въоръжените сили на Ирак започна операция за прочистване на районите в провинциите Анбар, Салах ад Дин и Нинава от бойците на джихадистката групировка. Премиерът Хайдер ал Абади заяви, че със завършването на тази фаза на кампанията ще бъде обявена окончателната победа над джихадистите в Ирак.", "date": "2017.12.10", "title": "Иракските правителствени сили са установили пълен контрол над границата между Ирак и Сирия"}
{"url": "http://pik.bg/%D1%87%D1%83%D0%BA%D0%BE%D0%B2%D0%B5%D1%82%D0%B5-%D0%BF%D0%BE%D0%BF%D0%B0%D1%80%D0%B8%D1%85%D0%B0-%D1%81%D0%B8%D0%BD%D0%B8%D1%82%D0%B5-news710934.html", "text": "Уест Хем Юнайтед спечели домакинството си на Челси с 1:0 в мач от 16-ия кръг на английската Висша лига. Така \"чуковете\" записаха първа победа под ръководството на Дейвид Мойс. Единственото попадение отбеляза Марко Арнаутович в 6-ата минута. По този начин австриецът се отчете с първи гол, откакто играе за \"чуковете\", акцентира \"Новспорт\". В 28-ата минута Адриан показа защо Джо Харт е на пейката, като спаси чудесен изстрел на Н'Голо Канте от границата на пеналта. Веднага след последвалия корнер вратарят трябваше да се намесва и след хубав удар на Давиде Дзапакоста. В края на първата част Алваро Мората изяви претенции за дузпа, след като бе задържан в наказателното поле от Уинстън Рийд. Малко след началото на втората част Челси осъществи страхотна атака, при която Канте и Еден Азар разиграха, но резервата Педро не отправи добър удар. В 54-ата минута домакините имаха претенции за дузпа, след като Арнаутович си поведе топката и Андреас Кристиансен игра с ръка в пеналта, но реферът прецени, че е неумишлено и даде знак играта да продължи. В самия край на двубоя Алваро Мората и Еден Азар пропиляха възможности за \"сините от Лондон\". След изиграването на дербито Уест Хем вече има 13 точки. Челси е с 32 пункта.", "date": "2017.12.10", "title": "\"Чуковете\" попариха \"сините\""}
{"url": "http://pik.bg/%D0%BD%D0%BE%D0%B2%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-news710918.html", "text": "Министерството на отбраната на Руската федерация обвини САЩ в опити да възпрепятстват ликвидирането на членове на близкоизточната радикална групировка „Ислямска държава“, предава Интерфакс. По-голямата част от случаите на опасно приближаване на американски и руски самолети в района на река Ефрат са били инициирани от страна на ВВС на САЩ именно с тази цел, поясни говорителят на руското военно министерство Игор Конашенков. „Така например, на 23 ноември във въздушното пространство над западния бряг на река Ефрат американски изтребител F-22 е възпрепятствал два руски Су-25 да изпълнят бойна задача за унищожаване на опорен пункт на „Ислямска държава“ в предградията на Меядин“, обясни Конашенков. Същевременно генерал-майорът допълни, че след „появата на руския многофункционален свръхманеврен изтребител Су-25С американският самолет е прекратил опасните маневри и е побързал да се отдалечи към въздушното пространство на Ирак“. Конашенков увери, че руските военни не са отговорили на действията на американците. В тази връзка говорителят на Министерството на отбраната в Москва препоръча на САЩ да се концентират върху ликвидирането на членове на терористичната групировка в Ирак.", "date": "2017.12.10", "title": "Ново напрежение между САЩ и Русия"}
{"url": "http://pik.bg/%D1%81%D0%BD%D0%B5%D0%B6%D0%BD%D0%B8-%D0%BD%D0%B5%D0%B2%D0%BE%D0%BB%D0%B8-%D0%B8%D0%B7%D0%BA%D0%B0%D1%80%D0%B0%D1%85%D0%B0-%D1%86%D1%8F%D0%BB%D0%B0%D1%82%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D0%BD%D0%BE%D1%89%D0%B5%D1%81-%D0%B4%D0%B0-%D1%87%D0%B8%D1%81%D1%82%D0%B8-%D1%83%D0%BB%D0%B8%D1%86%D0%B8%D1%82%D0%B5-%D0%BD%D0%B0-%D1%81%D0%BE%D1%84%D0%B8%D1%8F-news710994.html", "text": "142 автомобилa – снегопочистваща техника, са работили през нощта на територията на столицата, съобщиха от пресцентъра на Столична община, цитирани от Фокус. Екипите са извършвали бутане на снежна маса и обработки със смеси против заледяване. Обработени са всички улици, по които се движи масовият градски транспорт, Южната дъга, главни улици в кварталите опасни и стръмни места, мостове и частично вътрешноквартални улици. Опесъчени са планинските пътища Бояна - Златни мостове и Драгалевци - Алеко. Продължава разпръскването със смеси против заледяване, започнало е разчистване на спирките и подходите към подлези. Продължава почистването на бул. „Цариградско шосе“ и бул. „Брюксел“ . Усложнена е обстановката в планинските райони - Витоша и Панчарево, където има навявания. Към момента градският транспорт се движи нормално при зимни условия.", "date": "2017.12.10", "title": "СНЕЖНИ НЕВОЛИ! Изкараха цялата техника нощес да чисти улиците на София"}
{"url": "http://pik.bg/%D0%BE%D1%81%D1%82%D0%B0%D0%B2%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D1%81%D0%BE%D1%84%D0%B8%D1%8F-%D0%BF%D0%B5%D1%80%D0%BD%D0%B8%D0%BA-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82-news710936.html", "text": "Промените в движението на влаковете между София и Перник продължават до 21 декември. Движението е променено заради ремонтните дейности по железния път, които се извършват в участъка между спирка Метал и гара Драгичево. Поради ремонта всички влакове, минаващи в участъка на извършвания ремонт в интервала от 09:30 ч. до 16:40 ч., ще продължават да се движат София-Драгичево-София и Благоевград-Перник-Благоевград. Превоз с автобуси в участъка между гарите Перник и Драгичево ще бъде осигурен за всички клиенти на БДЖ, които се движат по това направление. В дните между 12 и 14 декември включително, превозът с автобуси ще се извършва между Перник и Владая, заради ремонта в района на гара Драгичево. По тази причина на посочените дати влаковете от и за София ще се движат София-Владая-София. Влакът от София за Солун все още ще тръгва по-рано от редовния си график от Централна гара София и ще пътува по обиколен маршрут през гарите Разменна и Храбърско. Промени ще се въведат в графика на всички пътнически и бързи влакове, които се движат в сутрешните и вечерните часове в района на ремонтите. Те ще преминават в участъка с намалена скорост. След приключването на ремонта скоростта по железния път ще се повиши от 60 км/ч на 95 км/ч. така и времето за пътуване ще намалее. Повече информация за промените в разписанието на влаковете може да бъде получена на сайта на БДЖ.", "date": "2017.12.10", "title": "Остават промените в движението на влаковете София-Перник заради ремонт"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%B7%D0%B0%D0%BF%D0%B0%D0%B7%D0%B8%D0%BC-%D1%83%D1%81%D0%BF%D0%B5%D1%88%D0%BD%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%B8-%D0%BE%D1%82-%D1%80%D0%B0%D0%B7%D1%81%D1%82%D0%BE%D1%8F%D0%BD%D0%B8%D0%B5-%D0%B2%D0%B8%D0%B6%D1%82%D0%B5-news711019.html", "text": "Как да запазим здрава връзката си от разстояние? Ето десет идеи, които да помогнат тя да стане дълготрайна и успешна. Не се страхувайте да обсъждате негативните мисли, които ви мъчат, но не бързайте да ги споделяте в секундата, в която се появят в ума ви. Изчакайте малко, помислете добре и ако едни и същи въпроси изникват в ума ви в продължение на дни и месеци – тогава е време за действие. Ще осъзнаете, че някои чувства и мисли идват за миг и много бързо си отиват. Оставете най-тежките въпроси и спорове за разговор лице в лице. Видео разговорите и съобщенията водят до много недоразумения, затова обсъждайте важните теми, когато сте в една и съща стая. Този съвет се отнася за всички двойки, независимо дали връзката им е от разстояние, или не. Говорете откровено за чувствата си, за да разберете как всеки от вас реагира в стресови или конфликти ситуации. Как реагирате, когато не можете да контролирате емоциите си? Как реагира партньорът ви по време на спор? Ако обърнете внимание на поведението и на двамата, ще можете по-лесно да разрешавате проблемите. Вместо винаги да си чатите онлайн, направете нещо мило и напишете писмо на любимия си. Опитайте се да изпълните връзката ви с приключения и романтика. Организирайте си среща онлайн – нека всеки се облече официално, да се нагласи и да застане пред екрана на компютър, сякаш наистина сте един срещу друг. Дамите могат да изненадват любимите си с малки подаръци, мъжете пък могат да зарадват половинката си с час за масаж в близко спа студио. Не очаквайте, че вашият партньор ще отговаря на всяко ваше съобщение мигновено. Трябва да приемете, че и двамата имате работа, неотложни задачи и лични хобита. Обсъдете колко често можете да се срещате онлайн и по кое време. По този начин комуникацията помежду ви ще стане по-лесна и ефективна. Можете да прекарвате времето си, страдайки за любимия ви, който е далеч от вас, или можете да се превърнете в още по-страхотен човек. Заловете се с ново хоби, пробвайте нови неща, срещайте се с нови хора. Споделяйте преживяванията, откритията и мислите си с любимия. Не се страхувайте да се радвате на личното ви време, не се притеснявайте от това, че се наслаждавате на живота си. Всичко това ще ви направи по-интересни и привлекателни! Опитайте се да намерите нещо, което и двамата обичате да правите, например четене, йога, танци, гледане на филми. Правете го едновременно, макар и на хиляди километри разстояние. По този начин ще имате още една обща тема за разговор. Ако говорите само за чувствата ви, много скоро връзката ви ще се изчерпи, трябва да намерите и допирни точки и нещо, което да ви сближи. Разговорите са много важни, но твърде дългите разговори крият своите рискове – първо, по някое време разговорът може да замре и да ви накара да се чувствате неудобно, второ, телефонните разговори и видео разговорите не са същите като разговорите на живо – не всички хора обичат да говорят дълго време по телефона. Тогава как да намерите правилния баланс? Просто обсъдете въпроса и бъдете откровени за това колко време седмично или дневно искате да си говорите, пише дама.бг. Защото да чувате гласа на другия е важно, чатовете не са достатъчни. Трябва да обсъдите нови начини, по които да бъдете интимни, не само физически, но и в ежедневието ви. Например можете да водите видео разговор, докато правите нещо интимно – закусвайте заедно, гледайте го как се бръсне или как избира облеклото си за деня. Трябва да разнообразите видео разговорите и да ги направите специални. Запитайте се защо ревнувате. Дали ви липсва увереност, или усещате, че не можете да имате доверие на партньора ви? В повечето случаи ревността покълва в сърцата ни без причина и е основана на чувства, а не на факти. Изберете да вярвате на партньора си. Ако пък той направи нещо, което ви кара да ревнувате, кажете му го спокойно, не се обвинявайте. Тези трудни разговори ще ви сближат и ще ви накарат да повярвате по-силно във връзката ви.", "date": "2017.12.10", "title": "Как да запазим успешна връзката си от разстояние? Вижте!"}
{"url": "http://pik.bg/%D0%BF%D0%BE-%D0%B4%D0%B0%D0%BD%D0%BD%D0%B8-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B8%D1%8F-%D1%87%D0%B5%D1%80%D0%B2%D0%B5%D0%BD-%D0%BF%D0%BE%D0%BB%D1%83%D0%BC%D0%B5%D1%81%D0%B5%D1%86-%D0%BD%D0%B0%D0%B4-200-%D0%B4%D1%83%D1%88%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%B2-%D1%81%D1%8A%D0%B1%D0%BE%D1%82%D0%B0-news710990.html", "text": "Anadolu Agency Над 200 палестинци са ранени по време на сблъсъци с израелските органи на реда в Източен Ерусалим, Западния бряг и Ивицата Газа, предава , като се позовава на информация от палестинския червен полумесец. Според данните, общо 231 жители на Палестинската автономия са пострадали по време на протестите против решението на американския държавен глава Доналд Тръмп да признае Ерусалим за столица на Израел. Масовите демонстрации започнаха в петък, който бе обявен за „Ден на гнева“ и продължиха през целия съботен ден. Според данни на израелската армия, сблъсъци с протестиращи палестинци има на 20 места около Западния Бряг и Ивицата Газа. Израелските военни потвърдиха, че са арестували шестима палестинци, а двама полицаи са с леки наранявания.", "date": "2017.12.10", "title": "По данни на палестинския червен полумесец, над 200 души са ранени при сблъсъци в събота"}
{"url": "http://pik.bg/%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%B5-%D0%B2-%D1%81%D0%B8%D0%BB%D0%B0-%D0%B7%D0%B0-16-%D0%BE%D0%B1%D0%BB%D0%B0%D1%81%D1%82%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news711007.html", "text": "В 16 области на страната е обявен жълт код за силен вятър, сочи справка на сайта на Националния институт по метеорология и хидрология (НИМХ) към Българската академия на науките (БАН), цитиран от Фокус. Кодът е в сила за областите Видин, Монтана, Враца, Плевен, Велико Търново, Търговище, Русе, Разград, Силистра, Шумен, Добрич, Варна, Сливен, Стара Загора, Пловдив, Пазарджик. В тези области през деня ще духа силен вятър от запад-северозапад със средна скорост до 14-17 m/s и пориви до 24 m/s. При жълтия код за силен вятър хората трябва да бъдат внимателни за летящи във въздуха предмети, като по тази причина са възможни локални нарушения на обичайните дейности на открито.", "date": "2017.12.10", "title": "Жълт код за силен вятър е в сила за 16 области на страната"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D0%B4%D0%BE%D1%80%D0%B8-%D0%BD%D0%B8%D1%81%D0%BA%D0%B8-%D0%B4%D0%BE%D0%B7%D0%B8-%D0%BF%D1%80%D0%BE%D1%82%D0%B8%D0%B2%D0%BE%D0%B7%D0%B0%D1%87%D0%B0%D1%82%D1%8A%D1%87%D0%BD%D0%B8-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D1%80%D0%B8%D1%81%D0%BA%D0%B0-%D0%BE%D1%82-%D1%80%D0%B0%D0%BA-%D0%BD%D0%B0-%D0%B3%D1%8A%D1%80%D0%B4%D0%B0%D1%82%D0%B0-news710953.html", "text": "Връзката между противозачатъчните хапчета и рака на гърдата е идентифицирана преди години. Много жени и техните лекари предполагат, че новите лекарства или по-ниски дози са много по-безопасни. Все още ли съществува риск? Изследователите са анализирали данни за 1 797 932 жени под 50 години, които не са имали рак и не са преминали лечение за плодовитост. Около 60% от тях използвали някакъв вид хормонална контрацепция, а около 40% - не. В около 11-годишен период, 11 517 жени са диагностицирани с рак на гърдата, посочва БГНЕС. Проучването установява, че тези, които използват хормонална контрацепция, са с 20% по-голяма вероятност от развитие рак на гърдата, отколкото тези, които не са приемали подобни медикаменти. Колкото по-дълго жените пият от тях, толкова по-голям изглежда рискът от поява на злокачествено образувание на млечните жлези. Опасността намалява бързо след спиране на хапчетата най-вече при тези, при които приемът не е продължил над 5 години, твърдят специалистите. Рискът варира според различните видове предпазни средства, но не са открити големи различия. Дами, които използват пластири, импланти, инжекции, вагинални пръстени и вътрематочни устройства, както и хапчета за контрол на раждаемостта, са застрашени от заболяване. В САЩ около 10 милиона жени използват орални контрацептиви, а повече от 4 милиона други се доверяват на импланти. Анализът на риска не е взел предвид някои фактори - като физическа активност, консумация на алкохол и история на кърменето - които могат да повлияят на риска от рак на гърдата, уточняват експертите. Проучването също така не включва жени на 50 или повече години, за които е най-вероятно да развият рак на гърдата. Изследването е публикувано в сп. New England Journal of Medicine.", "date": "2017.12.10", "title": "Внимание, дами! Дори ниски дози противозачатъчни увеличават риска от рак на гърдата"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%BE%D0%BE%D0%BD-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%BE%D1%82-%D0%B2%D0%BE%D0%B9%D0%BD%D0%B0-news710992.html", "text": "Представител на ООН предупреди Северна Корея за възможна война при „погрешни сметки“ от страна на Пхенян, коментира вестник Telegraph, цитиран от Фокус. Джефри Фелтман бе първият представител на световната организация, който посети севернокорейската страна от 2010 г. насам. Фелтман се е срещна с първия дипломат на Пхенян, като двамата са се съгласили, че „сегашната ситуация е най-напрегнатата  до сега на Корейския полуостров и представлява опасност за мира и сигурността днешния свят“. Въпреки това дипломатът на ООН предупреди Северна Корея да „избягва грешни сметки и отвори каналите за комуникация, за да намали рисковете от конфликт“. Фелтман също така не пропусна да подчертае нуждата Северна Корея да започне да спазва резолюциите на Съвета за сигурност и Общото събрание на ООН.", "date": "2017.12.10", "title": "Напрежение! Представител на ООН предупреди Северна Корея за опасността от война"}
{"url": "http://pik.bg/%D0%B8%D1%81%D0%BA%D1%80%D0%B5%D0%BD%D0%BE-%D0%B8-%D0%BB%D0%B8%D1%87%D0%BD%D0%BE-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B2-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B1%D0%B5%D0%B7-%D0%B4%D1%8A%D1%89%D0%B5%D1%80%D1%8F-%D0%BC%D0%B8-%D0%B8-%D0%B0%D0%BD%D0%B3%D0%B5%D0%BB-%D0%BD%D1%8F%D0%BC%D0%B0%D1%88%D0%B5-%D0%B4%D0%B0-%D0%BF%D1%80%D0%B5%D0%B1%D0%BE%D1%80%D1%8F-%D1%80-news711046.html", "text": "\"Без Ангел и дъщеря ми нямаше да се справя. Те бяха с мене и ми казваха, че ще го преборя\", сподели в откровена изповед омбудсманът Мая Манолова в предаването \"Търси се\" по Би Ти Ви. С дренаж отишла на заседание, защото щели \"да вземат главата на приятел\" и тя искала да му помогне. \"Тя още от малка си беше лидер. Никога не е щадила себе си. И сега иска сама да помогне на всички, което не е възможно\", казаха родителите й. \"Доста хора са я предавали по пътя й. Аз нямам брат или сестра. Родителите ми са ми и приятели. Много се зарадва като стана баба. С баща ми се разделиха много цивилизовано, за мене не беше труден момент\", сподели дъщеря й Ралица. При тези думи очите на Мая се навлажниха. Ралица си спомни, че разбрала за рака на майка си по телефона. \"Когато ми се обади, беше много спокойна. Но всички бяхме силни около нея\", разказа дъщерята. \"Имам големи пропуски като майка и трябва да си го призная. Да си баба обаче е съвсем друго нещо и е страхотно усещане. След болестта разбрах, че човек трябва да намира време да казва на близките си, на родителите си, на любимия си човек, на децата си колко ги обича. Аз още се уча\", призна Мая Манолова. Манолова коментира и връзката си с Ангел Найденов. \"Човек може да срещне голямата си любов на всяка възраст. Аз бях на 50 г.\", каза тя.", "date": "2017.12.10", "title": "ИСКРЕНО И ЛИЧНО! Мая Манолова в откровена изповед: Без дъщеря ми и Ангел нямаше да преборя рака"}
{"url": "http://pik.bg/%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%BD%D0%B0-%D0%BF%D1%8A%D1%82%D1%8F-%D1%82%D0%B5%D0%B6%D0%BA%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%BE%D0%BA%D1%8A%D1%80%D0%B2%D0%B0%D0%B2%D0%B8%D1%85%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-%D0%B8-%D1%82%D0%B5%D0%B6%D0%BA%D0%BE-%D1%80%D0%B0-news711023.html", "text": "Куп катастрофи окървавиха пътищата в Пловдивско. Има загинал и много ранен, както и затворени отсечки. 74-годишен мъж е загинал, след като е бил блъснат от автомобил на пътя между селата Бенковски и Войсил, съобщи Областната дирекция на МВР. Според подадената информация, лек автомобил „Фолксваген“, с 41-годишен водач от Съединение, е блъснал 74-годишния пешеходец от Стамболийски, който е загинал. Шофьорът на колата е тестван за употреба на алкохол и наркотични вещества, резултатите са отрицателни. Наложена му е 24-часова полицейска мярка за задържане. Причините за инцидента се изясняват, уведомена е прокуратурата. След друг инцидент, който е станала часове по-късно, 17-годишно момче е в тежко състояние, след като лек автомобил се е преобърнал на пътя между селата Червен и Горнослав. Около 22:30 часа снощи е получен сигнал за обърнат по таван лек автомобил „Опел“ извън пътното платно между двете населени места. В автомобила са пътували 18-годишна шофьорка с тримесечен стаж, 17-годишен пътник на предната седалка и две момичета, на 16 и 12 години. В тежко състояние е момчето. Останалите са под лекарско наблюдение, без сериозни травми. Няма данни за употреба на алкохол и наркотични вещества.", "date": "2017.12.10", "title": "КАСАПНИЦА НА ПЪТЯ! Тежки катастрофи окървавиха пътищата в Пловдивско, има загинал и тежко ранено момче"}
{"url": "http://pik.bg/%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D1%8F-%D0%B1%D0%BE%D0%B9%D1%86%D0%B8-%D0%BE%D1%82-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B0%D0%BB%D0%B6%D0%B8%D1%80-%D1%81%D0%B0-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8%D0%BB%D0%B8-%D0%BA%D1%8A%D0%BC-%D1%80%D0%B5%D0%B4%D0%B8%D1%86%D0%B8%D1%82%D0%B5-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C--news711032.html", "text": "Френски и алжирски бойци, някои от които идващи от Сирия, са се присъединили към редиците на групировката „Ислямска държава“ в северната част на Афганистан, където джихадистите строят нови бази, съобщи Франс Прес, цитирана от Фокус. Агенцията се позова на свои източници. Това е първият случай, в който е засечено присъствие на френски бойци от „Ислямска държава“ в Афганистан. Според експерти именно в разтърсваната от война страна може да потърсят убежище членовете на джихадистката групировка, след като бяха изтласкани от Сирия и Ирак. Това е поредният тревожен знак за Франция, която от 2015 г. се сблъсква с инспирирано от „Ислямска държава“ насилие, докато дебатира как да се справи със своите граждани, които заминават, за да се бият на страната на групировката в Близкия изток.", "date": "2017.12.10", "title": "Попълнения! Бойци от Франция и Алжир са се присъединили към редиците на „Ислямска държава“ в Афганистан"}
{"url": "http://pik.bg/%D0%BC%D0%B5%D1%80%D0%BA%D0%B8-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D0%B7%D0%B0-%D0%BF%D1%85%D0%B5%D0%BD%D1%8F%D0%BD-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news711037.html", "text": "Южна Корея наложи нови едностранни санкции срещу Северна Корея, съобщи Франс Прес, цитирана от Фокус. Това е поредният опит на Сеул за осъществяване на натиск над Севера след серията от ядрени тестове, които засилиха напрежението на полуострова. Санкциите идват след посещението на високопоставено лице на ООН в Пхенян, който призова за диалог между Северна Корея и международната общност с цел да се избегне потенциална катастрофална „грешка“ в ядрената криза. Новият пакет от мерки на Сеул, вторите за този месец, се очаква да срещнат негативна реакция от Северна Корея, която разглежда южната си съседка като прекалено зависима от враждебния Вашингтон. Общо 20 севернокорейски организации, включително банки и търговски компании, както 12 частни лица, повечето от които банкери, бяха включени в черния списък на Сеул.", "date": "2017.12.10", "title": "Мерки! Нови санкции за Пхенян от страна на Южна Корея"}
{"url": "http://pik.bg/%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D0%B7%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D0%B8-%D1%81%D1%82%D1%80%D0%B0%D1%81%D1%82-%D0%BD%D0%BE%D0%B2%D0%B8%D1%8F-%D0%B0%D0%BD%D1%81%D0%B0%D0%BC%D0%B1%D1%8A%D0%BB-%D0%B8-%D1%83%D1%81%D0%BF%D0%B5%D1%85%D0%B8%D1%82%D0%B5-%D0%BD%D0%B0-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE-news711035.html", "text": "Изтича една много емоционална година, която ни накара да имаме надежда за бъдещето. Най-вече за Олимпийските игри в Токио през 2020 година.  Това заяви пред сутрешния блок на Нова телевизия президентът на БФ Художествена гимнастика Илиана Раева. „Не съм вярвала, че след златните момичета ще имаме такъв отбор, който да ни накара да забравим за тях с участието си – призна Раева. - Аз съм оптимист, когато имам власт над нещата. Когато съм участник и имам основанието да кажа, че съм оптимист за бъдещето, защото знам как се работи. Въпреки това не съм вярвала, че ще тръгнем с такъв бомбастичен старт. Ние имаме нови шампионки. Всички състезателки са в залата от много мънички - 4-5-годишни. Това става техният живот. Златните момичета всички до една има своята работа в гимнастиката. Шампион се става с работа в залата до тъмно“. По думите на Раева момичетата имат имат голямо желание за работа. Силна воля. Работят с желание и страст. „Моята голяма страст е треньорството - призна Раева.  - Обичам да ходя в залата. Опитвам се да уважавам мнението на треньорките и да не им се бъркам. Самите те имат огромни възможности. Умея да бъда в помощ“. Илиана Раева не подмина и темата около страстите, които предизвикаха сред родните интелектуалци последните изяви на Григор Димитров. „Най-важното нещо е да си много умен – заяви Раева. -  Спортът е много труд върху едно тяло. Успехите на тенисиста ни Григор Димитров са грандиозни. Културата върху тялото, интелекта и емоциите са еднакво важни и значими за развитието на една личност. Спортът е изкуство. Творецът може да си даде почивка, спортистът го виждат всички постоянно. Напрежението под което е поставен не може да се сравни с постиженията на нито един от анализаторите ни. Това подценяване показва завист. Самочувствието е да вярваш в себе си. В живота всеки се опитва да ти смачка самочувствието и егото, а то е много важно. Това ни кара да вървим напред и да се развиваме“. Във връзка с интригите около новия президент на БФС, които засегнаха и нейния съпруг Наско Сираков, Раева коментира: \"Дори в исторически план най-силните и можещите са били най-възпрепятствани, мачкани, убивани. Можещите, силните и кадърните хора минават през ежедневната си гилотина\".", "date": "2017.12.10", "title": "Емоционално! Илиана Раева за голямата си страст, новия ансамбъл и успехите на Григор Димитров"}
{"url": "http://pik.bg/%D0%BA%D0%B8%D0%BD%D0%B3-%D0%BA%D0%BE%D0%BD%D0%B3-%D0%BD%D0%BE%D0%BA%D0%B0%D1%83%D1%82%D0%B8%D1%80%D0%B0-%D0%BC%D0%B0%D1%80%D0%B7-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D0%BE%D1%80%D1%82%D0%B8%D0%B7-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%83%D0%B0%D0%B9%D0%BB%D0%B4%D1%8A%D1%80-%D0%BE%D1%89%D0%B5-%D0%BD%D0%B0-%D1%80%D0%B8%D0%BD%D0%B3%D0%B0-news710943.html", "text": "Скандалният кубински боксьор и претендент в тежка категория \"Кинг Конг\" Луис Ортиз (28-0, 24 KO) нокаутира Дейниъл Марз (16-6-1, 13 KO) във втория рунд на двубоя, който се проведе в Маями (САЩ). Ортиз свали съперника си в нокдаун още в първия рунд след удар в тялото, а след това го нокаутира във втората част на срещата. Луис Ортиз трябваше да се бие миналия месец с шампиона на WBC в тежка категория Дионтей Уайлдър, но беше отстранен от битката, след като даде положителна допинг проба и бе глобен с $25 000. По-късно Ортиз беше оневинен от WBC. Той бе заменен от Бърмейн Стивърн, който беше нокаутиран от Уайлдър още в първия рунд в мача в Ню Йорк. Щом битката свърши, Ортиз започна да предизвика Дионтей Уайлдър, който седеше край ринга, коментирайки за Fox Sports 1. Уайлдър се качи на ринга, за да размени реплики лице в лице с Ортиз. И двамата боксьори се заканиха да се изправят един срещу друг, акцентира \"Спортал\". Световният шампион на WBC в тежка категория Дионтей Уайлдър (39-0, 38 КО) заяви, че ще даде втори шанс на Луис Ортиз в битка за титлата. \"Искам битка с теб и ще те благословя отново с друга възможност. Бях готов и първият път. Сега ти давам нов шанс. Мисля, че ти си един от най-добрите в тежка категория, а аз искам да докажа, че съм най-добрият. Трябва да се изправим един срещу друг. Ще имаш тази битка\", заяви Уайлдър. \"Джошуа не иска да се бие с никого от нас. Затова аз не проявявам никакъв интерес към него. Искам битката с Уайлдър. Този път няма да има оправдания\", заяви Луис Ортиз.", "date": "2017.12.10", "title": "\"Кинг Конг\" нокаутира Марз! Скандалният Ортиз предизвика Уайлдър още на ринга "}
{"url": "http://pik.bg/%D0%BB%D0%B8%D0%B2%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%85%D0%B0-%D1%81%D1%8A%D0%BB%D0%B7%D0%BE%D1%82%D0%B2%D0%BE%D1%80%D0%B5%D0%BD-%D0%B3%D0%B0%D0%B7-%D1%81%D1%80%D0%B5%D1%89%D1%83-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%BF%D1%80%D0%B5%D0%B4-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA-news711051.html", "text": "Ливанските сили за сигурност са използвали сълзотворен газ и водни оръдия срещу протестиращи в района на американското посолство в Бейрут срещу решението на Вашингтон да признае Йерусалим за столица на Израел. Според информация на Франс Прес, цитирана от Фокус, близо до дипломатическото представителство са се събрали няколкостотин пропалестински демонстранти. Достъпът им до сградата е бил ограничен заради метални ограждания по пътя към посолството. Силите за сигурност са използвали сълзотворен газ и водни оръдия, за да прогонят демонстрантите, опитващи се да преодолеят загражденията. Няколко души са ранени.", "date": "2017.12.10", "title": "Ливанските сили за сигурност използваха сълзотворен газ срещу протестиращи пред американското посолство в Бейрут. Има ранени"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8%D1%82%D0%B5-%D0%BD%D0%B0-%D0%BE%D0%BE%D0%BD-%D1%89%D0%B5-%D0%BE%D0%B1%D0%B6%D0%B0%D0%BB%D0%B2%D0%B0%D1%82-%D0%BE%D0%BF%D1%80%D0%B0%D0%B2%D0%B4%D0%B0%D1%82%D0%B5%D0%BB%D0%BD%D0%B0%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D1%81%D1%80%D0%B5%D1%89%D1%83-%D1%81%D1%80%D1%8A%D0%B1%D1%81%D0%BA%D0%B8%D1%8F-%D1%83%D0%BB%D1%82%D1%80%D0%B0%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%81%D1%82-%D0%B2%D0%BE%D0%B8%D1%81-news711027.html", "text": "AFP, цитирана от \"Фокус\". Прокурорите на ООН ще обжалват оправдателната присъда срещу сръбския ултранационалист Воислав Шешел, който миналата година бе намерен за невинен за военни престъпления по време на балканските конфликти, предаде Самият Шешел няма да присъства на слушанията в сряда. Той отказа да пътува до Хага, за да изслуша устната аргументация на прокурорите. Това ще бъде първото слушане след като на 29 ноември военновременният командир на босненските хървати Слободан Праляк извърши зрелищно самоубийство в Международния трибунал за Бивша Югославия. Праляк почина, след като пое цианид в съдебната зала, когато съдът потвърди 20-годишната присъда срещу него.", "date": "2017.12.10", "title": "Прокурорите на ООН ще обжалват оправдателната присъда срещу сръбския ултранационалист Воислав Шешел"}
{"url": "http://pik.bg/%D0%BA%D1%8A%D1%81%D0%BE-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D0%BF%D1%80%D0%B8%D1%87%D0%B8%D0%BD%D0%B8%D0%BB%D0%BE-%D0%BF%D0%BE%D0%B6%D0%B0%D1%80%D0%B0-%D0%B2-%D1%81%D0%BA%D0%BB%D0%B0%D0%B4-%D0%BD%D0%B0-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-news711119.html", "text": "Късо съединение вероятно е причината за пожара в складово помещение на жандармерията в Бургас. Това съобщиха от полицията. Огънят вчера следобед обхвана около 700 квадратни метра площ. Съхранявани са пиротехнически средства, конфискувани от футболни мачове. Запалването е предизвикало гърмежи, които жителите в околните блокове са чули. Оръжейният склад на жандармерията не е засегнат. Заради инцидента вчера районът бе отцепен, а част от осветлението по един от централните булеварди на града бе спряно, за да се избегнат опасни ситуации. Щетите се изчисляват.", "date": "2017.12.10", "title": "Късо съединение причинило пожара в склад на жандармерията в Бургас"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D1%84-%D0%B4%D0%BE%D0%BD%D0%BA%D0%B0-%D0%B1%D0%B0%D0%B9%D0%BA%D0%BE%D0%B2%D0%B0-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B5%D0%B4-%D0%BA%D0%B0%D0%BC%D0%B5%D1%80%D0%B0%D1%82%D0%B0-%D0%BD%D0%B8---%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B5%D1%82%D0%B5-%D0%BD%D0%B5%D1%83%D1%81-news710841.html", "text": "Студеното зимно време повишава изискванията към човешкия организъм. Атмосферните условия благоприятстват за развитието на вирусни и бактериални инфекции, имунната система е напрегната, за да предпази организма от настинки, инфекциозни и токсични агенти на външната среда и е необходима е повече енергия за поддържане на телесната температура. Важен фактор за поддържане на добро здраве през студените зимни дни е храненето. Разбира се, както и през останалите сезони, храненето през зимата трябва да бъде съобразено с основните принципи на здравословно хранене. За да си осигурите пълноценен хранителен прием, трябва да консумирате разнообразна храна. Това и още много полезни съвети за здраве и отслабване разкрива пред ПИК TV известната диетоложка проф. Донка Байкова. - През зимните месеци празниците са много има и дълъг християнски пост, но всеки е избрал собствен модел на хранене, който съответства на своя биостатус и е предприел по-кратък  или не вегетариански модел на хранене, за да спази повелята  около 40 дни да комсумираме растителни храни . По средата на този дълъг пост приемаме всички риба и така попълваме депата в организма, които са поизчерпани по отношение на тези жизнено важни хранителни вещества, които са дефицитни в растителните храни. А именно деветте есенциални аминокиселини, желязото, Б12, който в растителните храни е дефицител, да не кажа и липсващт. През зимните месеци, когато боледуваме от възпалителни процеси на носоглътката, дихателните пътища и по-този повод трябва да подържаме добра имунна система. На първо място, за да осъществим това свое добро манерение ние трябва да консумираме пълноценни белтъчни храни, ако по-кратко сме предприели вегетарианския модел на хранене, това ще рече че една седмица в началото и една седмица преди края на поста сме преминали към отново към консумациата на белтъчни храни. Това означава ние на комсумираме мляко, млечни продукти, месо, риба и яйца, защото те осигуряват на имунната система кръвотворене, което изисква биобелтъчни вещества, които са именно месото, рибата, желтъка особено на яйцето. Много е важно да консумираме регионални източници на витамини. Ето защо минаваме към сезонните зеленчуци и плодове. Това означава зеле, броколи, карфиол, те са източници на сяра, която е в състава на един от мощните противовъзпалителни вещества. На второ място това са луковата група, която ще ни предостави едни антибиотикови субстанции. - Плодовете са или нашенските ябълки и круши или разбира се много традиционно ни звучат цитрусите. Кога ако не през зимата ще консумираме цитруси, които са носители на витамин С- един мощен имуностимудолатор. През зимата кореноплодните зеленчици са също много ценни с всичките техни цветове цвекло, моркови, ряпа, алабаж, тиква. - Препоръката на специалистите е никога да не преминаваме рязко от един модем на хранене към друг. Това е стрес за организма. Когато сме решили да преддприемем дълъг християнски пост е най-добре да подготвим организма си бавно. Първо да изключим месото и след една седмица и млечните продукти.", "date": "2017.12.10", "title": "САМО В ПИК TV! Проф. Донка Байкова ексклузивно пред камерата ни - ето как да отслабнете неусетно и да се спасите от болести"}
{"url": "http://pik.bg/%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%B7%D0%B0-%D0%BC%D0%B0%D1%87%D0%B0-%D1%81-%D0%B1%D0%B5%D1%80%D0%BE%D0%B5-news710928.html", "text": "Треньорът на ЦСКА - Стамен Белчев, определи група от 18 футболисти за лагера на \"червените\" преди мача с Берое. Двубоят от XX кръг на Първа лига е в неделя (10 декември) от 17:00 часа на стадион \"Българска армия\". Стойчо Атанасов и Александър Георгиев продължават да лекуват контузии в лагера на \"армейците\". Георги Китанов, Витаутас Черниаускас Антон Недялков, Николай Бодуров, Божидар Чорбаджийски, Александър Барт, Александър Дюлгеров Станислав Манолев, Кирил Десподов, Густаво Кулма, Кевин Меркадо, Рубен Пинто, Кристиян Малинов, Тиаго Родригес, Раул Лое, Кевин Кубемба, Енрике Рафаел, Фернандо Каранга", "date": "2017.12.10", "title": "Групата на \"армейците\" за мача с Берое"}
{"url": "http://pik.bg/%D0%B5%D1%82%D0%BE-%D1%82%D0%B8%D1%82%D1%83%D0%BB%D1%8F%D1%80%D0%B8%D1%82%D0%B5-%D0%BD%D0%B0-%D1%86%D1%81%D0%BA%D0%B0-%D0%B8-%D0%B1%D0%B5%D1%80%D0%BE%D0%B5-news711127.html", "text": "Ясни са стартовите състави на ЦСКА и Берое. Двата тима излизат в мач от 20-ия кръг на Първа лига. При победа - \"армейците\" ще се изкачат на първото място във временното класиране на шампионата като обаче ще са с двубой повече спрямо Лудогорец. Срещата е с начален час 17:00, на \"Армията\" няма да има фенове, поради санкция на \"червените\". ЦСКА: 30. Черниаускас, 3. Недялков, 5. Бодуров, 9. Каранга, 15. Малинов, 16. Лое, 17. Енрике, 19. Десподов, 20. Тиаго, 23. Дюлгеров, 25. Барт БЕРОЕ: 12. Перниш, 3. Желев, 6. Иванов, 7. Райнов, 8. Охене, 9. Камбуров, 10. Цонев, 20. Леони, 26. Хаджиев, 71. Карачанаков, 77. Еуженио", "date": "2017.12.10", "title": "Ето титулярите на ЦСКА и Берое"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5%D1%80%D0%B2%D0%B5%D0%BD-%D0%BA%D0%BE%D0%B4-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%B8%D0%BB%D0%BD%D0%B8%D1%82%D0%B5-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B8-news711063.html", "text": "Червен код за опасност обявиха британските власти заради обилните снеговалежи над голяма част от територията на страната, съобщи BBC, цитирани от Фокус. На места снежната покривка е достигнала 28 см., като най-тежко е положението в Уелс. В Южна Англия се очакват снеговалежи и силен вятър, достигащ скорост до 130 км/ч. Властите предупреждават, че пътният трафик, железопътният транспорт и полетите няма да се нормализират поне до края на деня.", "date": "2017.12.10", "title": "Британските власти обявиха червен код заради обилните снеговалежи"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B3%D1%8C%D0%BE%D1%82%D0%B5%D0%B1%D0%BE%D1%80%D0%B3-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B0-%D1%82%D1%80%D0%B8%D0%BC%D0%B0-%D0%B4%D1%83%D1%88%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0-%D1%81%D0%B8%D0%BD%D0%B0%D0%B3%D0%BE%D0%B3%D0%B0-%D0%B2-%D0%B3%D1%80%D0%B0%D0%B4%D0%B0-news711048.html", "text": "Полицията на шведския град Гьотеборг е задържала трима души, които са заподозрени в опит за подпалване на синагога в града, съобщава РИА Новости, като се позовава на информация на градските органи на реда. Неизвестни атакуваха с бутилки със запалителна смес сградата на синагога в Гьотеборг във вечерните часове в събота. „Полицията е била повикана в сградата на синагога в Гьотеборг, след като в близост до сградата неизвестни са хвърлили горящи предмети. На мястото са били видени десетина нападатели. Пожарът бързо е бил потушен. Няма информация за пострадали“, се казва в изявление за медиите на полицията в Гьотеборг. По данни на шведската информационна агенция ТТ, по време на инцидента в синагогата е имало около 20 младежи.", "date": "2017.12.10", "title": "Полицията в Гьотеборг е задържала трима души заради нападение на синагога в града"}
{"url": "http://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%B5%D0%BD-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news711123.html", "text": "Скръбна вест съобщиха на официалния си сайт от Българския футболен съюз. На 68-годишна възраст почина легендарният футболист на Левски - Иван Стоянов-Типеца. \"Българският футболен съюз поднася искрени съболезнования към семейството и близките на Иван Стоянов - Типеца, който почина на 68-годишна възраст. Иван Стоянов е бивш футболист на Левски и националния отбор на България. С екипа на \"сините\" има над 200 мача в периода между 1968 и 1977 година. Шампион на България е три пъти, носител на Купата на страната четири пъти. С националния отбор участва на Световното първенство през 1974 година. Поклон пред светлата му памет!\", написаха на сайта си от Футболния съюз.", "date": "2017.12.10", "title": "Скръбна вест! Почина легендарен футболист на Левски"}
{"url": "http://pik.bg/%D1%83%D0%B4%D0%B0%D1%80-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-96-%D0%B1%D1%83%D1%82%D0%B8%D0%BB%D0%BA%D0%B8-%D0%B1%D1%8A%D1%80%D0%B1%D1%8A%D0%BD-%D0%B8-60-%D0%BB%D0%B8%D1%82%D1%80%D0%B0-%D0%B4%D0%BE%D0%BC%D0%B0%D1%88%D0%BD%D0%B0-%D1%80%D0%B0%D0%BA%D0%B8%D1%8F-%D0%BE%D1%82-%D1%87%D0%B0%D1%81%D1%82%D0%B5%D0%BD-%D0%B4%D0%BE%D0%BC-%D0%B2-%D0%BB%D0%BE%D0%BC-news711093.html", "text": "От частен дом в Лом са били откраднати 96 бутилки бърбън „Джак Даниелс“ и 60 литра домашна ракия, съобщиха от полицията в града, цитирани от Конкурент. Сигналът за обира е получен в петък около 11:00 часа, след като 21-годишната З.В. отишла в къщата на родителите си, които от години живеят и работят в чужбина. Щом влязла в двора, З.В. забелязала, че единият от прозорците на къщата е отворен. Тя веднага подала сигнал в полицията. Пристигналите на място криминалисти установили, че домът е обран.  От хола липсвал плазмен телевизор, а от мазето 60 литра домашна ракия и 96 бутилки бърбън \"Джак Даниелс\". По случая тече разследване.", "date": "2017.12.10", "title": "Удар! Задигнаха 96 бутилки бърбън и 60 литра домашна ракия от частен дом в Лом"}
{"url": "http://pik.bg/%D0%BE%D1%80%D0%B0%D0%BD%D0%B6%D0%B5%D0%B2-%D0%BA%D0%BE%D0%B4-%D0%B7%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B8%D1%82%D0%B5-news711105.html", "text": "Властите в Холандия обявиха оранжев код за опасност заради снеговалежи, съобщи Dutch News, цитирани от Фокус. Предупреждението важи за цялата територия на страната, с изключение на провинция Зеландия и Фризийските острови. Синоптиците прогнозират снежната покривка в северните и североизточните части на страната да достигне 15 см. През деня температурите ще се повишат за кратко, което ще създаде опасност от поледици. Властите предупреждават автомобилистите да не предприемат пътувания, освен при крайна необходимост. В изявление на летището в Амстердам се съобщава за възможни забавяния или отменяния на полетите от и до „Схипхол“.", "date": "2017.12.10", "title": "Оранжев код за опасност в Холандия заради снеговалежите"}
{"url": "http://pik.bg/%D1%81%D0%BE%D1%84%D0%B8%D1%8F-%D0%B5-%D0%BF%D0%BE%D1%87%D0%B8%D1%81%D1%82%D0%B5%D0%BD%D0%B0-%D1%85%D0%B5%D0%B9%D1%82%D1%8A%D1%80%D0%B8-%D1%8F-%D0%B2%D0%B8%D0%B6%D1%82%D0%B5-%D1%83%D0%B6%D0%B0%D1%81%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81%D0%BB%D0%B5%D0%B4-%D0%B4%D0%B2%D0%B5-%D1%88%D0%B5%D0%BF%D0%B8-%D1%81%D0%BD%D1%8F%D0%B3-news711161.html", "text": "Пукнат снегорин не се забелязва на хоризонта. В ултратехнологичния мегаполис Лондон днес - пълен блокаж заради две шепи сняг. Токов удар срути половината метро. Затвориха летище Станстед, отмениха полети на Хийтроу и Гетуик. Рейсовете или не идват, или закъсняват с по половин час. Абсурд е да си хванеш такси. Почти никой не е благоволил да си смени летните гуми - колите се пързалят като Роднина и Зайцев. Дилемата е хамлетовска - да отворят ли утре училищата, или не. И оправдания от сорта \"В Лондон сняг не вали, затова властите са изненадани\" не важат. Синоптиците прогнозираха снежния циклон преди десет дни, да се бе стегнал някой - например пакистанският кмет, който е зает да либерналничи и да стяга гейпарада догодина... Повярвайте, не сме толкова зле. На този фон тролчетата псуват, защото снегорините съсипали велоалеята на \"Дондуков\". Голям праз. Градът ни е общо-взето почистен, движиш се, дишаш, вършиш си работата, самолетите летят, метрото пътува... Напоследък живея ту тук, ту там. Е, в нашата кочинка си е най-добре, без ирония. Има дълго да ни гонят.", "date": "2017.12.10", "title": "София е почистена, хейтъри. Я вижте ужаса в Лондон след две шепи сняг..."}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B3%D0%BE%D1%82%D0%B2%D0%B8-%D0%BC%D0%B5%D1%80%D0%BA%D0%B8-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D1%89%D0%B8-%D0%BE%D1%82%D1%81%D1%8A%D1%81%D1%82%D0%B2%D0%B8%D0%B5%D1%82%D0%BE-%D0%BD%D0%B0-%D1%82%D0%B2%D1%8A%D1%80%D0%B4%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D1%81-%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7-news711084.html", "text": "Великобритания е подготвила две предложения с мерки, които да гарантират, че няма да има твърда граница с Ирландия след Брекзит. Това заяви министърът по въпросите за Северна Ирландия Джеймс Брокъншир пред Sky News, цитирани от Фокус. „Ще представим две предложения във връзка с това как да решим въпроса с тарифите, как ще се справим с тези проблеми, свързани с границата – разяснява министър Брокъншир. - Едното е да сключим ново митническо партньорство, предвиждащо налагането на тарифи в същия или подобен размер като тези, които Европейския съюз налага за вноса на стоки. Другото е модернизиран подход с изключения, които ще важат за малкия бизнес“.", "date": "2017.12.10", "title": "Великобритания готви мерки, гарантиращи отсъствието на твърда граница с Ирландия след Брекзит"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B2%D0%B7%D0%B5%D0%BC%D0%B0%D1%82-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B0-%D0%BA%D0%BD%D0%B8%D0%B6%D0%BA%D0%B0-%D0%B7%D0%B0-%D0%B2%D0%B8%D1%81%D0%BE%D0%BA%D0%BE-%D0%BA%D1%80%D1%8A%D0%B2%D0%BD%D0%BE-news711073.html", "text": "Хипертониците с опасно високи стойности на кръвното налягане, които не се лекуват и могат да получат мозъчен удар, няма да имат право да шофират. На тях, както и на претърпелите инсулт и инфаркт ще се правят основни контролни лекарски прегледи както техническите на автомобилите, ако искат да карат колите си. Откажат ли, или състоянието им покаже, че е рисково, ще им се вземат шофьорските книжки. Тези рестриктивни мерки за намаляване на пътнотранспортните произшествия са залегнали в проект за изменение в Наредбата за изискванията за физическа годност на водачите на моторни превозни средства. В момента те са публикувани за обществено обсъждане. Ако бъдат приети, строгите изисквания и забрани ще влязат в сила от 2018 г. Диабетно болните пък ще могат да управляват моторно превозно средство само ако медицинските прегледи гарантират посредством удостоверение от ендокринолог, че състоянието им позволява шофиране.", "date": "2017.12.10", "title": "Внимание! Вземат шофьорска книжка за високо кръвно  "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D1%80%D0%B0%D1%87%D0%BA%D0%B8-%D0%BA%D1%80%D0%B0%D0%B4%D0%B0%D1%82-%D0%BA%D0%BE%D1%81%D0%B0-%D0%B7%D0%B0-%D0%BC%D0%B0%D0%B3%D0%B8%D0%B8-%D0%BE%D1%82-%D1%84%D1%80%D0%B8%D0%B7%D1%8C%D0%BE%D1%80%D1%81%D0%BA%D0%B8-%D1%81%D0%B0%D0%BB%D0%BE%D0%BD%D0%B8---%D0%BF%D1%80%D0%BE%D0%BA%D0%BE%D0%B1%D0%B0%D1%82%D0%B0-%D1%81-%D0%BA%D0%BE%D1%81%D0%BC%D0%B8-%D0%B5--news711103.html", "text": "Косата се оказва част от тялото със силно езотерично значение. Тя съхранявала магическа сила и връзка със силите на висшите светове. Затова от древни времена символ на женската красота е гъстата дълга коса. Това е и една от причините най-страшните черни магии да се правят именно с коса и нокти - сигурен начин, че потърпевшият, от когото се взима материалът, съдържащ ДНК, ще бъде повален от прокобата, защото чрез тези енергийни канали се навлиза в тялото и душата му. Много жени вече са станали предпазливи и при подстригване във фризьорски салон настояват косата им да бъде събрана от пода и да си я вземат. Само така могат да бъдат сигурни, че тя няма да бъде използвана за магьосничество. Някои от тях след това я изгарят, за да са сигурни, че я унищожават, а други я пускат в течаща вода. „Врачките правят най-жестоките магии именно с отрязана коса. Ако искат да напакостят истински на набелязания човек, казват на поръчителя на магията да го издебне във фризьорския салон и да се сдобие с коса от него“, разкриват препатили граждани. Поне десетина магьосници у нас редовно пращали свои емисари в салоните за красота, за да дебнат за изхвърлени косми. За значението на косата говори още преди 85 години Петър Дънов. Според него колкото по-дълга е косата на човек, толкова по-силна е връзката му с Космоса. Фините коси улавят голям диапазон от космически вълни. Хората с чуплива коса са емоционални и действат според настроението. Къдриците обаче пречат на връзката с Космоса. Затова е добре да изправяме косата - така ще бъдем по-устойчиви към негативните влияния. Подстригването, което повечето хора приемат като нещо, което трябва да правят редовно, всъщност е тайнствен ритуал, разказват езотерици. Магията на подстригването на косата е в състояние да промени посоката на живота ви. Като отрежете косата си, отрязвате отношението си към миналото. Ако сте преживели неприятна раздяла, позор или унижение, задължително е да отрежете част от косата си. Това ще ви помогне да продължите напред, съветват магове. Посетете фризьорски салон, като предварително изхвърлите всички проблеми от главата си. Напълнете се целите с очакване на малко или голямо чудо. Ако ви е зарязал любимият човек, а не можете да забравите това, отрежете косата си колкото се може по-късо и задължително сменете цвета ѝ. Ако сте с права коса, редовно я навивайте на букли. Ако сте къдрава, изправяйте я редовно.", "date": "2017.12.10", "title": "САМО В ПИК И \"РЕТРО\"! Врачки крадат коса за магии от фризьорски салони - прокобата с косми е най-опасна"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%B0%D0%BB%D0%B8%D0%BD-%D1%82%D0%B5%D1%80%D0%B7%D0%B8%D0%B9%D1%81%D0%BA%D0%B8-%D1%81%D0%B5-%D0%BF%D1%80%D0%BE%D0%BF%D0%B8%D0%BB-%D0%B7%D0%B0%D1%80%D0%B0%D0%B4%D0%B8-%D0%B4-%D1%80-%D0%BE%D0%B3%D0%BD%D1%8F%D0%BD%D0%BE%D0%B2%D0%B0-%D0%BE%D1%82-%E2%80%9E%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE-news711101.html", "text": "Актрисата, стояща зад образа на д-р Огнянова от „Откраднат живот“, е жената, провокирала проблемите на писателя Калин Терзийски с алкохола. Двамата преживели огнен романс, от който доскоро непознатата на аудиторията актриса Диана Димитрова си тръгнала внезапно, а интелектуалецът дори опитал да посегне на живота си от мъка. „Любовта ми към нея щеше да ме убие. Влюбих се в нея. Имахме силна връзка, но болката от раздялата продължи една година, в която бях наистина като умрял“, признава Терзийски. Двамата с новата звезда на БГ екрана се обичали безумно преди няколко години, но актрисата го напуснала. Близките му обвинявали точно нея, че след раздялата им започнал да пие безконтролно и не виждал смисъл повече да живее. От тъгата му обаче произлезли два романа, вдъхновени от фаталната д-р Огнянова. Първата книга, която Калин ѝ посветил, била „Любовта на един 45-годишен мъж“, а втората – „Разкажи ми“. В нея героите - по-възрастен писател и млада писателка, били прототипи на тях двамата. Подобно на участието си в „Откраднат живот“, Диана и в реалния си бит имала две професии - на актриса и художник, при това с няколко самостоятелни изложби зад гърба си. Дошла в София, за да учи актьорския занаят, а преди това живеела в Добрич, където е и родена. Израснала в бедно семейство, а през 90-те години се случвало често родителите ѝ да нямат дори пари за хляб. Завършила НАТФИЗ през 2015 г. и се появила в най-хитовия сериал у нас още в първия му сезон, където играела медицинска сестра и любовница на доц. Захариев. Тогава обаче била руса. Задържала се в продукцията само за няколко епизода, а сценаристите решили да я поканят отново, но този път за главна роля. Бившият й любим Калин подкрепял участието ѝ в докторската сага и следял развитието ѝ на екрана ежедневно. Не ревнувал от твърде еротичните ѝ сцени с Юлиан Вергов, който играе шефът на болницата в сериала. За Терзийски фаталните актриси Диана и Елен Колева били в миналото и сега в живота му не съществувала друга жена освен тази, с която живеел – Ивана.", "date": "2017.12.10", "title": "ЕКСКЛУЗИВНО В ПИК И \"РЕТРО! Калин Терзийски се пропил заради д-р Огнянова от „Откраднат живот”"}
{"url": "http://pik.bg/%D0%BB%D0%B5%D0%B3%D0%BD%D0%B0%D0%BB%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%B8%D0%B7%D0%B8%D0%B3%D1%80%D0%B0%D1%85%D0%B0-%D0%BC%D0%BD%D0%BE%D0%B3%D0%BE-%D0%BB%D0%BE%D1%88%D0%B0-%D1%88%D0%B5%D0%B3%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-news711125.html", "text": "Административният съд във Велико Търново осъди кмета на Горна Оряховица Добромир Добрев заради премахване на девет от така наречените „легнали полицаи” в града. Причината – не отговаряли на новите изисквания за изкуствени неравности. Градоначалникът пък се оказа осъден, защото закъснял с цели две години да демонтира „легналите полицаи”. Част от отстранените съоръжения обаче се намират в близост до училище и сега пресичането там се оказва опасно за много деца. Повдигнати пешеходни пътеки от новия тип до училищата в Горна Оряховица ще може да бъдат изградени едва през пролетта.", "date": "2017.12.10", "title": "\"Легнали полицаи\" изиграха много лоша шега на кмета на Горна Оряховица"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%85%D0%BE%D0%B4%D0%B6%D0%B0-%D0%BE%D1%82-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D1%81%D1%8A%D1%81-%D0%B7%D0%BB%D0%BE%D0%B2%D0%B5%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-80-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B0-%D1%81-%D1%87-news711038.html", "text": "Най-много магии се правят на заможни хора - да се разболеят, да си развалят семействата, да им се съсипе бизнесът. София и Варна са пламнали от черни прокоби. 80% от българите имат направени магии. Това твърди 91-годишният Кадир ходжа от асеновградското село Долни Воден, който повече от половин век изчиства негативни влияния. По думите му лесно може да се причини беда на някого - достатъчно е да се хвърли шепа пръст по дома му, за да плъзнат там раздори и скандали. За прокоба за смърт пък се използвали вода или нокти от мъртвец. Според Кадир ходжа тя се разваля изключително трудно. В такива случаи баел на омагьосания цяла седмица и му давал да пие вода, над която са четени молитви от Корана. Мюсюлманският духовник е категоричен, че не приема пари за освобождаване от черна прокоба. Чувал е обаче, че други ходжи вземат от големци баснословни суми, достигащи до 10 000 лева. Категоричен е, че самият той никога не е правил черна магия, тъй като било голям грях. Кадир ходжа обяснява, че събира разделени партньори със сладко, на което преди това баел 21 пъти. За целта можело да се използва и бонбон. След 48 часа ефектът бил налице. Когато мъжът кръшка, се налагало да се чете 744 пъти специално заклинание, за да го отърве от порока.", "date": "2017.12.10", "title": "ЕКСКЛУЗИВНО В ПИК И \"РЕТРО\"! Ходжа от Асеновград със зловещо разкритие: 80% от българите са с черни прокоби"}
