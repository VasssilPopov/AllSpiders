{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D0%BE%D0%BB%D1%8F%D1%80%D0%BD%D0%B8%D1%86%D0%B8-%D0%B0%D0%BA%D0%BE%D1%81%D1%82%D0%B8%D1%80%D0%B0%D1%85%D0%B0-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%BB%D0%B8%D0%B2%D0%B8%D0%BD%D0%B3%D1%81%D1%82%D1%8A%D0%BD-news886566.html", "text": "Първата група полярници от 28-та Национална антарктическа експедиция, заедно с всичкия багаж, успешно пристигна на остров Ливингстън, съобщи ръководителят на експедицията проф. Христо Пимпирев. \"Toку-що, в 07:30 часа българско време, по сателитния телефон \"Иридиум\" командирът на базата ни в Антарктика \"Св. Климент Охридски\" Драгомир Матеев, съобщи, че след четиридневно плаване през бурния проток Дрейк с бразилския военен кораб \"Аlmirante Ary Rongel, въпреки силното вълнение и вятър, първата група на 28-та Национална антарктическа експедиция, заедно с всичкия багаж, успешно са дебаркирали с надувни гумени лодки \"Зодиак\" на о-в Ливингстън\", съобщи проф. Пимпирев. \"Приятна изненада е било, че за разлика от последните няколко години, базата не е затрупана със сняг и групата може веднага да започне изпълнението на многобройните задачи, които предстоят за реализиране\", каза още професорът. Първата група полярници е в състав: командирът базата ни „Св. Кл. Охридски” на о-в Ливингстън Драгомир Матеев, лекарката д-р Венета Комитска, геологът доц. д-р Димо Димов, геодезистът доц. д-р Борислав Александров, енергетиците инж. Йордан Йорданов, инж. Петър Сапунджиев, Константин Недев и Петър Тризлинцев, логистиците Николай Чальов и Павел Григоров и готвачката Уляна Яркова. 28-ата поред експедиция ще работи по 8 програми – 5 проекта от биоложки науки, ще се изследва прилежащата акватория на Южния океан на нашата база. Най-важната мисия пред полярниците е изграждането на нова българска микролаборатория на ледения континент. Обектът трябва да е готов до 3 години. Лабораторията е нужна, защото намерените биоложки образци трябва да се обработват бързо, вместо да се пренасят по цяла седмица в други лаборатории. Вероятността да се похабят е голяма. Сподели:", "date": "2019.11.24", "title": "Българските полярници акостираха на остров Ливингстън"}
{"url": "https://pik.bg/%D0%B2-%D0%BF%D1%83%D1%81%D1%82%D0%B8%D0%BD%D1%8F%D1%82%D0%B0-%D0%B0%D1%80%D0%B8%D0%B7%D0%BE%D0%BD%D0%B0-%D0%BF%D0%BE%D0%B1%D0%B5%D0%BB%D1%8F-%D0%BE%D1%82-%D0%B3%D1%80%D0%B0%D0%B4%D1%83%D1%88%D0%BA%D0%B0-%D0%B2%D0%B8%D0%B4%D0%B5%D0%BE-news886603.html", "text": "Градушка покри с лед пустинята в Аризона. Синоптици твърдят, че явлението е необичайно. Ледените парчета натрупаха 5 сантиметра покривка в някои от предградията на Финикс. Съобщава се и за нанесени щети - счупени прозорци и повредени автомобили, пояснява Нова телевизия. Градушката беше завършек на необичаен период от продължителни валежи в пустинята. Според данните от Финикс за три дни на места са паднали 250 литра на квадратен метър. Сподели:", "date": "2019.11.24", "title": "В ПУСТИНЯТА: Аризона побеля от градушка (ВИДЕО)"}
{"url": "https://pik.bg/6-%D0%BE%D1%81%D0%BD%D0%BE%D0%B2%D0%BD%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D1%81%D0%B5%D0%BA%D1%81%D0%B0-%D0%BF%D0%BE%D0%B4-%D0%B4%D1%83%D1%88%D0%B0-news886557.html", "text": "Може би си мислиш, че сексът под душа не изисква особена подготовка и спазване на правила, че това е просто секс, само че под душа. Жалко, че ще те разочароваме – няма нищо такова! Ако искаш сексът под душа да се превърне за теб и половинката ти в ярко и запомнящо се преживяване, а не просто в поредния мокър опит да стигнеш до оргазъм, се налага да обърнеш внимание на тези 6 основни правила. Те не са ядрена физика, но пък ще подобрят качеството ти на живот. В смисъл, тази мъничка част от живота ти, която е свързана със секса под душа. Останалото, уви, ще си остане същото. И така... Ако чувайки думите „секс в банята“, единствената асоциация, която правиш, е със спуснатия капак на тоалетната чиния, се налага да се постараеш. В крайна сметка и това помещение, както и всяко друго, ще изглежда къде-къде по-празнично (а сексът под душа, колкото и да увърташ, си е празник) и подредено, ако ти отрано сложиш там свещи, желателно е да са запалени. Дори тези дреболии да ти се струват незначителни, бъди сигурна, че допринасят за атмосферата. Чистотата и свещите ще го накарат да се зарадва, че е надникнал в банята. 2. Влез първа Дори приятелят ти да те е виждал сто пъти гола, защото връзката ви не е от вчера, то едва ли често му се е отдавало да ти се наслаждава, когато си покрита с пяна, с мокра коса, стояща под водната струя, като под тропически водопад в реклама на шампоан. Подобна картина е способна да върне дори на най-стабилните отношения чистотата и свежестта на възприятието. Така че преди да го допуснеш до себе си, го остави няколко минути да се наслаждава на гледката. 3. Използвай сапун И защо точно сапун, а не примерно душ-гел? Душ-гелът, заради голямото съдържание на масла, ще намали чувствителността на кожата, а сапунът – точно обратното, ще я повиши. Надяваме се, че нямаш убийствено силен гъдел. 4. Време е за орален секс! Настъпи моментът да разсеем съмненията, че сексът под душа – е бърз секс. Напротив! Тук, както и при обикновения секс, трябва да има място за прелюдията, в която идеално се вписва и оралният секс. Подпри се на смесителя с едната ръка, а другата сложи на душ-кабината и по възможност вдигни крака си. На приятеля ти му остава само да коленичи (е, и да свърши всичко останало, разбира се). Освен това много от жените, които по принцип избягват оралния секс на суша, нямат нищо против да го правят под душа. Първо, ти разбираш, че партньорът ти е чист, както никога, а второ – водата отпуска, да кажем, цялата работа. 5. Избирай позата отговорно Най-очевидната и най-печеливша поза в тясното пространство на душ-кабината – е стоейки лице в лице, когато жената обхваща мъжа с краката си. Плюсът на тази поза е, че създава интимно напрежение, докато очите ви са толкова близо едни срещу други. Минусът на позата е, че мъжът на практика се налага да те държи. Нека бъдем директни – той трябва да има, ако не перфектна физическа подготовка, то прилична, а ти не бива да си рубенсов модел. Ентусиазъм също е необходим. В противен случай рискувате да се срутите. Много по-безопасна поза е (честно казано, то няма други) – мъжът отзад. Нека той се придържа за теб, ако през последната година е използвал абонамента си за фитнеса по-скоро като украшение. 6. Вземи лубрикант Водата не е ефективен овлажнител, затова нека компания в банята ви прави лубрикантът. Но само на силиконова (която не се отмива от водата) основа. Важен момент е да следиш нито една капка от лубриканта да не пада на плочките, което може да доведе да забравиш за дълъг период от време за секса под душа, а и изобщо за секса. 1. Подготви декорации Сподели:", "date": "2019.11.24", "title": "6 основни правила за секса под душа"}
{"url": "https://pik.bg/%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%B0%D1%82%D0%B0-%D0%B0%D0%B4%D0%B2%D0%BE%D0%BA%D0%B0%D1%82%D1%83%D1%80%D0%B0-%D0%BE%D1%82%D0%BA%D1%80%D0%B8-%D0%BA%D0%B0%D0%B1%D0%B8%D0%BD%D0%B5%D1%82-%D0%B7%D0%B0-%D1%81%D0%B4%D0%B5%D0%BB%D0%BA%D0%B8-%D0%BF%D1%80%D0%B5%D0%B4%D0%B8-%D0%B4%D0%B5%D0%BB%D0%B0%D1%82%D0%B0-news886609.html", "text": "В сградата на пазарджишката адвокатура беше открита стая за доброволна предсъдебна медиация. От нея ще могат да се възползват страни по граждански и търговски спорове, като по този начин ще може да се избегне съдебен процес. Инициативата за предсъдебната стая за медиация е на съвета на адвокатската колегия. В нея могат да се решават проблеми, свързани с разводи, издръжка, попечителство и финансови спорове. Постигнатите споразумения могат да бъдат нотариално заверени и да се легализират в съда, но те влизат в сила още при медиатора. По този начин гражданите и фирмите ще могат да си спестят адвокатски хонорари, които са шест пъти по големи от таксите. До момента в областта има 30 медиатори, които са преминали курс на обучение, освен в предсъдебни, те са подготвени и за съдебни медиационни процедури. Вече е готов и единен регистър на медиаторите в страната, от който желаещите ще могат да направят персонален избор. Сподели:", "date": "2019.11.24", "title": "Пазарджишката адвокатура откри кабинет за сделки преди делата"}
{"url": "https://pik.bg/%D1%83%D0%B6%D0%B0%D1%81%D1%8A%D1%82-%D0%BD%D0%B5-%D1%81%D0%BF%D0%B8%D1%80%D0%B0-%D0%BF%D0%BE%D1%80%D0%B5%D0%B4%D0%BD%D0%BE-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D0%B5-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D0%B8%D1%8F-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%85%D0%BE%D1%80%D0%B0%D1%82%D0%B0-news886665.html", "text": "Нови проливни валежи се изсипаха в различни части на Италия. Десет дни след безпрецедентното наводнение във Венеция в града тази сутрин нивото на водата отново се покачи. То достигна 130 см над морското равнище. В италианската област Пиемонте също имаше силни валежи, като най-сериозно бе положението в района на Алесандрия (южно от Торино), където беше наредена евакуация на 200 души, 600 души останаха откъснати от света заради наводнения. Една жена е в неизвестност. Област Лигурия също бе сполетяна от наводнения, заради които бе затворена магистралата между Генуа и разположения близо до границата с Франция град Вентимиля. В област Вале д'Аоста, бяха евакуирани 500 души след затварянето на няколко пътни артерии в региона заради опасност от лавини. Проливните валежи доведоха до големи наводнения във Френската ривиера, вследствие на които двама души загинаха, а няколко са в неизвестност, предадоха Франс прес и Асошиейтед прес. Вследствие на бедствието има изкоренени дървета, а хиляди домакинства отстанаха без ток. Летището на Ница за кратко спря да работи. В различни градове на средиземноморското крайбрежие реки излязоха от коритата си. Френските медии разпространиха кадри как автомобили плават по наводнени улици. Кораб спаси трима души от удавяне край бреговете на град Льо Мюи, но потъна преди да достигне сушата и един от спасените загина, съобщиха властите на департамента Вар. Друг човек бе намерен мъртъв в автомобил в град Кабас. Кметът на Ница Кристиан Естрози заяви, че властите издирват двама души, които са в неизвестност. Националната метеорологична служба на Франция обяви, че регионът на Ривиерата за 24 часа е поел количество валежи, еквивалентно на средното количество валежи за два месеца. Сподели:", "date": "2019.11.24", "title": "Ужасът не спира: Поредно наводнение във Венеция, евакуират хората"}
{"url": "https://pik.bg/%D0%BC%D0%B5%D0%B4%D0%B8%D1%86%D0%B8%D1%82%D0%B5-%D0%BE%D1%82-%D0%B5%D0%B2%D1%80%D0%BE%D0%BF%D0%B0-%D0%B1%D1%8F%D0%B3%D0%B0%D1%82-%D0%BF%D0%B0%D0%BD%D0%B8%D1%87%D0%B5%D1%81%D0%BA%D0%B8-%D0%BE%D1%82-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-news886611.html", "text": "Повече от 10 000 граждани от ЕС са напуснали британското здравеопазване след референдума за Брекзит. 5000 от тях са медицински сестри. Новите данни са публикувани днес в „Обзървър“от Либералдемократическата партия. Данните, получени по закона за свобода на информацията, показват, че 11 600 европейци са напуснали системата на британското здравеопазване. Най-сериозно са засегнати болниците в Северозападен Лондон и университетските болници в Оксфорд и Бристол. Данните показват още, че колкото повече здравни работници напускат, толкова по-малко медицински сестри пристигат. Броят на медицинските сестри от ЕС е намалял с 87 процента - от 6382 през 2016-2017 година до 805 през 2017-2018 година. От изнесената информация става ясно, че сред болниците, изразили загриженост от напускането на европейците, са и тези в избирателния район на премиера Борис Джонсън. Лусиана Бърджър от Либералдемократическата партия е цитирана днес от вестник „Обзървър“ да казва, че тези данни показват каква голяма заплаха представлява Брекзит за националното здравеопазване, дори в „задния двор на Борис Джонсън“. Сподели:", "date": "2019.11.24", "title": "Медиците от Европа бягат панически от здравната система на Лондон"}
{"url": "https://pik.bg/%D0%BA%D1%80%D1%8A%D0%B2-%D1%81%D0%B5-%D0%BB%D0%B5%D0%B5-%D0%BD%D0%BE%D0%B2%D0%B8-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%B8%D1%80%D0%B0%D0%BA-news886685.html", "text": "Нови жертви на масовите демонстрации в Ирак, а самите демонстранти вече втори месец се опитват да свалят управляващите партии. На няколко места в южната част на страната силите за сигурност стреляха на месо, но не успяха да разпръснат протестиращите. Ключови обекти на нефтодобивната инфраструктура остават блокирани. По данни на иракската комисия за човешки права трима души са били застреляни, а други 50 са били ранени в сблъсъците край Ум Каср - пристанището на Персийски залив е от жизнено значение за вноса на храни в Ирак. В последните дни протестиращите го блокираха неколкократно, а полицията го отваряше след ожесточени сблъсъци, предава БНР. Смъртоносни сблъсъци имаше и днес в град Насирия, който се намира на 300 км южно от столицата Багдад, като и там са загинали най-малко трима души, а десетки други са пострадали. Петролните находища в района остават недостъпни. Протестиращи блокират административни сгради и мостовете над река Ефрат. Протестите в Ирак започнаха на първи октомври - година, след като премиерът Адил Абдул-Махди пое властта. Иракчаните са недоволни от ширещата се корупция, безработицата и бедността, които нарастват, въпреки огромните природни ресурси на страната. Настоящите демонстрации са най-мащабните от свалянето на Саддам Хюсеин през 2003 г. Сподели:", "date": "2019.11.24", "title": "КРЪВ СЕ ЛЕЕ: Нови жертви на протестите в Ирак"}
{"url": "https://pik.bg/%D0%BD%D0%BE%D0%B2%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-%D1%84%D0%B0%D0%BB%D1%88%D0%B8%D0%B2%D0%B0-%D0%B8-%D1%81%D0%BF%D0%BE%D0%BD%D1%81%D0%BE%D1%80%D0%B8%D1%80%D0%B0%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D1%80%D0%B0%D1%82%D0%B8-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81-%D0%B8%D0%BD%D1%81%D1%83%D0%BB%D1%82-%D0%B4%D0%BE%D0%BA%D0%B0%D1%82-news886684.html", "text": "Поредна гнусна фалшива новина в стил \"Бабикян\" и троловете на БСП изпрати премиера Бойко Борисов в болница с инсулт. Отвратителната лъжа се разпространява в социалните мрежи и дори се плаща със спонсорирани връзки, за да стигне до повече хора. Освен във фейсбук страницата, пълна с омраза и фалшиви новини, наречена \"Блaгарски Успешен Модел\", има и видео на мъж с качулка и видимо ментални проблеми, който пред Съдебната палата разпространява въпросната ужасяваща фалшива новина. Грабнал микрофон, въпросният мъж зове за саморазправа с властта и гражданско управление, каквото и да означава това. Най-абсурдното е, че той и още двама-трима души да опънали плакати на оградата на Съдебната палата и тиражират фалшиви новини за здравето на премиера - без никаква намеса от страна на компетентните органи. Истината е, че премиерът Борисов не само е добре със здравето, но и в момента пътува на важно посещение във Вашингтон, където ще се срещне с американския президент Доналд Тръмп. Сподели:", "date": "2019.11.24", "title": "НОВА ПРОВОКАЦИЯ: Фалшива и спонсорирана новина прати Бойко Борисов в болница с инсулт, докато лети към Тръмп (СНИМКИ)"}
{"url": "https://pik.bg/%D1%80%D0%B0%D0%BA-%D0%BF%D0%BE%D0%B3%D1%83%D0%B1%D0%B8-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D1%81%D1%83%D0%BC%D0%B0%D1%82%D1%80%D0%B0%D0%BD%D1%81%D0%BA%D0%B8-%D0%BD%D0%BE%D1%81%D0%BE%D1%80%D0%BE%D0%B3-news886606.html", "text": "В Малайзия вече няма суматрански носорози, след като последният екземпляр от вида там умря от рак, съобщи БТА. Властите в щата Сабах на остров Борнео оповестиха, че е умряла 25-годишната самка Иман. Тя имала ракови образувания в матката от залавянето й през март 2014 г. Вестта за смъртта й идва 6 месеца след тази за кончинта на единствения мъжки екземпляр от вида в щата Сабах. Друга самка умря в плен в същия щат през 2017 г. Усилията за развъждане на носорози бяха напразни, но властите взеха клетки от представители на вида за евентуалната им репродукция. \"Макар да знаем, че това може да се случи скоро, сме натъжени от вестта за смъртта на Иман\", отбелязаха местни експерти. Суматранският носорог - най-малкият от 5-те вида носорози, някога се е срещал дори в Индия, но популацията му драстично намаляла вследстие на обезлесяването и бракониерството. От Световния фонд за природата смятат, че са останали едва около 80 екземпляра от вида, повечето от които в природата на остров Суматра и индонезийската част на остров Борнео. От Международния съюз за защита на природата отбелязаха, че суматранският, черният и яванският носорог са критично застрашени видове. Едва около 24 500 носорози живеят в природата, а други 1250 - в плен. Сподели:", "date": "2019.11.24", "title": "Рак погуби последния суматрански носорог"}
{"url": "https://pik.bg/%D0%BF%D1%83%D1%81%D0%BA%D0%B0%D1%82-%D1%82%D0%BE%D0%BA-%D0%BF%D0%BE-%D0%B0%D0%BB%D0%B5%D0%B8%D1%82%D0%B5-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-news886613.html", "text": "В Горна Оряховица започва поетапно осветяване на всички пешеходни пътеки в града. До мярката, разпредена от общината, се стигна след като преди няколко дни възрастен пешеходец загина до училищна пешеходна пътека, блъснат вечерта от млад водач. Енергоспестяващите осветителни тела, които ще бъдат монтирани до всички пешеходни пътеки в Горна Оряховица, имат специална крива на светлоотразяване, за да се постигне открояване на пешеходеца от околната среда, но без да се заслепяват водачите на превозните средства, обясниха от общината. С фирмата, отговаряща за уличното осветление в града, са обходени най-невралгичните места с инциденти с пешеходци. Първите три пешеходни пътеки, които ще бъдат със специалното осветление от идната седмица, са пред СУ „Вичо Грънчаров“, пред ОУ „Св. св. Кирил и Методий“ и пред „Захарни заводи“, където има най-много блъснати пешеходци. Сподели:", "date": "2019.11.24", "title": "Пускат ток по алеите в Горна Оряховица"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B8%D0%BD%D0%B8%D1%82%D0%B5-%D0%BF%D0%BE%D0%B1%D0%B5%D0%B4%D0%B8%D1%85%D0%B0-%D1%86%D0%B0%D1%80%D0%B5%D1%82%D0%B5-news886670.html", "text": "Левски победи с 2:0 като домакин Царско село в двубой от 17-ия кръг на efbet Лига. Головете в срещата на \"Герена\" отбелязаха Робърта и Иванов. В 27-ата минута Найджъл Робърта се разписа от близка дистанция - 1:0 за домакините, Ст.Иванов и Паулиньо също имат голям принос в головата атака. Станислав Иванов вкара с прецизен изстрел в 39-ата минута - за крайното 2:0, асистенция на Алар. \"Сините\" са втори в класирането на шампионата с пасив от 7 точки спрямо Лудогорец (лидер във временната таблица), \"царете\" пък са на 12-ата позиция. Домакините стартираха с четирима подчертано атакуващи футболисти в мача - Паулиньо, Ст. Иванов, Робърта и Алар. В следващия кръг Левски ще гостува на Берое, а Царско село ще е домакин на Ботев (Пловдив). Милан Миятович, Живко Миланов, Холмар Ейлофсон, Нуно Рейш, Иван Горанов, Хали Тиам, Мартин Райнов, Паулиньо, Станислав Иванов, Найджъл Робърта, Дени Алар; Треньор: Петър Хубчев Джони Пласид, Йордан Минев, Веселин Минев, Густаво Карбониери, Мартин Кавдански, Реян Даскалов, Серкан Юсеин, Антонио Георгиев, Уесли Ната, Андерсон, Родни Антуи; Треньор: Никола Спасов Сподели:", "date": "2019.11.24", "title": "ИЗВЪНРЕДНО: \"Сините\" победиха \"царете\""}
{"url": "https://pik.bg/%D0%B4%D0%B5%D0%B2%D0%B5%D1%82-%D1%86%D0%B8%D0%B2%D0%B8%D0%BB%D0%BD%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news886615.html", "text": "Девет цивилни бяха убити, а петима бяха ранени при авиационни удари на коалиционни сили в западната афганистанска провинция Фарах, предава РИА Новости, като се позовава на местните власти. Според представители на местната болница, трима от ранените са в тежко състояние и са откарани в лечебно заведение в съседна провинция, съобщава Фокус. Местните служители призоваха централните власти да разследват инцидента и да предприемат сериозни мерки за предотвратяване на подобни инциденти. САЩ и техните съюзници провеждат операции в Афганистан срещу талибаните и други групировки от 2001 г. Тази военна кампания е най-дългата в историята на въоръжените сили на САЩ. Сподели:", "date": "2019.11.24", "title": "Девет цивилни загинаха при въздушни удари в Афганистан"}
{"url": "https://pik.bg/%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%BD%D0%B0%D0%B4-%D0%B6%D0%B5%D0%BD%D0%B8-news886567.html", "text": "Масови протести във Франция срещу насилието над жени. В десетки градове вчера се проведоха шествия, заклеймяващи убийствата и всички други форми на насилие, на полова основа. Протестиращите обвиняват властите, че си затварят очите пред проблемите. Още тези дни се очаква да бъдат оповестени мерки за борба с домашното насилие. Във Франция процентът на убийствата, свързани с домашно насилие, е един от най-високите в Западна Европа. Най-малко 115 жени са били убити от сегашните или бившите им партньори само през тази година. Около 30 улични шествия бяха организирани от няколко групи и съюзи в цялата страна, съобщава БНР. В Париж, митингът започна в центъра, но градът скоро се превърна в лилаво море - цветът на хилядите знамена, носени от протестиращите. Шествия се проведоха и в други големи градове. В Марсилия демонстрантите издигнаха плакати с имената на някои от жертвите на домашно насилие. Демонстрациите идват в края на продължилите близо три месеца консултации на френското правителство. Активистите се надяват, че преговорите ще доведат до конкретни мерки, сред които създаването на 1000 убежища и квартири за спешни случаи от следващата година, и одит на 400 полицейски участъка, за да се види как се обработват жалбите на жените. Премиерът Едуар Филип заяви, че ще бъдат отпуснати 5 милиона евро за борбата срещу убийствата на жени и че процедурата за подаване на жалби ще бъде опростена. Демонстрация срещу насилието срещу жените ще се проведе днес в Брюксел по призив на граждански организации. Утрешният 25 ноември е Международният ден за борба срещу насилието над жените. ООН приканва правителствата, международните и неправителствените организации да организират дейности, които да засилят общественото внимание към проблема. Сподели:", "date": "2019.11.24", "title": "Масови протести във Франция срещу насилието над жени"}
{"url": "https://pik.bg/%D1%81%D0%B5%D0%BA%D1%81%D0%B8-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0%D1%82%D0%B0-%D0%B9%D0%BE%D0%B0%D0%BD%D0%B0-%D0%BF%D0%B5%D1%82%D1%80%D0%BE%D0%B2%D0%B0-%D0%BE%D1%82-%D0%B2%D1%80%D0%B0%D1%86%D0%B0-%D1%81%D0%B5-%D0%BE%D0%BC%D1%8A%D0%B6%D0%B8-%D1%81%D0%BD%D0%B8%D0%BC%D0%BA%D0%B8-news886619.html", "text": "Нaй-гoрeщaтa cлужитeлкa нa рeдa у нac вдигнa cвaтбa. 26-гoдишнaтa Йoaнa Пeтрoвa, кoятo бoреше прecтъпнocттa във Врaцa, ce oмъжи зa дългoгoдишния cи приятeл Мaртин. Тържecтвoтo ce cъcтoя прeди дни в Coфия, a рoклятa нa булкaтa e cимпaтичнa и cкрoмнa. Йоана стана национално известна през април 2018 г. след публикация, в която беше представена като най-секси полицайката в България, съобщава \"Булнюз\". Двoйкaтa ce cгoди в крaя нa лятoтo и oргaнизирa бързo cвaтбaтa бeз излишнa пoмпoзнocт. Двaмaтa oбичaт дa oбикaлят рaзлични eкзoтични дecтинaции, oткъдeтo cпoдeлят крacиви кaдри. Зaрaди чecтитe cи пътувaния Йoaнa пoддържa и блoг зa пътeшecтвия, къдeтo cпoдeля прeживявaниятa cи извън грaницaтa. Прeз cвoбoднoтo врeмe крacaвицaтa ce зaбaвлявa, кaрaйки AТВ. Cпoрeд нeйни близки eкcтрeмнитe cпoртoвe ca любимo зaнимaниe нa ceкcи пoлицaйкaтa, кoгaтo нe ce бoри c прecтъпнocттa. Ocвeн тoвa Йoaнa мoжe дa ce види нa мecтнитe тeниc кoртoвe и бoкc зaли, къдeтo уcърднo cпoртувa. Пeтрoвa нe oбичa дa aфиширa в coциaлнитe мрeжи cтaтутa cи нa пaзитeл нa рeдa. Сподели:", "date": "2019.11.24", "title": "Секси полицайката Йоана Петрова от Враца се омъжи (СНИМКИ)"}
{"url": "https://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-%D0%B1%D0%BB%D0%B8%D0%B7%D1%8A%D0%BA-%D0%BD%D0%B0-%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-news886618.html", "text": "Аржентинският епископ Густаво Санчета, близък на папа Франциск, ще се върне доброволно в родината си във връзка с обвинения в сексуално посегателство, предаде БТА. Епископът ще замине във вторник и ще сътрудничи изцяло на властите, съобщи неговият защитник Хавиер Белда Иниеста пред църковните власти. Санчета е обвинен официално в \"продължителен сексуален тормоз при утежняващи вината обстоятелства\", на който според прокуратурата са били подложени двама семинаристи. Ако бъде осъден, той може да получи присъда до 10 години затвор. Епископът отрича обвиненията. Този случай е особено важен за папа Франциск. Папата е бил информиран за обвиненията срещу бившето му протеже през 2015 г., две години преди Санчета да се оттегли от поста епископ на аржентинския град Оран. През 2017 г. папа Франциск му позволи да се оттегли \"по здравословни причини\", но след няколко месеца го назначи на висок пост във Ватикана. В телевизионно интервю по-рано тази година папата каза, че е питал Санчета за първоначалното обвинение, включително за голи селфита на телефона на епископа, и приел даденото обяснение, че телефонът е бил хакнат. Белда Иниеста подчерта, че съдиите са отхвърлили искането на аржентинската прокуратура за издаване на международна заповед за арест. Той подчерта, че според епископа целта на действията на прокурорите е единствено да бъде установена истината. Сподели:", "date": "2019.11.24", "title": "Обвиниха в сексуален тормоз близък на папа Франциск"}
{"url": "https://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%BE%D1%82-%D1%81%D0%BE%D1%86%D0%B0-%D0%BA%D0%BE%D0%B3%D0%B0%D1%82%D0%BE-%D0%B3%D1%80%D0%B0%D0%B4%D1%8A%D1%82-%D0%BC%D0%B8%D1%80%D0%B8%D1%88%D0%B5%D1%88%D0%B5-%D0%BD%D0%B0-%D0%BF%D0%B5%D1%87%D0%B5%D0%BD%D0%B8-%D1%87%D1%83%D1%88%D0%BA%D0%B8-%D0%B8-%D0%BB%D1%8E%D1%82%D0%B5%D0%BD%D0%B8%D1%86%D0%B0-news886645.html", "text": "Отминаващата вече есен ме настройва носталгично и ме връща в детството. Времето за усилено подготвяне на зимнина, на печените чушки, на царските туршии, на маринования пипер и различните компоти, сладка, конфитюри. То си беше направо един усилен сезон, който преминаваше през няколко етапа. Най-напред се започваше с обиколка по пазарите и поетапното и постепенно закупуване на плодовете и зеленчуците. Най-бързо ставаше царската туршия, защото изискваше само нарязване на зеленчуците. Следваше маринованата туршия със сто червени чушки и камби, на която майка беше истински майстор, а из цялата кооперация се разнасяше сладникаво киселия аромат на варената марината. По-сложен беше въпросът с лютениците, които бяха поне два вида, защото там се преминаваше през наколко етапа. Баща ми изпичаше чушките на тенекия на двора, после ги смилаха с доматите и пак се връщаха на импровизираното дворно огнище за варенето на крайния продукт. Междувременно в движение се купуваха и плодове и се варяха компоти или се правеха сокове. После баща ми сваляше бурканите в мазето, в което беше изградил дървени рафтове, подреждаше ги и те бяха неговата гордост. И целият този труд не е бил поради някаква прищявка, а просто беше част от отглеждането на децата и изхранването на семейството. Днес по магазините има всичко целогодишно. И въпреки това с носталгия си спомням за онези софийски есени, в които градът замирисваше на печени чушки и лютеница. Липсват ми и ароматът и вкусът на майчините туршии и компоти, бащината патриархална радост от осигурената за фамилията зимнина. Сподели:", "date": "2019.11.24", "title": "Спомени от соца: Когато градът миришеше на печени чушки и лютеница"}
{"url": "https://pik.bg/%D0%BC%D1%8A%D0%B6-%D1%81%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D0%BF%D1%80%D0%B5%D0%BD%D0%B5%D1%81%D0%B5-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%BE-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0%D1%82%D0%B0-%D1%81%D0%B8-%D0%BF%D1%83%D1%85%D0%BA%D0%B0%D0%B2%D0%B0-%D0%BA%D0%BE%D1%82%D0%BA%D0%B0-news886612.html", "text": "Служителите на летището отказали да позволят на котката му да остане с него на борда, понеже тя била пълничка – според правилата пътниците не могат да пренасят в себе си домашни любимци, които тежат повече от 8 килограма и те трябва да останат в багажното отделение. Михаил Галин обаче пътувал от Рига до Владивосток, спирката му в Москва била прекачване и той не желаел да се раздели с десеткилограмовата си котка на име Виктор. Затова той измислил хитър трик и я сменил с по-слаба котка по време на претеглянето. Виктор се качил на самолета в Рига без никакъв проблем, но по време на проверката при прекачването в руската столица, служител на летището информирал Галин, че котката трябва да остане в багажното отделение. Галин обяснил на служителите, че според него \"котката не може да оцелее в багажното осем часа и ще има кошмари до края на живота си\", но те не били впечатлени от плеядата. Затова той забавил полета си за следващия ден и измислил хитър трик – \"стратегическо решение, да намеря подобна котка с по-малка физическа маса\", пише той в социалната мрежа Фейсбук. Той \"взел назаем\" по-малка котка от свои приятели, след което я донесъл за претегляне. Когато тази процедура свършила, той я върнал на собствениците й, след което взел Виктор на борда на самолета. По-късно той се похвалил с постижението си във Фейсбук и дори качил снимки. Те обаче бързо се разпространили в мрежата и компанията, с която Галин пътувал му отнела всички \"точки лоялност\" заради измамата. Руснак почти успя да излъже служителите на московско летище и да пренесе \"контрабандно\" собствената си котка, пише британския вестник The Independent. Сподели:", "date": "2019.11.24", "title": "Мъж се опита да пренесе \"контрабандно\" собствената си пухкава котка"}
{"url": "https://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%BE-%D0%BE%D0%B3%D0%BD%D0%B5%D0%BD%D0%BE-%D0%BA%D1%8A%D0%BB%D0%B1%D0%BE-%D0%BF%D0%B0%D0%B4%D0%BD%D0%B0-%D0%B2-%D1%89%D0%B0%D1%82%D0%B0-%D0%BE%D1%80%D0%B5%D0%B3%D0%BE%D0%BD-%D1%81%D0%BD%D0%B8%D0%BC%D0%BA%D0%B0-news886549.html", "text": "Мистериозно огнено кълбо падна в щата Орегон, пише БГНЕС. Федералната авиационна администрация все още не е съобщила за самолетни катастрофи в района, а Американското метеорно общество (AMS) и НАСА също не са коментирали възможния произход на странния обект. Огнената следа в небето е забелязана от местен жител в четвъртък вечерта и първоначално е била докладвана на Службата на шерифа на окръг Полк (PCSO) като падащ самолет. \"След пристигането на 911 успяхме да вземем хеликоптер в района (тъй като е доста отдалечен) и те не видяха нищо притеснително. Нямаше съобщения и за свалени самолети. Наистина вярваме, че това е метеор. Скоро имаше рядко срещан метеоритен дъжд и в нашия район\", каза шефът Марк Гартън от PCSO. Междувременно местните власти продължават да търсят мистериозния обект в района. Сподели:", "date": "2019.11.24", "title": "МИСТЕРИЯ! Невиждано огнено кълбо падна в щата Орегон (СНИМКА)"}
{"url": "https://pik.bg/%D1%81-%D0%B5%D0%B7%D0%B8%D0%BA%D0%B0-%D0%BD%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F%D1%82%D0%B0-%D0%B8%D0%BB%D0%B8%D1%8F%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%82%D1%80%D1%8A%D0%BC%D0%BF-%D1%89%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B7%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D1%80-news886563.html", "text": "Илиян Василев, член на УС на Центъра за балкански и черноморски изследвания и бивш посланик на България в Русия, разкрива защо българският премиер Бойко Борисов и Доналд Тръмп ще говорят за бойни самолети, радари и ядрена енергетика в Белия дом. В интервю за „Фокус” анализаторът казва: \"Вероятно от американска страна енергетиката ще присъства високо, както и това, което в последно време стана факт, а именно сделката за самолетите. Тя не е самодостатъчна, очевидно трябва да се говори за следващите самолети, за радарните системи, за допълнителни инвестиции, които България прави в рамките на изпълнение на задълженията си към НАТО. Знаете, че в момента самолетите не са самодостатъчни, защото за тях трябва наземна инфраструктура, радари, системи за водене, които в момента не са налице. И ние общо взето там някъде едва сме започнали този процес на военно сътрудничество. От друга страна са проблемите, специално от американска страна, които в енергетиката постоянно се поставят, за диверсификацията на природния газ, която все не се случва, за равните условия за конкуренция на американски и всеки друг природен втечнен газ, за други сделки, които има, включително в сферата на ядрената енергетика, за които настоя повече българската страна. И изобщо за други въпроси, които са приоритетни за Америка и американската външна политика. Имам предвид тук и „Северен поток“, и „Турски поток“, и контекста, в рамките на който се реализират, и някои действия на българското правителство по отношение на прелитането на самолети, С-400. Изобщо много широка гама от въпроси, които ще бъдат засегнати. Надявам се, че ще бъдат засегнати въпроси, засягащи върховенството на закона.\" Илиян Василев анализира, че контекстът на срещата е т.нар. транзакционна дипломация или политика. Или това е политиката, при която отпред се поставят интереси, сделки, възможности за бизнес. \"Знаете, че президентът Тръмп е доста известен със своя бизнес подход в отношенията с другите страни, с които се обсъждат конкретни сделки. Със сто процента гаранция мога да кажа, че подобен транзакционен подход ще бъде приложен и от премиера Борисов. За него е изключително важно да влезе в групата на лидерите в Европа, които имат лични отношения с Тръмп, защото трябва да е, както е Ердоган, както е Орбан, както е Путин, както са и Нетаняху, както и саудитският престолонаследник Мохамед бин Салман. Това е важно, защото именно благодарение на личните отношения примерно Ердоган успя да отложи налагането на санкции спрямо Турция. Има такава опасност и за България от санкции, разбира се, заради „Турски поток“. И те ще дойдат неминуемо, ако американската страна наложи санкции на „Северен поток“, тъй като те са близнаци проекти. И в това отношение за Борисов е изключително важно именно личните контакти с Тръмп, за да може Тръмп да осигури периметър от свобода на действие на българския премиер, в рамките на който за една година той вече да представи проекта „Турски поток“ като приключен, като свършен факт.\" Според Илиян Василев ще бъде засегната още темата за „руското проникване“, шпионските афери и тъй наречената хибридна война. Сподели:", "date": "2019.11.24", "title": "С ЕЗИКА НА ДИПЛОМАЦИЯТА: Илиян Василев разкри защо Борисов и Тръмп ще говорят за самолети, радари и ядрена енергетика"}
{"url": "https://pik.bg/%D0%B3%D0%BD%D1%83%D1%81%D0%BD%D0%BE-%D0%B1%D0%B8-%D1%82%D0%B8-%D0%B2%D0%B8-%D0%B1%D0%B5%D0%B7-%D1%86%D0%B5%D0%BD%D0%B7%D1%83%D1%80%D0%B0-%D0%BF%D1%83%D1%81%D0%BA%D0%B0-%D0%B4%D0%B6%D0%B5%D0%BD%D0%B4%D1%8A%D1%80-%D0%B4%D0%B0-%D1%81%D0%B5-%D1%87%D0%B5%D0%BA%D0%BD%D0%B5-%D0%BF%D0%BE%D0%BB%D1%83%D0%B3%D0%BE%D0%BB-%D0%BD%D0%B0-%D0%BF%D0%B8%D0%BB%D0%BE%D0%BD-%D1%81%D0%BD%D0%B8%D0%BC%D0%BA%D0%B8-12-news886687.html", "text": "Абсолютно без никаква цензура в едно от най-гледаното време, Би Ти Ви пусна на живо полугол джендър да се чекне на пилон. Всъщност въпросният \"господин\" на име Нив Градус участва в предаването \"България търси талант\". Очевидно според журито, Би Ти Ви и продуцентите на това предаване, е изключителен талант мъж по гащи и с високи токчите да се разчеква на пилон, докато едва му се покриват срамните части. Въпросното предаване, което явно не смята, че е нужно да се цензурират подобни неща дори не благоволи да сложи знак 12+ от малко срам, тъй като по това време много деца следят и гледат въпросното шоу издирващо такива таланти. Според въпросния Градус, той се бил преоткрил в България в това предаване и бил много щастлив, че може да покаже невероятния си \"талант\". Удобно водещите не дадоха думата на Любен Дилов-син, който обаче не пропусна малко след това да го сравни с представяне достойно за Лъвов мост. Сашо Кадиев пък чак тогава се сети, че са на живо и цензурира Дилов-син. Сподели:", "date": "2019.11.24", "title": "Гнусно: Би Ти Ви без цензура пуска джендър да се чекне полугол на пилон (СНИМКИ 12+)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B0%D1%88%D0%BE-%D0%BA%D0%B0%D0%B4%D0%B8%D0%B5%D0%B2-%D0%BE%D0%BF%D1%8A%D0%B2%D0%B0-%D0%B1%D1%80%D1%8A%D1%87%D0%BA%D0%B8-%D1%81-%D0%B1%D0%BE%D1%82%D0%BE%D0%BA%D1%81-%D1%81%D0%BD%D0%B8%D0%BC%D0%BA%D0%B0-news885747.html", "text": "Тежка суета тресе тв водещия Сашо Кадиев, за когото няма спирачки в името на добрата визия. Отскоро лицето на „Преди обед“ е ВИП клиент на престижна клиника за естетична хирургия в София, където се подлага на  процедури за свеж външен вид. Макар да е в разцвета на силите си и само на 36 години, Александър си инжектирал ботокс в лицето, за да изглади бръчките си. Интервенцията му е увековечена със селфи с доктора, който се погрижил челото му да бъде гладко като коприна. Клиент на същия център за красота е и майка му Катерина Евро, която се подлагала на подобни и още по-болезнени процедури. Наскоро Катето си направила и от актуалния сред светските персони у нас вампирски лифтинг, чрез който кожата на лицето се подмладява с инжектиране на собствена плазма, взета от друга част на тялото. Интернет потребители подозират, че Кадиев и майка му се възползват от иновативните антиейдж практики безплатно, защото най-вероятно са станали рекламни лица на клиниката. Преди години Евро се уреди с пълна промяна на аванта, като участва в тв шоу, което заснемаше трансформациите на обикновени хора и родни звезди. Тогава тя не избра да промени нищо по тялото си, въпреки че ѝ предлагаха липосукция, а се нави да ѝ направят лифтинг на лицето. Операцията ѝ се извърши под упойка и бе излъчена в ефира на Нова телевизия. Ефектът беше задоволителен, но не мина без усложнения и Катето известно време беше с изкривена уста вследствие на парализиран по време на интервенцията нерв. Засега от цялото семейство на Сашо единствено жена му Таня е все още напълно натурална въпреки слуховете, че има силиконов бюст. Страхотната си фигура тя дължи на ежедневни тренировки в залата, но не тази за фитнес, а танцовата, тъй като професията ѝ е именно на професионална латино танцьорка. Сподели:", "date": "2019.11.24", "title": "САМО В ПИК И \"РЕТРО\": Сашо Кадиев опъва бръчки с ботокс (СНИМКА)"}
{"url": "https://pik.bg/%D1%80%D0%B0%D0%B6%D0%B4%D0%B0%D1%82-%D1%81%D0%B5-%D0%BF%D0%BE-%D0%BC%D0%B0%D0%BB%D0%BA%D0%BE-%D0%B1%D0%B5%D0%B1%D0%B5%D1%82%D0%B0-%D1%83-%D0%BD%D0%B0%D1%81-%D0%B8%D0%BC%D0%B0-%D1%80%D0%B0%D0%B7%D0%BB%D0%B8%D0%BA%D0%B0-%D0%B2-%D1%81%D0%BC%D1%8A%D1%80%D1%82%D0%BD%D0%BE%D1%81%D1%82%D1%82%D0%B0-%D0%BF%D1%80%D0%B8-%D0%B6%D0%B5%D0%BD%D0%B8-%D0%B8-%D0%BC%D1%8A%D0%B6%D0%B5-news886577.html", "text": "Между 105 и 108 момчета се раждат на 100 момичета. Това показва статистиката на ражданията у нас. Този феномен обаче не е само в България, а и по света. Това заяви директорът на Дирекция „Демографска и социална статистика“ в Националния статистически институт Магдалена Костова. „Като цяло откакто имаме статистика от 1880 г. винаги са се раждали повече момченца, отколкото момиченца. Няма научно обосновано изследване, което да е дало причини за този феномен“, заявява Костова. Според доц. Елица Димитрова от Института за изследване на населението и човека при Българската академия на науките тази закономерност въвежда един естествен баланс между двата пола. „В първата година на живота имаме по-висока детска смъртност при момчетата, вследствие на което се балансира съотношението между половете. До 40-45 годишна възраст няма големи разлики в преживяемостта на двата пола. След тези години обаче се наблюдава увеличение на смъртността при мъжете и появата на един феномен, известен като мъжка свръх смъртност. Тя е в резултат на сърдечно-съдови заболявания“, обяснява Димитрова и добавя, че именно на това се дължи и различието в продължителност на живота при мъжете и жените. „Имаме около 7 години разлика в продължителността на живота при мъжете и жените. Т.е. жените живеят седем години по-дълго от мъжете. България е една от страните, в които имаме най-големите разлики в преживяемостта между двата пола“, коментира още тя, съобщава БГНЕС. От думите на Магдалена Костова от НСИ става ясно, че жените живеят средно 78.4 г., а мъжете 71.4 г. Доц. Елица Димитрова посочва, че през 2018 г. са се родили общо 62 576 деца като 32 346 са момчетата, а 30 230 са момичетата. „358 са децата, починали до една година. От тях 200 момчета и 158 момичета“, изнася данните Димитрова и добавя, че независимо от факта, че през последните години у нас се наблюдава намаляване на детската смъртност, България продължава да е една от страните с най-висока смъртност при децата в ЕС и единствено Румъния е с по-високи стойности от нас. На този фон в България всяка година се раждат между 1000 и 2000 бебета по-малко всяка година, добавя Костова и припомня, че в годините между 2003 и 2008 г. е имало увеличение на живородените, но тогава се е наблюдавал икономически растеж. И въпреки това се оказва, че стойността на общия показател за раждаемостта в България е малко под средната за Европа. У нас тя е 8.9, а в Европа 9.8. „Другият показател за средния брой деца, който една жена може да роди, е 1.56 миналата година. Проблемът тук е, че имаме емиграционни процеси. Всяка година напускат страната много млади хора. 50% от тях са на възраст между 20 и 39 години“, коментира Костова и уточнява, че в периода от 2012 до 2018 г. 66 000 души са напуснали страната ни, като това прави по близо 15 000 всяка година. Само през миналата година 33 225 са напуснали България като близо 16 000 от тях са на възраст 20-39 г. „Ниската раждаемост е обусловена от това, че жените, които остават и раждат у нас са малко. 1.56 не е достатъчно за възпроизвеждане. Трябват 2.1 деца, т.е. всеки двама родители трябва да родят над 2 деца, за да може нормално да се възпроизвежда населението“, подчертава Костова и добавя, че в големите градове като София, Пловдив, Варна и в някои области като Сливен тези показатели са много близки до европейските, но в Северозападна България и Родопите, по граничните райони те са много влошени. Именно този дисбаланс извежда стойности, които са много под средното за другите страни. Наред с това населението ни е намаляло с над 350 000 души през последните 7 години. Сподели:", "date": "2019.11.24", "title": "Раждат се по-малко бебета у нас, има разлика в смъртността при жени и мъже"}
{"url": "https://pik.bg/%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%8A%D1%82%D1%8F-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%E2%80%93-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0-%D0%B6%D0%B5%D0%BD%D0%B0-news886646.html", "text": "Верижна катастрофа между 5 леки автомобила е станала около 12:30 ч днес на пътя Казанлък – Стара Загора в района на с. Змеево. При мелето има пострадала жена, като пътят е бил затворен за кратко с обходен маршрут през село Пряпорец. Сподели:", "date": "2019.11.24", "title": "Верижна катастрофа блокира пътя Казанлък – Стара Загора, има пострадала жена"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D1%81-%D1%81%D1%8A%D1%80%D0%B4%D0%B5%D1%87%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%B4%D0%B0%D0%BB%D0%B5%D1%87%D0%BD%D0%B0-%D0%B8%D1%81%D0%BB%D0%B0%D0%BD%D0%B4%D0%B8%D1%8F---%D0%B5%D1%82%D0%BE-%D1%81-%D0%BA%D0%BE%D0%B3%D0%BE-%D1%81%D0%B5-%D0%B2%D0%B8%D0%B4%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-news886643.html", "text": "Освен разговор с Тръмп в Белия дом, програмата на Борисов в САЩ включва церемония по поднасяне на венец на Мемориала на незнайния воин в Националния гробищен парк „Арлингтън“, както и среща с президента на Международния републикански институт Даниел Туининг и с вицепрезидента на Националния демократически институт Шари Браян. Премиерът Борисов ще проведе и среща с представители на американския бизнес в сградата на Американската търговско-промишлена палата. В Исландия, на път за САЩ, се запознах с Васил от Плевен. Винаги е хубаво да срещнеш сънародник, когато си далеч от дома. Това написа във Фейсбук премиерът Бойко Борисов, който лети за Вашингтон. Припомняме, че българският премиер получи лична покана от Доналд Тръмп за среща в Белия дом. Сподели:", "date": "2019.11.24", "title": "ПЪРВО В ПИК! Борисов със сърдечна среща в далечна Исландия - ето с кого се видя българският премиер (СНИМКА)"}
{"url": "https://pik.bg/%D0%B3%D0%BE%D0%BB%D1%8F%D0%BC%D0%BE-%D0%B4%D1%8A%D1%80%D0%B2%D0%BE-%D0%BF%D0%B0%D0%B4%D0%BD%D0%B0-%D0%B2-%D0%BF%D0%B0%D1%80%D0%BA%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news886627.html", "text": "Голямо дърво падна тази сутрин в Цар-Симеоновата градина в Пловдив - една от най-посещаваните зони за отдих в града, съобщава БНТ. Дървото е паднало напречно на една от пешеходните алеи в градината. За щастие няма пострадали заради ранния час. Това не е първият подобен случай, в който без видими причини и при нормални метеорологични условия, големи дървета падат и създават сериозна опасност за минувачите. Сподели:", "date": "2019.11.24", "title": "Голямо дърво падна в парка в центъра на Пловдив"}
{"url": "https://pik.bg/%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B7%D0%B0-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%BD%D0%B0-%E2%80%9E%D0%B7%D0%B5%D0%BC%D1%8F-%D0%BD%D0%B0-%D0%BC%D0%B5%D1%87%D1%82%D0%B8%D1%82%D0%B5%E2%80%9C-news886578.html", "text": "Въвежда се временна организация на движението в София за заснемане на филма „Земя на мечтите“. Това съобщиха от пресцентъра на Столична община. Забраняват се престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране „служебен абонамент“, от 19,30 часа на 24 ноември до 19,30 на 25 ноември на паркинга на пл. „Николай Гяуров“. Сподели:", "date": "2019.11.24", "title": "Блокират центъра на София за снимките на „Земя на мечтите“"}
{"url": "https://pik.bg/%D0%BF%D0%BE-%D0%B2%D0%B8%D1%81%D0%BE%D0%BA%D0%B8-%D0%B1%D0%B0%D0%BD%D0%BA%D0%BE%D0%B2%D0%B8-%D1%82%D0%B0%D0%BA%D1%81%D0%B8-%D0%BE%D1%89%D0%B5-%D1%82%D1%80%D0%B5%D0%B7%D0%BE%D1%80%D0%B8-%D0%BE%D1%81%D0%BA%D1%8A%D0%BF%D1%8F%D0%B2%D0%B0%D1%82-%D1%83%D1%81%D0%BB%D1%83%D0%B3%D0%B8%D1%82%D0%B5-%D1%81%D0%B8-news886637.html", "text": "Ново повишение на някои банкови такси от декември. Ако досега средната такса за междубанков превод е била 2 лева и 50 стотинки, след увеличението тя ще достига 4 лева, показват сметките на финансовите анализатори. Вътрешнобанковите преводи, които плащат клиентите, ще поскъпнат средно до лев и 50 стотинки. Не всички банки обаче променят едни и същи тарифи. Някои ще увеличат таксата за откриване на разплащателна сметка, а други за поддръжка на самата сметка. Промените са достъпни на сайтовете на банките. „Една банка дава приоритет на един вид такси, които са по-евтини, а пък други са по-скъпи и в крайна сметка се оказва, че човек трябва да си направи собствен профил на потреблението, за да види къде ще му е най-изгодно”, казва Богомил Николов от „Активни потребители”, съобщава Би Ти Ви. „Това, че ще изберем най-изгодните такива не означава, че и занапред те ще се запазят. Ако вътрешнобанковия превод на отделни клиенти е 2 лева, то при ползване на платформа за интернет банкиране е наполовина по-ниска таксата”, посочва финансовият анализатор Десислава Николова. Сподели:", "date": "2019.11.24", "title": "По-високи банкови такси: Още трезори оскъпяват услугите си"}
{"url": "https://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%B7%D0%B0-%D0%BD%D0%BE%D0%B2%D0%B8%D1%8F-%D1%88%D0%B5%D1%84-%D0%BD%D0%B0-%D0%BA%D0%BF%D0%BA%D0%BE%D0%BD%D0%BF%D0%B8-%D1%86%D0%B0%D1%86%D0%B0%D1%80%D0%BE%D0%B2-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%BE%D1%82%D0%BE-%D0%B8-%D1%89%D0%B5-%D0%B8%D0%B7%D0%B2%D0%B0%D0%B4%D0%B8-%D0%BA%D0%BE%D0%BC%D0%B8%D1%81%D0%B8%D1%8F-news886649.html", "text": "\"Трябва да дадем шанс на КПКОНПИ да работи. Моето лично мнение е, че Народното представителство има много по-голям обхват и е по-добре то да избира председателяна КПКОНПИ, отколкото това да прави президента. В парламента ще има дебати, ще изказват мненията и това ще е хубаво. Борбата с корупцията трябва да се води от цялата общество. Ако това не се случи и папата да назначи председателя на КПКОНПИ, няма да има никакви резултати\", категоричен бе Радев. \"В етичната комисия на ГЕРБ имахме много сигнали преди изборите. Не искам да навлизам в подробности, защото това са вътрешнопартийни работи. Имаше и сигнали срещу кметове на градове, където изгубихме. Имаше и сигнали, които бяха изпратени и до нас, и до прокуратурата, но пак ще повторя, че не искам да навлизам в подробности\", категоричен бе Валентин Радев. КПКОНПИ трябва да заработи по-активно. Това е нова комисия и нов закон. Аз се надявам, че г-н Сотир Цацаров ще направи необходимото и ще извади комисията от тази летаргия\", заяви бившият вътрешен миистър и настоящ депутат от ГЕРБ Валентин Радев пред \"канал 3\". Сподели:", "date": "2019.11.24", "title": "Валентин Радев за новия шеф на КПКОНПИ: Цацаров ще направи необходимото и ще извади комисията от тази летаргия"}
{"url": "https://pik.bg/%D0%B1%D0%BB%D1%83%D0%BC%D0%B1%D1%8A%D1%80%D0%B3-%D0%B3%D0%BE%D1%82%D0%BE%D0%B2-%D0%B4%D0%B0-%D0%BF%D0%BB%D0%B0%D1%82%D0%B8-%D0%BA%D0%BE%D0%BB%D0%BA%D0%BE%D1%82%D0%BE-%D0%B5-%D0%BD%D1%83%D0%B6%D0%BD%D0%BE-%D0%B7%D0%B0-%D0%B4%D0%B0-%D0%BF%D0%BE%D0%B1%D0%B5%D0%B4%D0%B8-%D1%82%D1%80%D1%8A%D0%BC%D0%BF-news886589.html", "text": "Ако се кандидатира за президент на САЩ, Майкъл Блумбърг няма да приема политически дарения, а ако спечели, няма да взема заплата, заяви неговият високопоставен съветник Хауърд Улфсън, цитиран от Асошиейтед прес. \"Той не е приемал политическо дарение през живота си. Няма да започне сега\", заяви водещият съветник на милиардера. \"Той не може да бъде купен\", добави Улфсън в интервю снощи, съобщава БТА. Блумбърг е смятан за един от десетте най-богати хора в света. Има всички признаци, че той планира да се включи в надпреварата за кандидат-президентската номинация на Демократическата партия на САЩ. През последните дни той създаде предизборен щаб и беше включен в първичните избори в най-малко три щата. Неговият екип е отделил над 30 милиона долара за телевизионни реклами, които ще започнат да се излъчват от днес в няколко водещи щати, в които се провеждат първичните избори. Богатството на Блумбърг вече стана централна тема, докато обществото очаква официалното обявяване на кандидатурата му. Съперниците му от Демократическата партия вече коментират негативно новините за планираната масирана рекламна кампания, отбелязва АП. Всички средства за кампанията на милиардера ще дойдат от собствения му джоб. Колко е готов да плати Блумбърг? \"Колкото е необходимо, за да победи Доналд Тръмп\", заяви Улфсън. Сподели:", "date": "2019.11.24", "title": "Блумбърг готов да плати, колкото е нужно, за да победи Тръмп"}
{"url": "https://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%BF%D1%8A%D1%82-%D0%BA%D1%8A%D0%BC-%D1%82%D1%80%D1%8A%D0%BC%D0%BF-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%B2%D0%B8%D0%B7%D0%B8%D1%82%D0%B5-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B4%D0%B0-%D0%BF%D0%B0%D0%B4%D0%BD%D0%B0%D1%82-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B7%D0%B2%D0%BE%D0%BB%D1%8F-%D1%87%D0%B5%D1%80%D0%BD%D0%BE%D0%BC%D0%BE%D1%80%D1%81%D0%BA-news886655.html", "text": "Премиерът Борисов се надява на политическа отстъпка от страна на президента Тръмп - визите за българи да паднат. Това сподели министър-председателят пред журналисти на борда на самолета, пътуващ към Щатите, където предстои среща с американския президент. Борисов допуска, че е възможно визите да паднат скоро, въпреки че все още не сме изпълнили основното условие на щатската администрация - отказите за документи да паднат на 3 процента. В момента са заковани на 11. \"Не съм променил вижданията си, че Черно море трябва да остане за платноходки и яхти. Черноморска база на НАТО на българска територия няма да разреша\", категоричен е премиерът. След като правителственият самолет зареди в Исландия, в момента полетът към Вашингтон продължава. Сподели:", "date": "2019.11.24", "title": "Борисов на път към Тръмп: Надявам се визите за българи да паднат. Няма да позволя черноморска база на НАТО у нас"}
{"url": "https://pik.bg/%D1%81%D0%BB%D0%B5%D0%B4-%D1%81%D0%BF%D0%BE%D1%80%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86---%D0%BB%D0%BE%D0%BA%D0%BE-%D0%BF%D0%BB%D0%BE%D0%B2%D0%B4%D0%B8%D0%B2---%D0%B0%D1%81-%D0%BD%D0%B0-%D1%81%D0%BC%D1%8A%D1%80%D1%84%D0%BE%D0%B2%D0%B5%D1%82%D0%B5-%D0%B8%D0%B7%D1%80%D0%B8%D0%B3%D0%BD%D0%B0-%D1%8F%D1%81%D0%BD%D0%BE-%D1%81%D0%B5-%D0%B2%D0%B8%D0%B4%D1%8F-%D1%87%D0%B5-news886625.html", "text": "Една от звездите на Локомотив (Пловдив) - Димитър Илиев бе афектиран след загубата на \"смърфовете\" с 1:2 от Лудогорец в мач от шампионата. Атакуващият футболист казва тежки думи. \"Под афект съм и не искам да говоря много, но не беше дадена чиста дузпа в наша полза. Не виждам какво толкова страшно щеше да стане, ако резултатът беше станал 2:2. Какво толкова!? Ясно се видя, че техен футболист извърши нарушение срещу Томашевич, за мен това е 100% дузпа. Ако бях на мястото на съдията, щеше да ме е срам да се погледна в огледалото. Не знам... Все говорим за съдиите, но наистина трябва да се вземат мерки\", заяви Илиев, цитиран от \"Топспорт\". Въпросният двубой за първенство се проведе в Разград. Сподели:", "date": "2019.11.24", "title": "След спора Лудогорец - Локо (Пловдив) - ас на \"смърфовете\" изригна: Ясно се видя, че..."}
{"url": "https://pik.bg/%D0%BE%D1%82%D1%81%D0%B5%D1%87%D0%BA%D0%B8%D1%82%D0%B5-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%BD%D0%B0-%D1%82%D1%80%D0%B0%D0%BA%D0%B8%D1%8F-21-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BD%D0%B0-%D0%BF%D1%8A%D1%82%D1%8F-%D1%80%D1%83%D1%81%D0%B5---%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD-news886656.html", "text": "Над 70 са смъртоносните отсечки в страната, показват нови данни на Агенцията за пътна безопасност. За тази година с най-много катастрофи са магистралите и първокласните пътища, сочат данните на пътната полиция. Основната причина за стотиците инциденти по аутобаните е високата скорост, а катастрофите по първокласните пътища са най-вече заради неправилно изпреварване. Магистралите Тракия“, „Хемус“ и „Струма“ в участъка от Перник до Кулата са трасетата с най-много катастрофи от началото на годината до сега. На първо място по произшествия е \"Тракия\" - над 820, с 21 загинали и 230 ранени. Следва я АМ \"Хемус\" с близо 400 катастрофи, 11 загинали и 82 ранени. Стотици инциденти са регистрирани и по първокласните пътища, като най-смъртоносен е път Е 79 - от Видин до Кулата. Над 540 са катастрофите в тази отсечка, 21 са загиналите и над 200 ранените. В черната статистика е и пътят Русе - Велико Търново - Маказа с 455 птп-та с 21 загинали и над 200 ранени. Сподели:", "date": "2019.11.24", "title": "ОТСЕЧКИТЕ НА СМЪРТТА: Най-много катастрофи на \"Тракия\", 21 загинали на пътя Русе - Велико Търново - Маказа"}
{"url": "https://pik.bg/%D0%B0%D0%BD%D1%82%D0%BE%D0%BD%D0%B8%D0%BE-%D0%BA%D0%BE%D0%BD%D1%82%D0%B5-%D1%81%D1%8A%D1%81-%D1%81%D0%B5%D0%BA%D1%81-%D0%B8%D0%BD%D1%81%D1%82%D1%80%D1%83%D0%BA%D1%86%D0%B8%D0%B8-%D0%BA%D1%8A%D0%BC-%D0%B8%D0%B3%D1%80%D0%B0%D1%87%D0%B8%D1%82%D0%B5-%D0%BD%D0%B0-%D0%B8%D0%BD%D1%82%D0%B5%D1%80-news886470.html", "text": "Старши треньорът на Интер Антонио Конте е известен със своята педантичност по отношение на подготовката на футболистите. Бившият наставник на Италия и Челси изпипва всеки детайл, за да направи играчите по-ефективни на терена. Той е дал странни инструкции на футболистите по отношение на секса със съпругите и приятелките им. Конте е заповядал по време на сезона сексуалният акт да е максимално краткотраен и мъжът да бъде отдолу, за да полага по-малко усилия в креватните упражнения, за да пази сили за битките по терените. Ефектът на секса върху спортните постижения отдавна е тема на учените. Класическата теория гласи, че пълното въздържание засилва агресията, което води до по-добри резултати в състезанията. Други смятат, че сексът намалява нивата на стреса и спомага за по-добро представяне. През 2017 година легендарният боксьор Майк Тайсън призна, че на времето 5 години се е въздържал от ласки, за да достигне топ форма. Лари Холмс бе посъветвал Антъни Джошуа да не прави нищо в продължение на седмица преди боксов мач. Шампионката в бойните изкуства Ронда Роузи обаче признава, че преди битки прави колкото може повече секс. Боксовата легенда Мохамед Али избягвал креватни изпълнения в продължение на 6 седмици преди всеки мач. Спорен е въпросът и във футбола. На световното през 2010 година селекционерът на Англия Фабио Капело забрани секса на футболистите, за да запазят енергията си за мачовете. Трите лъва обаче отпаднаха още в груповата фаза. На световното през 2014 година мексиканците също се въздържаха, но отпаднаха още в осминафиналите. В същото време се носят легенди за секса по време на олимпийски игри. На олимпиадата в Рио, например са били употребени 460 000 презерватива. Сподели:", "date": "2019.11.24", "title": "Антонио Конте със секс инструкции към играчите на Интер"}
{"url": "https://pik.bg/%D1%81%D0%BB%D0%B5%D0%B4-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D0%B2-%D1%8E%D0%B6%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-news886586.html", "text": "Обилните дъждове в южната част на Франция доведоха до наводнения, в резултат на което двама местни жители изчезнаха, а двама други бяха ранени, предава TACC, като се позовава на информация на France Info. Според информацията единият от изчезналите бил отнесен от водата в департамент Вар, докато е спасители от гражданска защита са го евакуирали от наводнения регион. При операцията лодката им се е обърнала. Другият е бил отнесен от течението близо до собствената си къща. Сподели:", "date": "2019.11.24", "title": "След наводненията: Двама души са в неизвестност в южната част на Франция"}
{"url": "https://pik.bg/%D0%BE%D1%81%D1%82%D1%80%D0%B0-%D0%B0%D1%82%D0%B0%D0%BA%D0%B0-%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D1%80%D0%B0%D0%B7%D0%B1%D0%B8-%D0%BD%D0%B8%D0%BD%D0%BE%D0%B2%D0%B0-%D1%82%D1%8F-%D0%B8-%D0%BA%D0%B8%D1%80%D0%BE-%D0%B4%D0%B5%D0%B9%D1%81%D1%82%D0%B2%D0%B0%D1%82-%D1%81%D1%8A%D1%81-%D1%81%D1%82%D0%B0%D0%BB%D0%B8%D0%BD%D0%B8%D1%81%D1%82%D0%BA%D0%B8-%D0%BF%D0%BE%D1%85%D0%B2%D0%B0%D1%82%D0%B8-news886569.html", "text": "Отстраненият от зам.-председателският пост в ПГ на \"БСП за България\" бивш организационен секретар на партията Антон Кутев разби на пух и прах методите на действие на ледерката на червените Корнелия Нинова и заместника и Кирил Добрев. Пред Би Ти Ви Кутев беше категоричен, че има опити за сатанизиране на определени ръководни членове на партията, които изказват различно от това на ръководството мнение. Говори се според него за контрареволюция и за търсене на врага с партиен билет. \"Това е сталинистка риторика и тези методи са отречени\", категоричен е Кутев, който е един от подписалите се под алтернативния доклад за оценката на резултатите за БСП от местните избори с искане за оставката на Нинова. \"Няма да е честно, ако не говорим с имена. Нека Нинова назове бизнесмените, които, които според нея са се опитали да овладеят партията, като я свалят от лидерския пост. Дразня се, че ме вкарват в разни групи\", каза Кутев. \"Аз лично бих препоръчал на ръководството на партията да влага повече хигиена във вътрешнопартийната борба. Не знам на кого какво му е взела демокрацията, но с това поведение от страна на ръководството на БСП ние можем много да вземем от демокрацията\", смята Кутев. Според него вече е порочна практика на високи партийни постове, в това число и като зам.-председатели на прарламентарната група, да се назначават хора не за свършена или несвършена работа, а заради вярност към лидера. Като нарушаваш вътрешно партийните механизми за демокрация и то в най-демократичната партия, няма как хората да ти вярват, смята Кутев. Според него това поставя вече въпроса дали хората от БСП могат свободно да изразяват мненията си. \"Доскоро БСП бе партия, където тези спорове бяха възможни\", каза Кутев. Според него вече има сериозно разминаване във визията за борбата със справяне със социалните неравенства, защото 1 600 000 българи живеят около и под прага на бедността при наличието на 10-има милиардери и няколко мулти милиардери. \"Не виждам как Киро (Кирил Добрев - бел. ред.) и Корнелия са намерили визията за справяне с тази бедност. Сега имаме по-силен враг от боржуазията от времето на Ленин, а борим едрия капитал с петъчни парламентарни декларации\", отправи остра критика към ръководството на БСП Кутев. Той анализира, че при избирането и на поста, Корнелия Нинова е дошла с огромен кредит на доверие, което е проличало и при избора на президент, не и без помощта и личните качества на Румен Радев. Оттогава насетне обаче има очевиден тренд надолу. \"Не вярвам Сергей Станишев да иска да овладее партията. За лидер на БСП трябва нов, млад човек, който да отвори пътя и навън. Никой от досегашните лидери, нито Сергей Станишев, нито Нинова е направил подобно усилие, защото живеят с идеята, че са вечни. Корнелия Нинова трябва да подготви следващия лидер. Разрушихме всички мостове към миналото, а нови не построихме\", каза Кутев. Сподели:", "date": "2019.11.24", "title": "ОСТРА АТАКА! Антон Кутев разби Нинова: Тя и Киро действат със сталинистки похвати"}
{"url": "https://pik.bg/%D0%BC%D0%B8%D1%86%D0%BE%D1%82%D0%B0%D0%BA%D0%B8%D1%81-%D0%B8%D1%81%D0%BA%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%BE-%D0%BF%D0%BE-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B8%D1%8F-%D0%B2%D1%8A%D0%BF%D1%80%D0%BE%D1%81-news886537.html", "text": "Kathimerini Гръцкият премиер Кириакос Мицотакис  призова за единство по мигрантския въпрос, на фона на увеличаващия се приток, пише електронното издание на гръцкия вестник . Стотици мигранти продължават да пристигат на Егейските острови от Турция всеки ден, местните общности както на островите, така и в континенталната част са готови за протести срещу планирания от правителството преглед на приемните центрове в страната. На островите местните власти твърдят, че не са били консултирани относно плановете, обявени по-рано тази седмица за нови „затворени“ центрове, които постепенно ще заменят съществуващите пренаселени съоръжения. Междувременно на континенталната част местните жители в райони, където правителството също има планове да създаде нови приемни помещения, също са недоволни от тази схема, която властите все още официално не обявяват. В четвъртък жителите на Авлаки във Фтиотида излязоха на протест срещу планираното създаване на нов център за мигранти в изоставена фабрика в района. В петък нови 410 мигранти преминаха от Турция, оказвайки допълнителен натиск върху препълнените островни лагери. Прословутото съоръжение Мория на остров Лесбос сега е дало подслон на повече от 16 000 души (проектирано е да побере само 2850), докато условията са също толкова тежки на Самос, където лагерът на „Вати“ е приютил 6 932 мигранти (10 пъти повече от капацитета му от 650), 5 550 души населяват съоръжението „Виал“ на остров Хиос (създадено за 1 050). Според официални данни близо 30 000 мигранти са пристигнали в Гърция от Турция - както по суша, така и по море - от началото на септември. Премиерът Кириакос Мицотакис в петък подчерта необходимостта гърците да останат \"единни\" пред предизвикателството с миграцията, след като лидерът на Движението за промяна (KINAL) Фофи Генимата го притиска да \"представи гръцките приоритети и възможности\" на европейските партньори и поиска повече подробности за планирания от правителството ремонт на центровете за приемане на мигранти. Сподели:", "date": "2019.11.24", "title": "Мицотакис иска единство по мигрантския въпрос"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D0%BE%D1%82-%D0%B3%D0%B5%D1%80%D0%B5%D0%BD%D0%B0-%D0%B8%D1%81%D0%BA%D0%B0%D1%82-%D0%BE%D0%B1%D1%89%D0%BE-10-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D0%B0-%D0%B8%D0%B2%D0%B0%D0%BD%D0%BE%D0%B2-%D0%B8-%D1%80%D0%BE%D0%B1%D1%8A%D1%80%D1%82%D0%B0-news886652.html", "text": "Левски е поставил доста висока цена на младите си звезди Станислав Иванов и Найджьл Робърта. От \"Герена\" вече са парирали няколко запитвания за нападателите, отговаряйки, че сумата, срещу която ще започнат преговори за продажбата им, е 5 милиона лева - около 2,5 милиона евро, твърди \"Тема Спорт\". Допълва се, че през зимата на \"Герена\" планират да подсилват отбора, а не да се разделят с основни фигури. Желанието на треньора Петър Хубчев е в Левски да акостират няколко национали. \"Сините\" имат сериозен интерес към звездите на Ботев (Пловдив) Кристиан Димитров и Тодор Неделев. Апетитите на клуба стигат и до Ивелин Попов. Сподели:", "date": "2019.11.24", "title": "ФУТБОЛНА МЪЛНИЯ: От \"Герена\" искат общо 10 милиона за Иванов и Робърта?"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%B4%D0%B0-%D1%83%D1%87%D0%B0%D1%82-%D0%BE%D0%BF%D1%82%D0%B8%D0%BC%D0%B8%D0%B7%D1%8A%D0%BC-%D0%B7%D0%B0-%D1%80%D0%B0%D1%86%D0%B8%D1%82%D0%B5-news886544.html", "text": "ОВЕН Пригответе се за  запознанства, които няма да ви бъдат приятни, но са наложителни. Не допускайте лошото настроение да попречи на професионалните ви успехи. Не се вживявайте във всяка казана дума и не прекалявайте с критиката на работното си място само защото не сте доволни от някого или нещо. ТЕЛЕЦ Днес сте притеснени от поредните неочаквани препятствия на пътя си, но причината не зависи от вас. Примирете се и се занимавайте с други задачи, които зависят само от вас. Пазете се от самохвалство и не се поддавайте на ласкателства, целящи да измъкнат информация за идеите, които имате. БЛИЗНАЦИ Насочете усилията си към обогатяване с информация в различни области на живота. Запишете се в образователни курсове, без значение на каква възраст сте. Осъществете всичките си професионални цели за деня.  Възможни са приходи, както и нови изгодни предложения. РАК В този ден облаците над главата ви се разсейват и ще погледнете към бъдещето с повече оптимизъм. Посъветвайте се дали трябва да промените някои клаузи в подготвените договори. Ще усетите прилив на енергия, която ще ви помогне да се справите с всяка възложена ви  работа. Сделките, които сключвате в този ден са успешни. ЛЪВ В този ден анализирайте действията и грешките си. На работното си място очаквайте осъществяване на полезни делови контакти и професионални успехи. Юридически проблеми намират добро решение. Следобед посетете свои делови партньори, с които имате възможност да уговорите нова съвместна дейност. ДЕВА Рутинни задължения заемат голяма част от мислите и времето ви в този  ден. Днес оказвате силно влияние върху колегите си, но този факт не ви дава право да ги използвате заради материалните си стремежи. Трудностите в последните дни са ви притеснили. Проявете търпение и сдържаност и ще видите как всичко набелязано постепенно се осъществява с успех. ВЕЗНИ В този ден  ви предстои изясняване на отношенията на работното място. Сутринта ще се ядосате, че ви пречат да осъществите плановете си заради капризите на ваши колеги. Следобед пристъпете към изпълнение на най-важните си задачи и подгответе документите за подпис. Обмислите разширяване на дейността си. СКОРПИОН Денят е благоприятен за обогатяване с нова информация. Възможни са сблъсъци с ръководството, но ако сте търпеливи и знаете какво искате, ще изясните проблемите без много усилия. Въпреки че не ви се работи, се постарайте да бъдете активни, ако вашата намеса е от значение за авторитета ви. СТРЕЛЕЦ Ще отхвърлите много работа, но резултатите няма да ви задоволят. Не сте доволни и от подписаните договори и споразумения, но те ще ви донесат добри приходи. Възможни са грешки, които с усилие ще поправите. Бъдете особено внимателни към новите предложения. КОЗИРОГ Денят е изпълнен със  задължения. Стабилизирайте постигнатото в служебен план и не поставяйте ново начало. Успявате, ако сдържате емоциите си, в чиято власт сте от сутринта. Не сключвайте сделки, а и денят не го позволява, дори и ако само преговаряте. Ако ви предлагат нова работа, не бързайте да я приемете, без да сте сигурни, че отговаря на очакванията ви. ВОДОЛЕЙ Обмислете начинанията с вашите колегите си и проведете разговорите си на делови обяд. Не се изкушавайте да предприемате инвестиции, които не сте обсъдили с ръководството. Трудностите на работното място и тези, които са свързани с бизнеса ви, преодолявате с лекота, ако повярвате в силите си. РИБИ В този ден поставете началото на новите си задачи, които ще ви донесат признание и материални успехи. Денят е идеален за сключване на сделки, особено ако са свързани с финанси. Ще направите голяма крачка по пътя към поставената цел. Сподели:", "date": "2019.11.24", "title": "САМО В ПИК! Топ астроложката Алена: Близнаците да учат, оптимизъм за Раците"}
{"url": "https://pik.bg/%D0%BF%D0%BE%D0%BD%D0%B5-127-%D0%B4%D1%83%D1%88%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D1%87%D0%B8%D0%BB%D0%B8-%D0%BF%D0%BB%D1%8F%D1%87%D0%BA%D0%BE%D1%81%D0%B0%D1%82%D0%B0-150-%D0%BC%D0%BB%D0%BD-%D0%BF%D0%B5%D1%81%D0%BE-%D0%BE%D1%82-%D0%B1%D0%B0%D0%BD%D0%BA%D0%B0-news886546.html", "text": "Поне 127 души са ранени по време на протестите в Чили. Това съобщи в АФП. Агенцията се позовава на полицията. Сред жертвите са както служители на реда, така и цивилни. Протестиращите подпалиха сгради по време на митингите и нападнаха полицейски участъци. Вестник \"Ел Комерсио\" по-рано съобщи, че неизвестни престъпници откраднаха от местна банка около 150 милиона песо (около 190 хиляди долара), 16 хиляди долара, 3,8 хиляди евро и две огнестрелни оръжия. Общо около 300 души бяха задържани в резултат на съботни демонстрации от полицията в цялата страна. Протестите, които прераснаха в безредици и сблъсъци с служители на реда, започнаха в Сантяго на 14 октомври, когато властите решиха да увеличат цената на билетите за метрото. По-късни демонстрации заляха и други градове. Повече от 20 души станаха жертва на насилие по време на безредиците, повече от 3 хиляди бяха ранени. Сподели:", "date": "2019.11.24", "title": "Поне 127 души са ранени на протестите в Чили, плячкосата 150 млн. песо от банка"}
{"url": "https://pik.bg/%D0%BC%D0%B0%D1%81%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%BD%D0%B0-%D0%BF%D0%B0%D1%80%D0%B0%D0%B2%D0%BE%D0%B5%D0%BD%D0%BD%D0%B8-%D0%B2-%D1%81%D0%BB%D0%BE%D0%B2%D0%B5%D0%BD%D0%B8%D1%8F---%D0%BF%D0%B0%D0%B7%D0%B5%D0%BB%D0%B8-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BE%D1%82-%D0%BC%D0%B8%D0%B3%D1%80%D0%B0%D0%BD%D1%82%D0%B8-news886542.html", "text": "Полицита в Словения задържа голяма група националисти, които патрулирали по границата с Хърватия в търсене на нелегални мигранти, съобщи Словенската агенция по печата, цитирана от TACC. Операцията е извършена в Югоизточна Словения. Задържани са 41 души, като в седмина са открити и предмети, подобни на оръжия, уточнява \"Фокус\". Съобщава се, че словенските служители на реда са проверили документите на десни активисти и са иззели от тях предмети, подобни на бойно оръжие. Тези предмети са изпратени за експертиза, предназначена да установи предназначението им. В зависимост от резултатите ще бъде взето решение за образуване на наказателно производство. Агенцията съобщава също, че задържаните са привърженици на бившия кандидат за президент на Словения Андрей Шишко, известен с националистическите си възгледи. Сподели:", "date": "2019.11.24", "title": "Масови арести на паравоенни в Словения - пазели границата от мигранти"}
{"url": "https://pik.bg/%D1%83%D0%BC%D0%B1%D0%B0%D0%BB-%E2%80%9E%D1%81%D0%B2-%D0%B0%D0%BD%D0%BD%D0%B0%E2%80%9C-%D0%BE%D1%82%D0%B2%D0%B0%D1%80%D1%8F-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%BF%D0%BE-%D0%BB%D0%B8%D1%86%D0%B5%D0%B2%D0%BE-%D1%87%D0%B5%D0%BB%D1%8E%D1%81%D1%82%D0%BD%D0%B0-%D1%85%D0%B8%D1%80%D1%83%D1%80%D0%B3%D0%B8%D1%8F-news886590.html", "text": "В началото на декември в Университетска болница „Св. Анна“ официално ще бъде разкрит Национален консултативен център по лицево-челюстна хирургия. Основната цел на работата в центъра ще е експертна и консултативна помощ при разрешаването на диагностично и лечебно комплицирани случаи, както в столицата, така и в страната, каза пред БНР д-р Константин Димов от Клиниката по лицево-челюстната хирургия на болница \"Света Анна\": \"Това, което правим, не е нещо ново, но сме пионери в тази сфера в нашата болница. Ние се занимаваме основно със заместването на увредени или липсващи костни структури с индивидуални импланти, по-известно сред обществото като 3D принтиране на части. Ние се занимаваме и с травматизъм, и с всяко едно заболяване, което е в областта на лицето\", каза от болницата. Сподели:", "date": "2019.11.24", "title": "УМБАЛ „Св. Анна“ отваря Национален център по лицево-челюстна хирургия"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D0%BC%D1%83%D1%88%D0%BA%D0%B0%D1%85%D0%B0-%D0%BC%D0%BB%D0%B0%D0%B4%D0%BE-%D0%BC%D0%BE%D0%BC%D0%B8%D1%87%D0%B5-%D0%B2%D1%8A%D0%B2-%D0%B2%D0%BB%D0%B0%D0%BA-news886591.html", "text": "Намушкаха младо момиче в нощния влак, пътуващ от Пловдив за Варна. Инцидентът е станал след спор, потвърдиха за Нова телевизия от МВР. Случката се е разиграла в района на Стара Загора. Пострадалата е настанена в болница в тежко състояние. По нареждане на полицията влакът е престоял над 2 часа на гарата в Стара Загора. Сподели:", "date": "2019.11.24", "title": "ИЗВЪНРЕДНО! Намушкаха младо момиче във влак"}
{"url": "https://pik.bg/%D1%81%D0%B3%D0%B0%D0%B7%D0%B8%D1%85%D0%B0-%D0%BF%D0%B8%D1%8F%D0%BD-%D0%BC%D1%8A%D0%B6-%D0%BB%D0%B5%D0%B3%D0%BD%D0%B0%D0%BB-%D0%BD%D0%B0-%D0%BF%D1%8A%D1%82%D1%8F-%D0%B2-%D1%81%D0%B5%D0%BB%D0%BE-%D1%81%D0%BC%D0%B8%D0%BB%D1%8F%D0%BD-news886583.html", "text": "64-годишен мъж е сгазен от автомобил в смолянското село Смилян. Пострадалият Е. Д. е в кома и е с опасност за живота. Има тежки поражения по главата и ребрата. Той е бил блъснат от лек автомобил \"Фиат\", управляван от 62-годишния С. В. на улицата в Смилян. Инцидентът станал при разминаване на два автомобила. Доганджиев е бил на пътя и не е видян от шофьора, съобщава \"Марица\". Предполага се, че или е заспал на пътното платно, или е паднал вследствие на изпития алкохол. Водачът е тестван за алкохол, като пробата е отрицателна. По случая е образувано досъдебно производство и причините за катастрофата се изясняват. Сподели:", "date": "2019.11.24", "title": "Сгазиха пиян мъж легнал на пътя в село Смилян"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%BE%D1%86%D0%B5%D0%BB%D0%B5%D0%B5%D0%BC-%D0%B0%D0%BA%D0%BE-%D1%81%D1%80%D0%B5%D1%89%D0%BD%D0%B5%D0%BC-%D0%BC%D0%B5%D1%87%D0%BA%D0%B8-%D0%B8-%D0%B2%D1%8A%D0%BB%D1%86%D0%B8-%D0%B2-%D0%B1%D0%B0%D0%BB%D0%BA%D0%B0%D0%BD%D0%B0-news886617.html", "text": "От Националния парк \"Централен Балкан\" излязоха д препоръки как да оцелеем, ако срещнем мечки и вълци в резервата. Вълци срещнаха двама младежи от София, които оцеляха по чудо преди седмица. Близо денонощие бедстваха в Стара планина над Калофер. Младежите преживели истински кошмар. След като видели вълците, паднали в пропаст и часове наред стоели в реката. Да срещнеш вълк или мечка в планината е много рядко явление, тъй като животните целенасочено избягват хората. Според директора на Национален парк \"Централен Балкан\", цитиран от БНТ, все пак такава среща не е изключена, но е важно да не се изпада в паника. \"И за мечката, същото важи и за вълка - колкото и да е трудно, абсолютно необходимо е запазването на спокойствие и хладнокръвие и бавното отдалечаване от хищника, без да губим визуален контакт с него\", обясни инж. Генчо Илиев, директор на НП \"Централен Балкан\". През последните години няма регистрирани случаи на нападнати хора от мечки или вълци. Няма и увеличение на популацията им в района. \"В района на Средна Стара планина има около 100-130 мечки. Те сами си набавят храната. Зимата има достатъчно запас за тях, нямаме целенасочено хранене на хищниците\", каза инж. Илиев. Все повече хора в района на Карлово и Сопот обаче се оплакват от зачестилите набези на мечки, които причиняват щети върху кошери с мед, домашни животни и продукция. Основната причина да слизат близо до къщите е топлата есен и обилната храна, която намират около населените места. Местните животновъди са силно притеснени. А мечето Суими, което се превърна във всеобщ любимец, след разпространен клип, в който се вижда как се къпе в басейн към туристически комплекс, скоро не е засичано от охранителните камери. Очаква се разрешение от министерството на земеделието и околната среда, то да бъде уловено и пуснато на безопасно за него място в Централния Балкан. Сподели:", "date": "2019.11.24", "title": "Ето как да оцелеем, ако срещнем мечки и вълци в Балкана"}
{"url": "https://pik.bg/%D1%80%D1%83%D1%81%D0%BA%D0%B0-%D0%B2%D1%80%D1%8A%D0%B7%D0%BA%D0%B0-%D0%BE%D1%81%D0%B5%D0%BC-%D0%B0%D0%B3%D0%B5%D0%BD%D1%82%D0%B8-%D0%BD%D0%B0-%D0%B3%D1%80%D1%83-%D0%B7%D0%B0%D0%BC%D0%B5%D1%81%D0%B5%D0%BD%D0%B8-%D0%B2-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D0%BE%D1%80%D1%8A%D0%B6%D0%B5%D0%B9%D0%BD%D0%B8%D1%8F-%D0%B1%D0%BE%D1%81-%D0%B5%D0%BC%D0%B8%D0%BB%D0%B8%D1%8F%D0%BD-%D0%B3%D0%B5%D0%B1%D1%80%D0%B5%D0%B2-news886554.html", "text": "Осем служители от Главното управления на Генералния щаб на Русия (преди това ГРУ) може да са замесени в отравянето на българския бизнесмен Емилиян Гебрев, на сина му и на директора на неговата компания. Това показват разследванията на The Insider, Bellingcat и \"Шпигел\". Случаят с отравянето е от април 2015 г. тримата се разболяват, но и тримата са на различни места. В тялото на бизнесмена е намерен агент, който принадлежи на \"Новичок\". Според разследващите в групата, участваща в отравянето, са били Георги Горшков (Петър Борисов), Сергей Павлов (Сергей Лутенко), Николай Кононихин (Николай Ежов), Иван Лебедев (Иван Терентиев), Алексей Никитин (Алексей Калинин), Данила Степанов (Данила Капралов) и Владимир Попов (Владимир Мойсеев). Те са били в България по различно време. Един от тях е посетил страната след отравянето - през май 2015 г. Освен това, по това време бизнесменът се е почувствал отново зле. Причините за отравянето на Гебрев все още не са установени. Гебрев работи като служител на държавната фирма „Кинтекс”, която се занимава с износ на оръжие и боеприпаси. Напуска „Кинтекс” малко след началото на прехода, за да започне частен бизнес, като използва опита и контактите си главно в Северна Африка. Той създава „Емко” през 1992 г. като основният предмет на дейност на фирмата е износ на боеприпаси. През 2001 г. е задържан от митническите власти на САЩ кораб, превозващ 30 млн. патрона за Никарагуа. Патроните са 7,62 мм за автомат „Калашников” АК-47. По-късно Гебрев успява да освободи товара. Гебрев се свързва и със скандал с оръжие от Македония през 2006 г. Тогава властите в Скопие задържат три български камиона с картечници МГ-3 и 33 минохвъргачки М-43, взети от местната казарма „Гоце Делчев”, които е трябвало да бъдат изнесени през България за трета страна.По документи оръжието е трябвало да бъде претопено в металургичния завод „Тито”, но от завода го продават за близо 200 хил. долара, като обясняват, че с парите ще се купят противогази за македонската армия. Картечниците са продадени на цени, 10 пъти по-ниски от пазарните, и в крайна сметка сделката е анулирана. През 2012 г. името на Емилиян Гебрев фигурира в т.нар. „черен списък”, пратен до българското външно министерство от Руската федерация. Според Москва Гебрев продавал оръжия в Грузия и в други размирни райони. На 3 април 2016 г. Комисията за защита на конкуренцията блокира Емилиян Гебрев в опита му да купи оръжейния завод в Русе „Дунарит”. Решението идва, седмица след като ДАНС започва проверка на договори, сключени от кандидат-купувача с държавната „Кинтекс”. В определението на КЗК е записано, че сделката по продажбата на фабриката трябва да бъде спряна временно. Като причина за това се посочват течащи спорове между акционери, участващи във веригата на собствеността на завода заради навлизането на нов съдружник. Държавата неуспешно се опитва да поеме управлението на  „Дунарит”. Към предприятието, освен Гебрев, претенции има и офшорната компания „Виафот инвестмънт”. На 25 юли 2017 г. лицензът на оръжейната фирма „Емко” е замразен след проведено заседание на Междуведомствения съвет по отбранителна индустрия и сигурност на доставките към Министерския съвет. На съвета са разгледани получени от МВР справки за извършени проверки в няколко от оръжейните фирми в страната, сред които и „Емко”. Констатирани са редица пропуски, включително нарушения относно изискванията към устройството на обектите, предназначени за търговия с оръжие, боеприпаси, взривни вещества и пиротехнически изделия, на правилата за съхранение, както и на условията за планирането и проектирането на строежите. На 9 август 2017 г. след сигнал от Комисията за отнемане на незаконно придобитото имущество и последвало щателно разследване, държавното обвинение подвежда под отговорност собственика на „Емко” за пране на пари при покупката на „Дунарит”. Той е пуснат на свобода с мярка „подписка”. Срещу Емилиян Гебрев е образувано наказателно производство за организирана престъпна група, в което той е сочен за организатор. На 16 септември 2017 г. министърът на икономиката Емил Караниколов съобщава, че държавният ВМЗ - Сопот, е определен да изпълнява договори с „Кинтекс” за износ на оръжие вместо „Емко”. Причината е, че дружеството, собственост на Емилиян Гебрев, е с отнет лиценз за търговия. В същото време от фирма „Емко” съобщават, че от август 2017 г. близо 650 тона боеприпаси са блокирани от август край Бургас и не могат да бъдат транспортирани заради държавната намеса. Всичко това се случва на фона на протест на работниците на предприятието, които настояват лицензът на завода да бъде възстановен. На 21 септември 2017 г. в медиите излиза информация, че оръжейната фирма на Емилиян Гебрев фигурира в забранителен списък на Държавния департамент на САЩ с дружества от Китай, Русия, Северна Корея, Судан, Сирия, Турция и други държави, на които е забранено да търгуват с американски фирми. „Емко” е единствената компания от България в списъка. На 10 октомври 2017 г. държавата и военният завод „Емко” постигат споразумение. „Емко” получава обратно всички договори с „Кинтекс”. На 18 януари 2019 г. собственикът на дружество „Емко” е извикан в Националната следствена служба. След повече от час престой в следствието Гебрев излиза с „прецизирано обвинение”. На 21 януари 2019 г. петчленен състав на Върховния административен съд връща казуса със собствеността върху завод „Дунарит”, за която претендира Гебрев, за ново разглеждане от КЗК. Сподели:", "date": "2019.11.24", "title": "РУСКА ВРЪЗКА: Осем агенти на ГРУ замесени в отравянето на оръжейния бос Емилиян Гебрев"}
{"url": "https://pik.bg/%D0%B2%D0%B0%D1%80%D0%BD%D0%B0-%D0%B8%D1%81%D0%BA%D0%B0-%D0%BA%D0%BE%D0%BB%D1%87%D0%B5%D1%82%D0%B0-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BF%D0%BE-%D1%81%D0%BF%D0%B8%D1%80%D0%BA%D0%B8%D1%82%D0%B5-news886538.html", "text": "До предложението  се стигна след инцидента на автобусна спирка \"Тракия” на булевард \"Владислав Варненчик” в началото на месеца, когато 21-годишен шофьор се качи на тротоара и помете четирима души, чакащи автобус. Катастрофата стана рано сутринта, а причината бе заспиване зад волана на младия водач, който се прибирал от нощна смяна в казино. Подобни колчета във Варна все още не са използвани. Има ги в други градове, като в София. Там са поставени на няколко места, предимно на спирки в отдалечените квартали, коментира председателят на Комисията по пътна безопасност, зам.-кметът Тодор Иванов. На спирките на градския транспорт във Варна да бъдат поставени предпазни колчета. Това бе обсъждано на заседание на Комисията по пътна безопасност към Община Варна. С обезопасителните съоръжения се цели да бъдат оборудвани рисковите спирки след обследване във всеки район на морската столица, пише \"Монитор\". Сподели:", "date": "2019.11.24", "title": "Варна иска колчета срещу терористи по спирките"}
{"url": "https://pik.bg/%D0%BD%D0%B5%D0%BB%D0%B5%D0%BF%D0%BE-%D0%BC%D1%8A%D0%B6-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D1%86%D0%B5%D0%BB%D1%83%D0%B2%D0%BA%D0%B0-%D1%81-%D0%BA%D1%83%D1%87%D0%B5%D1%82%D0%BE-%D0%BC%D1%83-news886553.html", "text": "В германския град Бремен 63-годишен мъж почина от патогенни бактерии, съдържащи се в слюнката на домашното му куче, което го облизало, съобщи БГНЕС. Пациентът е бил приет в болницата с грипоподобни симптоми. Скоро към сепсиса се добавили треска и задух. Симптоми като синини и невротична болк се появили по-късно. След известно време бъбреците и черният му дроб блокирали. 16 дни след постъпването в болницата, човекът развил пневмония и имал течност в мозъка. Семейството решило да изключи животоподдържащите устройства. След аутопсията се установило, че причината е откритата в организма на починалия бактерия Capnocytophaga Canimorsus, която се намира в слюнката на кучета и могат да навлязат в човешкото тяло след ухапване или в случай на близък контакт със заразено животно. Според експерти домашният любимец на човека го е заразил, след като е облизал лицето на собственика си. Сподели:", "date": "2019.11.24", "title": "НЕЛЕПО! Мъж почина след целувка с кучето му"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news886657.html", "text": "Футболистите на ЦСКА се разминаха с наказания и контузии преди сблъсъка на \"червените\" с Лудогорец на 1 декември. С потенциално спиране на правата висеше Евандро. Той има 4 жълти картона и при още един ще бъде наказан. Всички останали футболисти на ЦСКА обаче имат не повече от 3 санкции. С толкова вече е Пинто, който бе декориран във Враца... Двубоят на ЦСКА с Лудогорец е следващата неделя от 18:00 часа на \"Армията\". Преди това разградчани ще имат дълго пътуване и мач в Лига Европа - с ЦСКА (Москва) в Русия, пише \"Тема Спорт\". Сподели:", "date": "2019.11.24", "title": "Добра новина за \"армейците\"..."}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D1%83%D0%B4%D0%B0%D1%80%D0%B8%D1%85%D0%B0-26-%D0%B1%D0%BE%D0%BD%D0%B0-%D0%B2-%D0%B8%D0%B3%D1%80%D0%B0%D0%BB%D0%BD%D0%B0-%D0%B7%D0%B0%D0%BB%D0%B0-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D0%B4%D0%B0-%D0%B8%D0%BC-%D0%B3%D0%B8-%D0%B8%D0%B7%D0%BF%D0%BB%D0%B0%D1%82%D1%8F%D1%82-news886556.html", "text": "Пловдивчани удариха 26 000 лв. в игрална зала под тепетата, но си тръгнаха без стотинка от печалбата си. Сцената се разиграла преди часове в игрална зала \"Fire\" в Тракия. Потърпевши от нея са станали Христо и Димитър, след като последният заложил 500 лв. на слот машините. По-рано днес той се обърнал към приятеля си с молба да му услужи с пари, за да поиграе, съобщава \"Трафик нюз\". \"Каза, че има добро усещане и му дадох 500 лв. След малко ми се обади и ми каза, че сумата, която е спечелил е голяма\", разказа пред наш репортер Христо. Димитър го помолил да дойде на място, за да довърши играта и да прибере печалбата. \"Искаше аз да взема парите, защото аз съм му дал, за да заложи, а след това щяхме да си ги разделим. Опасяваше се, че може и да ги прахоса, ако се озоват в неговата сметка\", допълва пловдивчанинът. Христо продължава играта, когато печалбата е малко над 29 000 лв. Решава да изтегли парите, щом сумата става 26 000 лв. \"Тогава започнаха да правят номера. Чудеха се защо трябвало да дават парите на мен, а не на него\", разказва още потърпевшият. През цялото време Димитър бил заедно с приятеля си и настоявал парите да бъдат дадени на него. Обяснил, че сумата, с която е седнал да играе, била осигурена от Христо. Управителят обаче отвърнал, че който е започнал да играе на машинката, трябвало да прибере и печалбата. \"Каза, че тук има правила. Помолих го да ми покаже къде са тези правила, но така и не бях запознат с тях\", твърди Христо. Стигнало се до заплахи от страна на собственика на игралната зала. \"Звъннаха му по телефона и ми дадоха да говоря с него. Той ме попита \"Момче, ти проблеми ли искаш да ми правиш?\" Казах му, че искам да си взема печалбата, а той отвърна, че нямало да ми пере парите. Попита ме дали искам да си имам проблеми, заплашваше ме и се държеше арогантно\", разказва потърпевшият. Служителите на казиното се обръщат към фирмата, която охранява обекта, след което постъпва и сигнал в полицията. Униформените, които идват на място, съветват Христо да подаде жалба в районното. В крайна сметка, след часове разправии, двамата излизат от игралната зала, но без печалбата си. На мястото са потърсени собственикът и управителят на въпросното казино. Крупиетата обаче лаконично обясняват, че и двамата не са на работа в момента и отказват да предоставят техни имена или контакти. Двамата отказали да се представят и по време на разговорите си с Христо. Според информацията, казиното се стопанисва от фирмата \"Планет тур\" ЕООД, представлявана от Юлиана Димитрова. В Търговския регистър Димитрова е упомената като едноличен собственик и управител на дружеството. Фирмата е със седалище София. Пловдивчанинът е решен да потърси печалбата си и да сезира компетентните институции. Предстои той да подаде жалба в полицията. Сподели:", "date": "2019.11.24", "title": "Пловдивчани удариха 26 бона в игрална зала, отказаха да им ги изплатят"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%B0-%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D0%BA%D0%B0-news886502.html", "text": "Следственият комитет на Краснодарския край разследва смъртта на 23-годишна следователка. Младата жена е намерена мъртва в Сочи, съобщават от следствената пресслужба в региона. ТАСС отбелязва, че момичето е работело в районния отдел на полицията в Сочи. Разглежда се версията за самоубийствто. Загиналата се е дипломирала през август от университета на МВР и е работела като следавотел. Сподели:", "date": "2019.11.24", "title": "Разследват смъртта на млада следователка"}
{"url": "https://pik.bg/%D0%B4%D0%B8%D0%B3%D0%B0%D1%82%D0%B0-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D0%BF%D0%BB%D0%B0%D0%B6-%D0%B2-%D1%81%D0%BE%D0%B7%D0%BE%D0%BF%D0%BE%D0%BB-%D0%B5-%D0%BF%D0%BE%D1%87%D1%82%D0%B8-%D0%BF%D1%80%D0%B5%D0%BC%D0%B0%D1%85%D0%BD%D0%B0%D1%82%D0%B0-news886593.html", "text": "Почти премахната е вече пясъчната дига на Централния плаж в старата част на Созопол. Само часове след като министър Николина Ангелкова разпореди съоръжението да бъде съборено, концесионерът започна действия. Вчера министърът на туризма бе в Созопол, за да разговаря с местните хора, подали сигнал срещу изграждането на дигата. \"Винаги търсим обратна връзка с хората, ако има проблеми - решаваме ги заедно с консенсус и това ще продължи и в бъдеще\", каза министърът пред гражданите на Созопол. Разпоредената от нея спешна проверка установи, че има разминаване с уведомлението  от концесионера, изпратено на 28 октомври до Министерството на туризма, Басейнова дирекция и общината. Инспекцията показа, че при изграждане на дигата в Созопол е изземван пясък от заливаемата площ. Затова министърът разпореди възстановяване на съществуващото положение на плажа и неустойка по договора от 6900 лв. В същото време дигите са изключително важни защитни съоръжения и не бива да бъдат отричани, те се ползват за защита на ивиците и инфраструктурата от морски бури навсякъде по света. Сподели:", "date": "2019.11.24", "title": "Дигата на Централния плаж в Созопол е почти премахната"}
{"url": "https://pik.bg/%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BF%D0%B0%D1%80%D1%82%D0%B8-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B4%D1%80%D1%83%D0%B6%D0%BA%D0%B0-%D0%BD%D0%B0-%D1%86%D0%B5%D1%86%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%BE%D0%B2%D0%B0-%D0%BD%D0%B0%D0%BB%D0%B5%D1%82%D1%8F-%D0%BD%D0%B0-%D0%BD%D0%B5%D0%B9%D0%BC%D0%B0%D1%80-%D0%B2-%D0%BD%D0%BE%D1%89%D0%B5%D0%BD-%D0%BA%D0%BB%D1%83%D0%B1-%D1%81%D0%BD-news886300.html", "text": "Варненката Христина Христова се похвали със супер звездата на Пари Сен Жермен - бразилеца Неймар. Нашенката се засякла с футболиста в известно заведение в Барселона. След въпросното парти Неймар имаше сериозни проблеми с клуба си, тъй като без позволение е напуснал Париж и се е отправил към каталунската столица, за да уважи парти на Артур Мело. Шефове на ПСЖ му набраха, понеже по същото време Неймар трябваше да се възстановява след контузия. Скандалът пламна, след като в социалните мрежи се появиха снимки от купона. В заведението футболната звезда пристигна в компанията на новата си любима Ноа Сеас, която е известен модел в Испания. Въпреки нежната охрана, напористата нашенка Христина успяла да се докопа до Неймар и да се снима с него. Хриси пусна фотоса с надпис \"Неймар Джуниър\", последван от сърце. Приятелите й не вярват на очите си. \"Ами, вярваш, не вярваш - той е!\", отвърна им варненката. Публикацията й накара близките й хора да се размечтаят и да я попитат дали това е зетят, който ще им доведе. Христина Христова беше сред шаферките на сватбата на приятелката си Цеци Красимирова с краля на марихуаната Майкъл Струмейтис. Приказното тържество се проведе през май т.г. в испански замък и събра милионери от цял свят, пише ежедневник. Блондинката обикаля по целия свят. С приятелите си споделя снимки от екзотични дестинации като остров Бали, Куба, Япония, Кения, Танзания и други. Сподели:", "date": "2019.11.24", "title": "НА СКАНДАЛНО ПАРТИ В БАРСЕЛОНА: Дружка на Цеци Красимирова налетя на Неймар в нощен клуб (СНИМКА)"}
{"url": "https://pik.bg/%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%B8%D0%B7%D0%BB%D1%8A%D0%B3%D0%B0-%D1%81%D0%BB%D0%B0%D0%B2%D0%B8%D1%8F-%D1%81-%D0%B3%D0%BE%D0%BB-%D0%B2-%D0%BA%D1%80%D0%B0%D1%8F-news886509.html", "text": "Славия загуби драматично с 0:1 у дома срещу Черно море в двубой от 17-ия кръг в шампионата. Още във втората минута красив ножичен удар на Даниел Димов мина над вратата на домакините, които отговориха с далечни шутове на Галин Иванов и Цветелин Чунчуков. В 32-ата минута Георги Георгиев се подхлъзна извън наказателното поле, опитвайки се да спре Мартин Минчев, нонападателят на варненци не посмя да стреля от малък ъгъл и пропусна отлична възможност да открие резултата. В последвалите минути гостите отново опитаха да изненадат \"белите\", като един път Георги Георгиев спаси удар на Илиан Илиев, а след това и Исмаил Иса от съвсем близка дистанция не успя да засече центриране на Илиев в наказателното поле, предава БНР. В 59-ата минута Родриго Енрике бе изведен отляво, излезе очи в очи с вратаря на домакините, но изстрелът му не намери очертанията на вратата. В 67-ата минута дойде най-сериозното голово положение в полза на Славия. Галин Иванов получи възможност да стреля от въздуха в наказателното поле, но Миодраг Митрович спаси удара му. Само минути по-късно Николай Дюлгеров влезе остро в краката на Минчев и получи втори жълт и съответно червен картон. В добавеното време Христо Попадийн не успя да изчисти добре центрирана топка и Исмаил Иса с красива задна ножица осигури успеха в полза на \"моряците\". След този успех Черно море се завърна в челната шестица, докато Славия вече е на седмата позиция в класирането. Сподели:", "date": "2019.11.24", "title": "Черно море излъга Славия с гол в края"}
{"url": "https://pik.bg/%D0%BF%D0%BE-%D1%81%D1%8A%D0%BF%D1%80%D1%83%D0%B6%D0%B5%D1%81%D0%BA%D0%B0-%D0%BB%D0%B8%D0%BD%D0%B8%D1%8F-%D0%B0%D0%BB%D0%BB%D0%B0-%D0%BF%D1%83%D0%B3%D0%B0%D1%87%D0%BE%D0%B2%D0%B0-%D0%BF%D0%B5%D0%B5-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BA%D0%B8%D1%80%D0%BA%D0%BE%D1%80%D0%BE%D0%B2---%D0%BF%D1%80%D0%B8%D0%BC%D0%B0%D1%82%D0%B0-%D1%81%D1%86%D0%B5%D0%BD%D0%B0-%D0%BE%D0%B4%D0%BE%D0%B1%D1%80%D0%B8-%D0%BF%D1%80%D0%BE%D0%B5%D0%BA-news886287.html", "text": "Алла Пугачова ще бъде една от звездите на сватбата на Филип Киркоров. Примата на руската естрада е поканена на церемонията, тъй като с бившия й съпруг поддържат нормални отношения въпреки развода им от преди 14 години. Музикален поздрав от руската прима ще бъде гвоздеят на програмата за вечерта. Очаква се прочутия певец да вдигне не една, а цели две сватби. Киркоров сам обяви предстоящите сватби през октомври тази година, когато съобщи за годежа си с певицата и тв водеща Катя Гусева. А, че отношенията им са сериозни се разбра, когато тя бе неотлъчно до него по време на посещението му в Баку. Ако се вярва на слуховете в светските среди, Катя отдавна е влюбена в 50-годишния изпълнител и мечтаела да се омъжи за него. А сега плановете й най-после са факт и тя сбъдна мечтата си. Сватбата на двойката изглежда като орисана от звездите. Още преди няколко месеца в тв шоуто \"Битка на екстрасенсите\", ясновидката Кажета Ахмеджанова предрече, че Филип ще намери замяна на бившата си съпруга Пугачова и в близките две години отново ще мине под венчило. Запознати твърдят, че Киркоров вече е решил и с какъв костюм ще бъде, като той се шие по поръчка, пише \"Телеграф\". Сподели:", "date": "2019.11.24", "title": "ПО СЪПРУЖЕСКА ЛИНИЯ: Алла Пугачова пее на сватбата на Киркоров - примата сцена одобри проекто-съпругата на бившия си мъж"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D1%8A%D1%81-%D1%81%D1%8A%D1%80%D0%B1%D0%B8%D1%8F-%D0%BD%D0%B8-%D1%81%D0%B2%D1%8A%D1%80%D0%B7%D0%B2%D0%B0%D1%82-%D1%81%D0%B5%D0%BC%D0%B5%D0%B9%D0%BD%D0%B8-%D0%B2%D1%80%D1%8A%D0%B7%D0%BA%D0%B8-news886508.html", "text": "Скопие и Белград са съседи, ние сме свързани от институции, бизнес, културни и семейни връзки и традиции, каза президентът на Северна Македония Стево Пендаровски, пише македонското издание ”Слободен Печат“. Пендаровски заяви това в интервю пред сръбския вестник ”Политика“, цитиран от \"Фокус\". \"Нямаме открити проблеми помежду си и имаме общи цели и грижи, които са да изградим общество, в което нашите граждани да имат добро качество на живот и в което младите хора няма да се изнасят в чужбина, а ще получават шанс да успеят у дома“, каза Пендаровски. Той засегна и срещата с президента на Франция Еманюел Макрон по време на Парижкия мирен форум. Пендаровски повтори съобщенията на Франция, че иска да види Северна Македония като част от европейското семейство. Сподели:", "date": "2019.11.24", "title": "Президентът на Северна Македония: Със Сърбия ни свързват семейни връзки"}
{"url": "https://pik.bg/%D0%BA%D1%80%D0%B0%D0%B9-%D0%BD%D0%B0-%D1%80%D0%B0%D1%85%D0%B0%D1%82%D0%B0-%D0%BF%D0%B0%D0%B7%D0%B5%D1%82%D0%B5-%D1%81%D0%B5---%D0%B7%D0%B2%D0%B5%D1%80%D1%81%D0%BA%D0%B8-%D0%B3%D0%BB%D0%BE%D0%B1%D0%B8-%D0%B7%D0%B0-%D0%BF%D1%83%D1%88%D0%B5%D0%BD%D0%B5-%D0%B2-%D0%B3%D1%8A%D1%80%D1%86%D0%B8%D1%8F-news885932.html", "text": "Глобите за пушене в Гърция може да стигат до 10 000 евро, а на специалния телефон 1142, гражданите могат да подават жалби за нарушаването на закона. Налагането на глоби от 100 евро и 10 000 евро, както и отнеман на лиценз за експлоатация на търговски обекти предвижда съвместното министерско решение на министрите на финансите, защита на гражданите, здравеопазването и вътрешните работи, публикувано в Дъжавен вестник, пише \"Български новини\". За пушене в зони за непушачи, включително здравни заведения, обществени и частни работни места, най-ниската глоба е 100 евро. Сумата се удвоява за пушене на места, където има непълнолетни деца и на спортни площадки и зали. На лицата, отговорни за тези зони, ще бъде налагана глоба в размер на 500 евро. При повторно нарушение глобата ще бъде удвоена. Ще се прилагат предвидените наказания за тютюнопушене в превозни средства, като леки автомобили, такси, градски транспорт и други, пред деца на възраст под 12 години, т.е. 1500 евро за пушачи, а глобата ще бъде увеличена на 3 хил. евро за водачите на превозните средства, с отнемане на професионалния им лиценз за месец. В три категории са разпределени забранените зони за пушене: • 500 евро за първи път • 1000 евро за 2-ри път • 2000 евро за 3-ти път • 4000 евро за 4-ти път, като търгоския обект временно се спира за 10 дни • 8000 евро за 5-ти път и постоянно спиране. • 2000 евро за 1-ви път 4000 евро за 2-ри път • 6000 евро за 3-ти път Сподели:", "date": "2019.11.24", "title": "КРАЙ НА РАХАТА! Пазете се - зверски глоби за пушене в Гърция"}
{"url": "https://pik.bg/%D0%B4%D0%BE-4-%D1%87%D0%B0%D1%88%D0%B8-%D0%BD%D0%B0-%D0%B4%D0%B5%D0%BD-%D0%BA%D0%B0%D1%84%D0%B5%D1%82%D0%BE-%D0%B5-%D0%BF%D0%BE%D0%BB%D0%B5%D0%B7%D0%BD%D0%BE-%D0%B7%D0%B0-%D1%81%D1%8A%D1%80%D1%86%D0%B5%D1%82%D0%BE-%D0%B0%D0%BA%D0%BE-%D1%81%D0%B5-%D0%BF%D0%B8%D0%B5-%D1%80%D0%B5%D0%B4%D0%BE%D0%B2%D0%BD%D0%BE-news886456.html", "text": "Кафето не е опасно за сърцето и не вдига кръвното налягате, ако се пие редовно, твърди лекарят от Федералната асоциация на регистрираните кардиолози в Германия Хериберт Брюк. Пред изданието Focus той посочи, че кофеинът може да намали риска от онкологичните болести, деменцията и диабета. Според лекаря дневно може да се пият до 4 чашки кафе. Освен това Брюк опроверга мита за ползата от червеното вино. По думите му дори неголямо количество алкохол в организма може да предизвика аритмия. Лекарят препоръча на пациентите със сърдечни заболявания да се занимават със силови тренировки, защото те заякват мускулатурата и са полезни за кръвоносните съдове. Сподели:", "date": "2019.11.24", "title": "До 4 чаши на ден: Кафето е полезно за сърцето, ако се пие редовно"}
{"url": "https://pik.bg/%D0%B8%D0%B7%D1%87%D0%B5%D1%80%D0%BF%D0%B0%D0%BD%D0%B0-%D0%BB%D1%8E%D0%B1%D0%BE%D0%B2-%D0%B7%D0%B0%D1%80%D0%B0-%D0%BF%D1%80%D0%B5%D0%B4-%D1%80%D0%B0%D0%B7%D0%B2%D0%BE%D0%B4---%D1%80%D0%B8%D0%B0%D0%BB%D0%B8%D1%82%D0%B8-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%B8-%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D1%81%D0%BA%D0%B8%D1%8F%D1%82-%D0%B9-%D1%81%D1%8A%D0%BF%D1%80%D1%83%D0%B3-%D0%B7%D0%B0%D0%B6%D0%B8%D0%B2%D1%8F%D1%85%D0%B0-%D0%BE%D1%82%D0%B4-news885692.html", "text": "Брадърката Зара се е разделила със съпруга си - австралиеца Ерик Уотсън. Двамата са сложили карай на семейното съжителство, но все още крият краха на любовта си. В социалните мрежи прави впечатление, че двамата вече не се следват и са се изтрили един друг, макар Зара все още да не е сменила фамилното си име. Последната снимка, която Ерик е качил с жена си е на 18 май тази година, а нейната е с още по-задна дата - 20 февруари. За момента не е ясно каква е причината за раздялата, но още през есента се заговори за край на връзката им. През октомври Зара се появи сама в женска компания в столичен клуб. Миналата година тя пак беше в София , но със съпруга си. Според запознати малко след това е настъпил и краят в отношенията им, пише \"Телеграф\". Риалити звездата, чието име е Светлозара Трендафилова, се омъжи за австралиеца през 2016 г. Двамата живеят в чужбина, предимно в Дубай, но постоянно пътуваха по света. Припомняме, че Зара остана едно от най-популярните лица от първия сезон на \"Биг Брадър\" през 2004 г., заедно с победителя във формата Здравко от Приморско, както и със съквартирантите Зейнеб, Нед (Найден), Стойка Пипирудата и ресторантьора Тишо, който после се ожени за Венета Райкова. Сподели:", "date": "2019.11.24", "title": "ИЗЧЕРПАНА ЛЮБОВ: Зара пред развод - риалити звездата и австралийският й съпруг заживяха отделно"}
{"url": "https://pik.bg/%D0%BA%D0%B8%D0%B1%D0%B5%D1%80-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D1%80%D0%BE%D0%B4%D0%BD%D0%B8%D1%82%D0%B5-%D0%B7%D0%B2%D0%B5%D0%B7%D0%B4%D0%B8-%D0%BD%D0%B0-%D0%BC%D1%83%D1%88%D0%BA%D0%B0%D1%82%D0%B0-%D0%BD%D0%B0-%D1%85%D0%B8%D1%82%D1%80%D0%B8-%D1%85%D0%B0%D0%BA%D0%B5%D1%80%D0%B8---%D0%B5%D1%82%D0%BE-%D0%BA%D0%BE%D0%B9-%D1%81-%D0%BA%D0%BE%D0%BB%D0%BA%D0%BE-%D0%B5%D0%B2%D1%80%D0%B0-%D0%BE%D0%BB%D0%B5%D0%BA%D0%BD%D0%B0-%D0%B2--news885987.html", "text": "От няколко месеца хакери атакуват профилите на популярните родни личности, разбиват ги и след това искат пари, за да ги възстановят. Средно цените варират между 3 и 5 хиляди лева. След като в началото на годината Валери Божинов брои пачки, за да върне профила на любимата си Биляна Дол, от месец неговият профил в Инстаграм също е хакнат. Тогава Божинов се бръкна с 6 бона и върна Биляна в мрежата. Изглежда сумата за неговия профил е по-голяма, след като не може да си го върне повече от месец. От хакерска атака се оплака и Илиян. Той успя да си върне профила в Инстаграм без пари, но блокира голяма част от феновете му. Тупалката обясни на последователите си, че е бил хакнат и се извини, че не по негова вина голяма част от тях са изтрити. Благой Георгиев също бе изнудван за пари. Бившият футболист бе атакуван два пъти за седмица. Първия път хакерите успяха да приберат 5 бона. Бързата му реакция ги провокирала да го хакнат пак и да искат по-голяма сума пари, пише \"Телеграф\". Юлиян Вергов също стана жертва, но въпреки, че плати 2000 евро, така и не получи достъп до страницата си. И Симона Загорова се оплака от нагло изнудване. Тя не плати исканите 320 евро и си направи нов акаунт. Сподели:", "date": "2019.11.24", "title": "КИБЕР ТЕРОРИЗЪМ: Родните звезди на мушката на хитри хакери - ето кой с колко евра олекна в Инстаграм..."}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B7%D0%B0%D0%BC%D0%B5%D0%BD%D0%B8-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D1%8F%D1%82%D0%B0-%D1%81-%D1%82%D0%B5%D0%B0%D1%82%D1%8A%D1%80-news886510.html", "text": "Всичко започнало с тичане на тийнейджър по коридора в Професионалната гимназия по механотехника \"Проф. Цветан Лазаров”. Момчето е нов ученик в професионалното училище. За да е ясно още от началото какви са редът и правилата, директорът и педагогическият съветник повикали на разговор родителите и момчето. Близките останали изумени, когато, вместо да бъде наказано, момчето било пратено на театър. Идеята беше на педагогическия съветник, разказа директорката Анета Чилингирова. Провинението не било тежко, а в същото време имало гостуване в града на спектакъл, който е срещу дрогата и насилието. \"Решихме да погледнем към темата и проблемите през изкуството, с неговите средства за емоционално въздействие, а не с назидание и поучения\", каза Чилингирова. Останали приятно изненадани от ефекта, разказва \"Марица\". Обичайната практика при възникване на проблеми с поведението в училище е консултация с педагогическия съветник. Директорката се зарече, че заедно ще продължат да търсят алтернативни подходи за овладяване на емоциите на учениците, които са в трудната възраст на пубертета. Училище в Пловдив смени подхода за действие при провинение на ученици - вместо забележки и наказания ги праща на театър. До нестандартното решение се стигнало случайно, но ученици и родители го приели толкова добре, че ръководството обмисля да го въведе като редовна практика. Сподели:", "date": "2019.11.24", "title": "Пловдивска гимназия замени наказанията с театър"}
{"url": "https://pik.bg/%D0%BC%D0%BE%D0%B4%D0%B5%D1%80%D0%BD%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-%D0%B4%D0%B8%D0%B3%D0%B8%D1%82%D0%B0%D0%BB%D0%B8%D0%B7%D0%B8%D1%80%D0%B0-%D0%B7%D0%B0%D1%8F%D0%B2%D0%BB%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B8-%D0%B1%D1%80%D0%B0%D0%BA-news886514.html", "text": "Пловдив става първата община в България, в която ще бъде въведено онлайн обслужване на младоженци. Новата система ще позволява на желаещите да сключат граждански брак не само да запишат час и дата за сватбения си ритуал от разстояние, но и да подадат заявления за изнесен ритуал, да изберат мястото на церемонията и да заплатят всичко онлайн. Целта е да бъде спестено ценно време на бъдещите съпружески двойки, като използват възможностите на интернет. Новата електронна система реално ще функционира от 1 януари 2020 г. Тя е разработена и готова, но от 1 декември ще бъде пусната за едномесечен пробен период, като паралелно с нея ще бъде използвана и старата система. Младоженците ще получават на посочен от тях електронен адрес служебна бележка и списък с всички необходими документи, които трябва да бъдат подготвени за сключване на брака. Няколко дни преди самия ритуал ще получат и подсещащ мейл с датата, на която трябва да донесат документите и датата, на която ще сключат брака. \"В момента е необходимо младоженците да дойдат до нашия офис между два и три пъти. Чрез тази система искаме да им спестим поне две от идванията“, обясниха от общинско предприятие \"Радостни обреди“. Адресът, на който ще бъде активна системата, е: www.radostniobredi.plovdiv.bg. Сподели:", "date": "2019.11.24", "title": "МОДЕРНО: Пловдив дигитализира заявленията за граждански брак"}
{"url": "https://pik.bg/%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B0%D0%BD%D0%B4%D1%80%D0%B5%D0%B9-%D0%BA%D0%BE%D0%B2%D0%B0%D1%87%D0%B5%D0%B2-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BE%D0%BC%D1%80%D0%B0%D0%B7%D0%B0%D1%82%D0%B0-%D0%BD%D0%B0-%D0%B2%D0%BC%D1%80%D0%BE-%D0%B4%D0%BF%D0%BC%D0%BD%D0%B5-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news886467.html", "text": "Недопустими са последните изказвания на ВМРО-ДПМНЕ, сеещи омраза към България. Това каза евродепутатът от ГЕРБ/ ЕНП Андрей Ковачев във връзка със срещата между лидера на опозиционната македонска партия Християн Мицковски и премиера Бойко Борисов. „Това поведение няма да остане без последици, като ще се настоява за гаранции, че ако партията спечели предстоящите избори в Северна Македония, ще продължат курса на добросъседство, зачитайки българската история“, обясни Ковачев, цитиран от \"Фокус\". „Трябва да искаме гаранции, че на следващите избори, ако тази партия спечели, курсовете на добросъседство ще бъдат продължени и ще се зачита договорът за добросъседство с България, общата ни история, общите ни събития и личности като Гоце Делчев, Дамян Груев, Братя Миладинови, Тодор Александров, Григор Пърличев и цялата плеяда възрожденци и революционери, които са се самоопределяли като етнически българи. Тази фалшификация няма как да се търпи повече“, обясни той. И управляващи, и опозиция в Северна Македония трябва да преодолеят стереотипите от миналото, а като че ли не успяват, коментира още Андрей Ковачев. „Съседката ни освен декларативното заявяване, че иска да е част от ЕС и НАТО, е необходимо да остави в миналото лъжите и фалшификациите спрямо България“, добави още евродепутатът. Сподели:", "date": "2019.11.24", "title": "ОСТРА РЕАКЦИЯ: Андрей Ковачев скочи срещу омразата на ВМРО-ДПМНЕ към България"}
{"url": "https://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B8-%D1%8F%D0%BF%D0%BE%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BF%D0%BE%D1%80%D0%BD%D0%BE%D1%82%D0%BE-%D1%81%D0%B8-%D0%BC%D0%B8%D0%BD%D0%B0%D0%BB%D0%BE-news886512.html", "text": "Тя отбеляза, че затоплянето на двустранните отношения напоследък е дало на двете страни малко, но недостатъчно време. Южна Корея и Япония спечелиха време за интензивни разговори, но не остава много време, каза Кан в кулоарите на министерската среща на Г-20 в Нагоя след разговор с японския си колега Тошимицу Мотеги, предава БТА. Сеул вече отмени в последния момент решението си да не поднови договора си с Токио за споделяне на разузнавателна информация след неговото изтичане. Кан обяви това решение за пробив в отношенията. Източник от японското външно министерство днес каза, че Япония и Южна Корея са се договорили за двустранна среща на върха през декември, на която ще бъде обсъдена болезнената тема за военното минало, обтегнала напоследък отношенията. Нито една от страните не е променила становището си по въпроса за японската колонизация на Корея преди и по време на Втората световна война. Южна Корея и Япония поставят отново на масата за преговори спорното си военно минало, каза южнокорейският външен министър Кан Кьон-уха, цитирана от Ройтерс. Сподели:", "date": "2019.11.24", "title": "ИСТОРИЧЕСКО: Южна Корея и Япония започват преговори за спорното си минало"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B5-%D0%B8%D1%81%D0%BA%D1%80%D0%B5%D0%BD-%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0-%D1%81%D1%8A%D1%80%D0%B1%D0%B8%D1%8F-news886516.html", "text": "Сръбският президент Александър Вучич счита руския президент Владимир Путин за искрен приятел на Сърбия. Той заяви това пред репортери в Нови Сад, отговаряйки на въпрос за предстоящото си посещение в Сочи, цитиран от TACC. \"Що се отнася до президента Путин и посещението, ние се подготвяме. Ще имаме голяма и сериозна делегация. За нас това е изключително важна среща. Смятам президента Путин за искрен приятел на Сърбия. А и аз като президент на Сърбия трябва да защитавам интересите на Сърбия и ще продължа да го правя\", заяви той. Сръбският лидер припомни, че Сърбия е една от малкото страни, които не са наложили санкции срещу Руската федерация, подкрепиха я на международно ниво, продължиха военното сътрудничество, провеждат съвместни учения с Руската федерация. \"Ние сме много близки от всяка гледна точка и не виждам причина тази среща да не протече при взаимно доверие\", каза той, цитиран от \"Фокус\". Сподели:", "date": "2019.11.24", "title": "Александър Вучич: Владимир Путин е искрен приятел на Сърбия"}
{"url": "https://pik.bg/%D0%BD%D0%B0%D0%B7%D0%BD%D0%B0%D1%87%D0%B8%D1%85%D0%B0-%D1%88%D0%BF%D0%B8%D0%BE%D0%BD%D0%BA%D0%B0%D1%82%D0%B0-%D0%BC%D0%B0%D1%80%D0%B8%D1%8F-%D0%B1%D1%83%D1%82%D0%B8%D0%BD%D0%B0-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B2-%D1%80%D1%83%D1%81%D0%B8%D1%8F-news886395.html", "text": "Там тя ще се занимава със защита и поддръжка на руски граждани, оказали се зад решетките в чужбина, предаде БТА, цитирайки ТАСС и Ройтерс. \"Да, Бутина прие това предложение. Бих искала да създам в моя екип общност по защита на правата на руските граждани, оказали се в трудна житейска ситуация в чужбина\", каза пълномощничката Татяна Москалкова след заседание на комисията по международните въпроси при Държавната дума, посветено на защитата на правата на руските граждани в други страни. \"Струва ми се, че с оглед на нейния собствен социален опит и желание да работи в това направление, ние ще можем да създадем такъв допълнителен механизъм, в който ще влязат и членове на обществени организации, учени и просто неравнодушни граждани, които да се занимават с правна пропаганда, подкрепа на роднини, подготовка на съответни писма, провеждане на кръгли маси, подготовка на декларации относно нашите граждани\", поясни Москалкова. 31-годишната Бутина, заминала на обучение в САЩ, бе арестувана във Вашингтон на 15 юли миналата година по обвинение в конспиративна дейност в полза на Русия като чуждестранен агент, опитвайки се да се внедри в дясна групировка и да влияе върху консервативни активисти и членове на Републиканската партия. Москва нарече тези обвинения \"абсурдни\" и обвини Вашингтон, че е принудил рускинята да се признае за виновна. Бутина бе осъдена на година и половина затвор, а нейният случай усложни още повече отношенията между САЩ и Русия. Рускинята бе освободена на 25 октомври и на следващия ден - депортирана в родината си. Рускинята Мария Бутина, което неотдавна бе освободена от затвор в САЩ и върната в родината й, е приела предложение за държавна работа като служител в апарата на пълномощничката по правата на човека в Руската федерация. Сподели:", "date": "2019.11.24", "title": "Назначиха \"шпионката\" Мария Бутина на държавна работа в Русия"}
{"url": "https://pik.bg/%D1%81%D1%8A%D0%B4-%D0%B2-%D1%81%D0%B0%D1%89-%D0%B8%D1%80%D0%B0%D0%BD-%D0%B2%D0%B5%D0%B4%D0%BD%D0%B0%D0%B3%D0%B0-%D0%B4%D0%B0-%D0%BF%D0%BB%D0%B0%D1%82%D0%B8-$180-%D0%BC%D0%BB%D0%BD-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-news886513.html", "text": "Американски федерален съдия разпореди със съдебно решение официален Техеран да плати обезщетение от почти 180 млн долара на кореспондента на \"Вашингтон пост\" Джейсън Резаян и семейството му заради задържането на журналиста през 2014 г. Резаян бе освободен през 2016 г. след като прекара в затвора 544 дни, припомня ДПА. Задържането на човек като заложник и подлагането му на мъчения с цел спечелването на предимство в преговорите със САЩ е възмутително, заслужаващо наказание и със сигурност повторението му трябва да бъде възпряно, заяви съдията в 30-страничното си решение, което има по-скоро символичен характер. Американският журналист с ирански произход бе арестуван на 22 юли 2014 г. заедно със съпругата си Мери, която бе освободена след два месеца. Обвинен в шпионаж в полза на САЩ, Резаян остана 544 дни в затвора \"Евин\", където е бил лишаван от сън и заплашван с обезглавяване. Той, заедно с още трима американски затворници той бе разменен срещу седем иранци, осъдени в САЩ и бе освободен на 16 януари 2016 г. - в първия ден от влизането в сила на споразумението за иранската ядрена програма, впоследствие денонсирано от президента Доналд Тръмп. Сподели:", "date": "2019.11.24", "title": "Съд в САЩ: Иран веднага да плати $180 млн. на американски журналист"}
{"url": "https://pik.bg/%D1%81%D1%82%D1%83%D0%B4-%D0%B8-%D0%B4%D1%8A%D0%B6%D0%B4-%D0%B8%D0%B7%D0%BF%D1%80%D0%B0%D1%89%D0%B0%D0%BC%D0%B5-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D1%81-%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%BE-%D0%B2%D1%80%D0%B5%D0%BC%D0%B5---%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%B5-%D0%BD%D0%B0%D0%B9-%D0%BB%D0%BE%D1%88%D0%BE-%D0%BA%D0%B0%D1%80%D1%82%D0%B0-news886534.html", "text": "През нощта над страната облачността беше значителна, като имаше временни разкъсвания над Югозападна България. Превалявания от дъжд имаше на отделни места в източната половина от страната и в планините. Сутринта ще духа слаб североизточен вятър, а в Югозападна България той ще югоизточен. Минималните температури в Северна България ще са между 0° и 4°, в Южна - между 3° и 8°. Днес облачността в по-голямата част от страната ще се задържи значителна, с временни разкъсвания над Югозападна България. На отделни места в източната половина от страната и в планините все още ще превалява. Ще духа слаб североизточен, в Югозападна България - югоизточен вятър. Максимални температури: в Северна България между 4° и 8°, в Южна – предимно между 8° и 13°. Над планините облачността ще е значителна, с временни разкъсвания над Югозападна България. На места ще има слаби превалявания от дъжд. Ще духа слаб до умерен юг-югозападен вятър. Максимална температура на височина 1200 метра около 8°, на 2000 метра около 2°. По Черноморието ще е облачно и на места ще превалява дъжд. Ще духа слаб североизточен вятър. Максималните температури на въздуха ще са между 12° и 14°. Температура на морската вода е около 16°. Вълнението на морето ще бъде 3-4 бала. Сподели:", "date": "2019.11.24", "title": "СТУД И ДЪЖД: Изпращаме седмицата с неприятно време - ето къде ще е най-лошо (КАРТА)"}
{"url": "https://pik.bg/%D0%BF%D1%83%D1%81%D0%BA%D0%B0%D1%82-%D0%BA%D0%BE%D1%81%D1%82%D1%8E%D0%BC%D0%B8%D1%82%D0%B5-%D0%BD%D0%B0-%D1%81%D1%83%D0%BF%D0%B5%D1%80%D0%B3%D0%B5%D1%80%D0%BE%D0%B8%D1%82%D0%B5-%D0%B1%D0%B0%D1%82%D0%BC%D0%B0%D0%BD-%D0%B8-%D1%80%D0%BE%D0%B1%D0%B8%D0%BD-%D0%BD%D0%B0-%D1%82%D1%8A%D1%80%D0%B3-news886518.html", "text": "За костюмите, носени от двамата супергерои в 120 епизода от сериала \"Батман\", които са били излъчени между 1966 г. и 1968 г., се очаква да бъдат платени между 150 000 и 200 000 долара. Според експерти от аукционна къща \"Профайлс ин хистъри\", която организира търга на 17 декември, става въпрос за два уникални костюма, носени от Адам Уест Бърт Уорд в образите съответно на Батман и Робин. За продажба ще бъдат предложени и други аксесоари от култовия сериал, като бюст на Шекспир, снабден с копче, което позволява да се отвори \"батпещерата\", и червен телефон, с който е снабден батмобилът. Сред лотовете ще са също туники, носени от Уилям Шатнър и Ленард Нимой в образите съответно на Джеймс Кърк и Спок в \"Стар трек\". Предполага се, че всяка от тях ще бъдат платени между 40 000 и 60 000 долара. Черното кожено яке, носено от Хенри Уинклър в образа на Фонзи в \"Щастливи дни\", пък би трябвало да намери купувач за най-малко 25 000 долара. Костюмите на Батман и Робин от телевизионния сериал \"Батман\" от 60-те години на миналия век ще бъдат изложени на търг в Лос Анджелис заедно с други реликви от света на поп културата, включително от сериалите \"Стар трек\" и \"Щастливи дни\", предаде БТА. Сподели:", "date": "2019.11.24", "title": "Пускат костюмите на супергероите Батман и Робин на търг"}
{"url": "https://pik.bg/%D0%BF%D0%BE%D0%B1%D0%B5%D1%81%D0%BD%D1%8F%D0%BB-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4---%D0%B3%D1%8A%D1%80%D0%BC%D1%8F%D0%BB-%D1%81-%D0%BF%D0%B8%D1%89%D0%BE%D0%B2-%D0%B7%D0%B0-%D0%BA%D0%B5%D1%84-%D0%B8-%D0%B7%D0%B0%D0%BF%D0%BB%D0%B0%D1%88%D0%B8%D0%BB-%D1%87%D0%B5%D0%BD%D0%B3%D0%B5%D1%82%D0%B0-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE-news886521.html", "text": "Охранител е обвинен за престъпление по чл.325, ал.1 от НК за това, че е извършил непристойни действия, грубо нарушаващи обществения ред и изразяващи явно неуважение към обществото. На подсъдимия Любен Д. е повдигнато обвинение и по чл.144, ал.3, вр. ал.2 вр. ал.1 от НК, за това, че на 11 юни 2019 г. в Пловдив се е заканил с убийство на мл.инспектори И.П. и Г.А., в качеството им на длъжностни лица при изпълнение на службата им и това заканване би могло да възбуди основателен страх от осъществяването му. Любен живеел на адрес в Пловдив, работил като охранител, често употребявал алкохол и периодично безпокоял живущите във входа със силна музика вечер и през нощта, като неколкократно също така от обитавания от него апартамент били чувани изстрели от стрелба, пише за изцепките му \"Пловдив24\". При един от поредните такива случаи на 11 юни около 4:40 часа сутринта, подсъдимият възпроизвел шест изстрела с интервал между тях, които били чути от съседите му. Същите от своя страна подали сигнал за стрелбата с пистолет на телефон 112. На сигнала били изпратени двама полицейски служители, които при пристигането на място установили силна музика от апартамента на подсъдимия. Почукали на входната врата, отвътре чули стъпки и звук от зареждане на пистолет. Любен излязъл извън прага на апартамента си видимо пиян и насочил пистолет към полицейските служители, които те възприели като \"Макаров“, като започнал да насочва пистолета ту към единия, ту към другия служител. Тогава полицейските служители се прикрили, извадили служебните си пистолети с цел безопасност и многократно му разпореждали да свали пистолета и да легне по лице на земята. Последният продължавал още известно време да държи пистолета и да го насочва към тях, след което свалил пистолета, а служителите използвайки физическа сила го съборили на земята и му поставили белезници. Първото заседание по делото е насрочено за понеделник, 25 ноември. Сподели:", "date": "2019.11.24", "title": "Побеснял охранител отива на съд - гърмял с пищов за кеф и заплашил ченгета с убийство"}
{"url": "https://pik.bg/%D1%80%D1%83%D0%BC%D1%8A%D0%BD%D0%B8%D1%8F-%D0%B8%D0%B7%D0%B1%D0%B8%D1%80%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news886559.html", "text": "60-годишният Йоханис, кандидат на управляващата Национално-либерална партия, получи 37,82 процента от гласовете на първия кръг, който се състоя на 10 ноември. 55-годишната Дънчила, чието правителство беше свалено с вот на недоверие през октомври, е кандидат на Социалдемократическата партия. Тя получи 22,26 процента от гласовете на първия кръг. Над 18 милиона румънци имат право на глас. В рамките на изборния ден в страната ще работят 18 748 избирателни секции. Гласуването започва в 7.00 часа и завършва в 21.00 часа, но при необходимост може да бъде удължено до 23.59 часа. В чужбина са организирани 835 избирателни секции. За първи път на тазгодишните избори румънците от диаспората могат да гласуват в три поредни дни: петък, събота и неделя. Румънците ще гласуват днес на втория кръг на президентските избори, в който настоящият президент Клаус Йоханис ще се бори за втори мандат в надпревара с бившия премиер Виорика Дънчила, съобщават румънските медии. Сподели:", "date": "2019.11.24", "title": "Румъния избира президент"}
{"url": "https://pik.bg/%D0%BA%D1%80%D0%B0%D1%81%D0%B8%D0%B2-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%B2%D0%B5%D0%BB%D0%B8%D0%BA%D0%B0-%D1%81%D0%B2%D0%B5%D1%82%D0%B8%D1%86%D0%B0---%D1%87%D0%B5%D1%81%D1%82%D0%B8%D1%82-%D0%B8%D0%BC%D0%B5%D0%BD-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B6%D0%B5%D0%BD%D0%B8-%D0%BA%D0%BE%D0%B8%D1%82%D0%BE-%D0%BD%D0%BE%D1%81%D1%8F%D1%82-%D0%B5%D0%B4%D0%BD%D0%BE-%D0%BE%D1%82-%D0%BD%D0%B0-news886535.html", "text": "На 18 години, като безстрашна изобличителка на езичеството, за вярата Христова я хвърлили в тъмница. Извикали я на спор с най-първите 50 мъдреци в Египет, но не могли да я отклонят от Христовата вяра и те самите повярвали и били осъдени и изгорени живи. Бита с волски жили, обезобразена, хвърлена в тъмница, Екатерина търпяла глад, страдала и накрая я посекли с меч в 305 година. Ангел Божи отнесъл тялото й на планина Синай, дето по-сетне е построен манастир. Императрица Августа, жена на римския император Максимин, успяла да види Екатерина, да беседва с нея и повярвала в Христос. Узнала за чудесата, станали по време на нейните мъчения, вън от двореца гръмко изобличила съпруга си за жестокостта му. Той изпаднал в ярост и тя била посечена с меч. Войник, на име Порфирий, с още с 200 войници, погребали с почести императрицата. След това смело изповядвали, че и те са християни. Разяреният император дал заповед и Порфирий и войниците били посечени с меч. - Св. великомъченица Екатерина от Александрия, дъщеря на Конста, бивш цар. Майка й - християнка, я запознала с един пустинник, който я въвел във вярата. Изучила елинската мъдрост, но над всичко обикнала Божествената мъдрост. Сподели:", "date": "2019.11.24", "title": "КРАСИВ ПРАЗНИК: Почитаме велика светица - честит имен на всички жени, които носят едно от най-обичаните имена на света"}
{"url": "https://pik.bg/%D1%81-350-%D0%B1%D0%BE%D0%BD%D0%B0-%D1%80%D0%B5%D1%81%D1%82%D0%B0%D0%B2%D1%80%D0%B8%D1%80%D0%B0%D1%82-%D0%BF%D0%B5%D1%80%D0%BB%D0%B0%D1%82%D0%B0-%D0%BD%D0%B0-%D1%82%D1%80%D0%B8%D1%85%D1%8A%D0%BB%D0%BC%D0%B8%D0%B5%D1%82%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news886524.html", "text": "Сериозната сума от 350 хиляди лева вложи сдружение „Бизнесът за Пловдив“ в ремонта на една от най-красивите възрожденски сгради в Пловдив. С грижата за къщата на Иван Черноземски предприемачите дадоха пример за отговорно отношение към безценното архитектурно и историческо наследство на Трихълмието. Зданието от 1865 г.  е ценно с автентично запазените и реставрирани интериори, интересните стенописи и оцветяване на помещенията. Алафрангите с пейзажи на долния етаж са едни от малкото запазени подобни в резервата. Онзи ден в къщата влезе един от най-добрите пловдивски реставратори - Елена Кривошиева, пише \"Марица\". \"Предстои ни да обновим стенописите и алафрангите на първия етаж. Те са направени изключително добре и с финес при голямата реставрация на обекта през социализма. Боите избледняват с времето и невинаги са толкова устойчиви, затова имат нужда от поддръжка“, заяви Кривошиева. Друг постоянен проблем е влагата, която руши красивите рисунки. Според нейните разчети работата ще отнеме около месец. Къщата на Черноземски дълго време е била приемна на Министерството на външната търговия. След 10 ноември тя е собственост на Областната управа, която наскоро я отдаде под наем на бизнес сдружението. Сподели:", "date": "2019.11.24", "title": "С 350 бона реставрират перлата на Трихълмието в Пловдив"}
{"url": "https://pik.bg/%D1%82%D1%80%D0%B8-%D0%B5%D0%BB%D0%B5%D0%BA%D1%82%D1%80%D0%BE%D0%B1%D1%83%D1%81%D0%B0-%D0%BE%D0%B1%D1%81%D0%BB%D1%83%D0%B6%D0%B2%D0%B0%D1%82-%D0%BD%D0%BE%D0%B2%D0%B0%D1%82%D0%B0-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B0-%D0%BB%D0%B8%D0%BD%D0%B8%D1%8F-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news886530.html", "text": "Община Велико Търново ще купи три електробуса, които ще обслужват новата туристическа градска линия. Предвиденият бюджет е един 1,600 млн. лв. Екологичният градски транспорт ще свързва бъдещия буферен паркинг в бившето Сержантско училище, ще минава покрай всички основни туристически забележителности и ще стига до историческата гара Трапезица. В обществената поръчка, обявена от общинското дружество \"Паркинги и гаражи“, се посочва изискване електробусите да имат до 60 седящи места и да могат да изминават с едно зареждане поне 250 километра. Електробусите са част от проекта за интегриран градски транспорт на Велико Търново, предава БНР. Сподели:", "date": "2019.11.24", "title": "Три електробуса обслужват новата туристическа линия във Велико Търново"}
{"url": "https://pik.bg/1000-%D0%B1%D0%B5%D0%B6%D0%B0%D0%BD%D1%86%D0%B8-%D1%81%D0%B5-%D0%B2%D1%8A%D1%80%D0%BD%D0%B0%D1%85%D0%B0-%D0%B2-%D1%81%D0%B8%D1%80%D0%B8%D1%8F-%D0%B7%D0%B0-%D0%B5%D0%B4%D0%BD%D0%BE-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-news886458.html", "text": "Над 1000 сирийски бежанци се върнаха в страната си за изминалото денонощие от различни държави. Това се казва в информационния бюлетин на руския център по помирение на враждуващите страни и контрол върху движението на бежанците, съобщи РИА Новости. \"За изминалото денонощие в Сирийската арабска република от територията на различни държави се върнаха 1002 бежанци, в това число от Ливан през пропускателните пунктове \"Джейдет-Ябус\", \"Тел-Калах\" - 212 души (64 жени, 102 деца), от Йордания през пропускателния пункт \"Насиб\" - 790 души (237 жени, 403 деца)\", се казва в съобщението. От местата по постоянно пребиваване в страната за ден се върнаха двама. По данни на центъра, инженерни подразделения на въоръжените сили на Сирия за ден са разминирали 1,8 хта територия. Освен това специалистите са унищожили 27 взривоопасни предмета. В Сирия от 2011 г. има военен конфликт. Като гаранти за примирие се включиха Русия, Иран, Турция, обяснява руската агенция. В Сирия бе създаден конституционен комитет, в който влезе и опозицията. Първото заседание на комитете бе на 30 октомври в Женева. Турция пък предприе третото си военно настъпление в Североизточна Сирия миналия месец, за да прогони \"Отрядите за народна защита\" на сирийските кюрди от границата си и да създаде \"зона за сигурност\", където тя цели да настани до 2 млн. сирийски бежанци. След като завзе 120-километрова територия по границата, Турция сключи споразумения със САЩ и Русия, за да задържи \"Отрядите за народна защита\" извън този район. Сподели:", "date": "2019.11.24", "title": "1000 бежанци се върнаха в Сирия за едно денонощие"}
{"url": "https://pik.bg/%D1%83%D1%85%D0%B0%D0%BF%D0%B0%D0%BD-%D0%BE%D1%82-%D0%BA%D1%8A%D1%80%D0%BB%D0%B5%D0%B6-%D0%B5-%D1%81-%D0%BB%D0%B0%D0%B9%D0%BC%D1%81%D0%BA%D0%B0-%D0%B1%D0%BE%D0%BB%D0%B5%D1%81%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news886349.html", "text": "Случай на лаймска болест е регистриран в Пловдив през последната седмица. Това сочи справка в сайта на Регионалната здравна инспекция. Данните сочат обаче, че намалява броят на болните от чревни инфекции в областта. През последния отчетен период регистрираните случай са 13 срещу 32 в средата на ноември. Леко увеличение се отчита при засегнатите от вирусен хепатит – три случая през последния отчетен период срещу един през миналия, и при засегнатите от варицела – 22 случая срещу 19. Два са случаите на скарлатина през последната седмица. Сподели:", "date": "2019.11.24", "title": "Ухапан от кърлеж е с лаймска болест в Пловдив"}
{"url": "https://pik.bg/%D0%BD%D0%B0%D1%88%D0%B0-%D0%B1%D1%83%D0%BB%D0%BA%D0%B0-%D0%B8%D0%B7%D1%82%D0%BE%D1%87%D0%B8-33-%D0%B1%D0%BE%D0%BD%D0%B0-%D0%BE%D1%82-%D1%81%D0%BC%D0%B5%D1%82%D0%BA%D0%B0%D1%82%D0%B0-%D0%BD%D0%B0-%D1%82%D1%83%D1%80%D1%87%D0%B8%D0%BD-news886442.html", "text": "33 000 лева е успяла да измъкне от турчин жена от Нови пазар, която успяла да му завърти главата с обещания за брак. Тя е осъдена на първа инстанция и получила 1 г. и 6 месеца затвор с 3-годишен изпитателен срок. След което обжалвала и в Окръжния съд в Шумен, който обаче потвърдил наказанието. Сумата в ЕВРО успяла да получи от турски гражданин, живеещ в Германия, за 3 месеца - 5 декември 2014 г. до 10 февруари 2015 г. Жената живеела със своите родители и мъж в Нови пазар. Чрез сайт за запознанства се свързала с турчин, живеещ в Щутгарт. Започнали да общуват по скайп и телефон. Показала му и снимки, но пропуснала подробностите около семейното си положение. Дори му казала, че е сирак и живее в лоши условия в Гурция. Дори била болна и имала нужда от лечение. Човекът доброволно ѝ пратил пари. В последствие обаче - последвало и искане за допълнително финансиране - като причините били различни - билет, паспорт, глоби, операция и лекарства, съобщава Дарик. За да го увещаят за тежкото ѝ състояние и нуждата от инвазивна намеса, за която да плати, разбира се, се включила дори друга жена, която разговаряла с мераклията. Стигнало се и до предложението - \"булката\" да иде в Германия при щедрия мъж. \"По пътя\" обаче имало нужда от средства за билети за автобус, хотел, разходи по митница.Тук се появили и друг \"герой\", които увещавали кандидат женихът, че средствата отиват по направление. Обадил се \"шофьорът\" на автобуса, който потвърдил нуждата от пари на булката. Оказало се, че за 3 месеца турчинът изпратил пари общо 31 пъти - 16 880 евро, равняващи се на 33 014 лв. Единствено 50 евро, изпратени първия път се оказали - лична инициатива, останалите пари обаче - булката менте умело успяла да измъкне. Според документите от делото с тях освен, че е харчила за себе си, е успяла и да ремонтира семейното жилище в Нови пазар. Сподели:", "date": "2019.11.24", "title": "Наша \"булка\" източи 33 бона от сметката на турчин"}
{"url": "https://pik.bg/%D0%BF%D1%83%D1%82%D0%B8%D0%BD-%D0%B7%D0%B0%D1%80%D1%8A%D1%87%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B4%D0%B0-%D1%81%D0%BB%D1%83%D0%B6%D0%B8-%D0%BD%D0%B0-%D0%BD%D0%B0%D1%80%D0%BE%D0%B4%D0%B0-%D0%B0-%D0%BD%D0%B5-%D0%B4%D0%B0-%D0%B3%D0%BE-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-news886532.html", "text": "Руският президент Владимир Путин заяви, че управляващата партия трябва да служи на народа, а не да го управлява. С тези думи Путин се обърна към участниците в 19-ия конгрес на \"Единна Русия“. Владимир Путин вижда най-важната задача на управляващата партия в осигуряването на народната подкрепа за стратегиите за национално развитие. Именно резултатите, постигнати в името на хората, а не с нищо неподкрепените думи и празни обещания, трябва да станат основен аргумент на партията  в предстоящите предизборни кампании на всички равнища, посочи той. Путин призова партийните активисти сами да решават проблемите по места, а не да чакат поредната пряка линия с негово участие. Премиерът и председател на \"Единна Русия\"  Дмитрий Медведев каза на свой ред че до парламентарните избори през 2021 година партията трябва да стане практически неуязвима за политическите си опоненти, информира БНР. Междувременно стана известно, че 51% от руснаците се обявяват за периодична смяна на управляващата партия. Това показват резултатите от сондаж на общоруския център за изучаване на общественото мнение, публикувани в навечерието на конгреса на \"Единна Русия\". Сподели:", "date": "2019.11.24", "title": "Путин заръча: Управляващата партия да служи на народа, а не да го управлява"}
{"url": "https://pik.bg/%D1%84%D1%80%D0%B0%D0%BD%D1%86%D1%83%D0%B7%D0%B8-%D1%81%D0%BD%D0%B8%D0%BC%D0%B0%D1%82-%D1%80%D0%B5%D0%BA%D0%BB%D0%B0%D0%BC%D0%B0-%D0%BD%D0%B0-%D0%B1%D0%B8%D1%81%D0%BA%D0%B2%D0%B8%D1%82%D0%B8-%D0%B2-%D0%BF%D0%BB%D1%83%D0%B2%D0%BD%D0%B8%D1%8F-%D0%B1%D0%B0%D1%81%D0%B5%D0%B9%D0%BD-%D0%BD%D0%B0-%D0%B1%D1%83%D1%80%D0%B3%D0%B0%D1%81-news886525.html", "text": "Най-новото спортно бижу на Бургас \"Парк Арена ОЗК“ впечатли френски продуцент, който превърна плувния басейн в снимачна площадка за два дни. Огромното пространство се напълни с прожектори, камери и друга снимачна техника за реализирането на мащабна реклама на френски бисквити. Мястото не е избрано случайно, тъй като бургаският басейн е един от най-големите в Европа, хвали се \"Флагман\". В рекламния клип участва и бургаската гордост Цанко Цанков, който стана известен с преплуването на целия Бургаски залив от край до край в средата на лятото на тази година. Над 350 ученици, родители и техни приятели също взеха участие в продукцията като статисти. Френският режисьор е останал изключително доволен от условията в морския град и обещал отново да се върне. Сподели:", "date": "2019.11.24", "title": "Французи снимат реклама на бисквити в плувния басейн на Бургас"}
{"url": "https://pik.bg/%D1%88%D0%BF%D0%B8%D0%BE%D0%BD%D1%81%D0%BA%D0%B8-%D0%B8%D0%B3%D1%80%D0%B8---%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D0%BF%D1%83%D1%82%D0%B8%D0%BD-%D0%BA%D0%B0%D0%B7%D0%B2%D0%B0-%D0%BC%D0%BD%D0%BE%D0%B3%D0%BE-%D0%B3%D0%BB%D1%83%D0%BF%D0%BE%D1%81%D1%82%D0%B8-%D1%81%D1%80%D1%8A%D0%B1%D1%81%D0%BA%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%81%D1%82%D0%B8-%D0%B8%D1%81%D0%BA%D0%B0-news886568.html", "text": "Това е част на една стратегия на Русия за дестабилизация на района на Балканите и на Западните Балкани като цяло. Руската политика на Кремъл е ясно ориентирана против приемането на нови страни за членки на НАТО от този регион, както и членството на страните от този регион в ЕС. И ние в следващите години ще бъдем свидетели на най-различни операции - и на разузнавателните служби, и на политиците, които ще целят създаването на конфликти между тези страни и гражданите на тези страни. Това заяви пред БНТ евродепутатът Александър Йорданов, коментирайки напрежението, създало се след шпионския скандал, раздухан от Сърбия. Той допълни, че \"Путин е казал много глупости\", но \"нещата, които вършат вътре в Сърбия руските специални служби заедно със сръбските политици да се представят като неща, вършени от България и така да бъде обвинена България\". Политикът отбеляза още: \"Става дума за една крайнонационалистическа агресивна политика, за която зад тезата за неутралитет се създава една втора руска държава на Балканите, на 100 км от българската граница. България по този въпрос трябва да реагира, както и реагира министърът на външните работи\". \"Сърбите трябва да бъдат много внимателни, когато отправят обвинения към България. Те не могат да станат членове на ЕС, без България да ги подкрепи. В ЕП срещам много широко разбиране по тезата, която развивам - че Сърбия не може да стане член на ЕС, преди да е станала член на НАТО. Само членството в НАТО може да гарантира сигурност на нашия регион. Сърбия не може да е член на ЕС извън НАТО, извън сигурността\", заяви политикът. \"Сърбите по принцип бавно узряват за истината и ако бяха по-ефективни за истината си, нямаше да допуснат да се разпадне Югославия. Така и сега ние ще ги изчакаме да се натуткат на Балканите, да правят такива провокации - до момента, в който узреят, че трябва най-напред да станат членове на НАТО и след това да мислят за ЕС\", коментира още Йорданов. Той заяви, че България е имала историческо щастие преди 30 години да започнат демократични промени: \"Станахме част от свободния свят, от това евроатлантическо семейство. И тази реалност е прекрасна за българите, но предизвиква за съжаление една нервност в сръбското държавно ръководство. Но в Сърбия има общественици, които не приемат този краен националистически курс. Провеждането на проруска политика в Балканския регион не се посреща добре от сръбската общественост. Те имат физическия път към Европа - имат магистрала, а търсят \"истината\" от Русия\". По темата за регистрираните две НПО-та, които се борят за \"правата на македонското малцинство в България\" той заяви: \"Едното НПО се казва \"Антични македонци\". Това е нонсенс! Става дума за хора, които \"не са в час\". Става дума явно за организации, които се опитват да осъществят провокации на българска територия. И в този смисъл реакцията на вицепремиера Каракачанов е оправдана, защото той защитава българската кауза в Македония в исторически план. В Загреб на конгреса на ЕНП имахме среща с лидера на ВМРО-ДПМНЕ Християн Мицковски. С него имахме нормален разговор, но постепенно стигнахме до спор. И трябва да кажа, че вътрешно съм много обезпокоен от възможността в Македония да дойдат крайно националистически формации, които ще възстановят едно крайно негативно отношение към България и ще свирят на същата струна, на която свири сръбското държавно ръководство - струната на дестабилността\". Александър Йорданов отбеляза още, че \"в Македония има много среди, които не са просто антибългарски, но и антиевропейски. Много добре трябва да се разбира, че колкото повече се настройват едни политици от Скопие към България, толкова повече те отдалечават Македония от ЕС\". Сподели:", "date": "2019.11.24", "title": "ШПИОНСКИ ИГРИ - Александър Йорданов: Путин казва много глупости. Сръбските националисти искат втора руска държава на Балканите"}
{"url": "https://pik.bg/%D0%BF%D0%B0%D0%BF%D0%B0%D1%82%D0%B0-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BC%D0%B8%D1%80-%D0%BE%D1%82-%D1%85%D0%B8%D1%80%D0%BE%D1%88%D0%B8%D0%BC%D0%B0-news886399.html", "text": "Папа Франциск пристига в Япония, където се очаква да предаде и силно антиядрено послание,  предаде АФП. 82-годишният аржентинец изпълнява дълго пазена съкровена мечта да проповядва в Япония, където преди години се е надявал да бъде мисионер. Четиридневното му пътуване включва посещения в Нагасаки и Хирошима, в които при атомните бомбардировки през Втората световна война загиват стотици хиляди души. Във видео послание до японския народ, преди да напусне Ватикана, Франциск се обяви срещу \"неморалното\" използване на ядрено оръжие. \"Заедно с вас се моля разрушителната сила на ядрените оръжия никога повече да не се отприщи в човешката история\", каза ръководителят на 1,3 милиарда католици в света. Франсис пристига от Тайланд, където проповядва послание за религиозна толерантност и мир. Очаква се той да направи същото в Япония, страна с едва приблизително 440 000 католици от население от 126 милиона. Сподели:", "date": "2019.11.24", "title": "Папата говори за мир от Хирошима"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%B1%D0%BE%D0%BC%D0%B1%D0%B5%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%BE%D1%82-%D1%8F%D0%B4%D0%BE%D1%81%D0%B0%D0%BD-%D1%81%D1%8A%D1%81%D0%B5%D0%B4-%D0%BE%D0%BF%D1%80%D0%B0%D0%B7%D0%BD%D0%B8-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-news886523.html", "text": "Бомбена заплаха, вероятно от ядосан на силната музика съсед, опразни в петък ​препълнен ресторант в Свиленград, съобщиха от полицията. Сигналът за заложена адска машина в комплекса бил подаден час преди полунощ на спешния телефон 112. Клиентите и персоналът в посещавания комплекс в пограничния град били евакуирани. Специалисти извършили щателен оглед и не открили взрив. По случая е образувано досъдебно производство, издирва се подателят на заплахата. Работата по случая продължава. Сподели:", "date": "2019.11.24", "title": "КУЛТОВО: Бомбена заплаха от ядосан съсед опразни ресторант"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-20-%D0%B3%D0%BE%D0%B4%D0%B8%D1%88%D0%B5%D0%BD-%D0%BD%D0%B0%D1%80%D1%8A%D0%B3%D0%B0%D0%BB-%D0%BC%D0%BE%D0%BC%D0%B8%D1%87%D0%B5%D1%82%D0%BE-%D0%B2%D1%8A%D0%B2-%D0%B2%D0%BB%D0%B0%D0%BA%D0%B0-news886605.html", "text": "20-годишен мъж е арестуван по подозрения, че е извършителят на жестокото нападение с нож над момиче, станало във влака, пътуващ от Пловдив за Варна, информираха от МВР. Инцидентът е станал след спор. Случката се е разиграла в района на Стара Загора. Според информациите, пострадалата е на 21 години. Тя е настанена в болница в тежко състояние. По нареждане на полицията влакът е престоял над 2 часа на гарата в Стара Загора. Сподели:", "date": "2019.11.24", "title": "Арестуваха 20-годишен, наръгал момичето във влака"}
{"url": "https://pik.bg/%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%BA%D0%BE%D0%BD%D0%B3%D0%BE-news886602.html", "text": "Самолет с най-малко 16 пасажери и двама души екипаж се вряза в къщи в източния град Гома, Демократична република Конго, предаде АФП. Местните власти съобщиха, че в катастрофата има жертви. Машината се е разбила в къщите, след като „изтървала“ пистата минута след излитане от международното летище в града. Самолетът Dornier-228 е собственост на частна компания, полетът е бил за град Бени, на около 350 км северно от Гома. Сподели:", "date": "2019.11.24", "title": "Пътнически самолет се разби в Конго"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8%D1%81%D0%BA%D1%80%D0%B5%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D1%83%D0%BF%D1%80%D0%B0%D0%B2%D0%BB%D0%B5%D0%BD%D1%81%D0%BA%D0%B0-%D0%BA%D1%80%D0%B8%D0%B7%D0%B0-%D0%BA%D0%BE%D0%BB%D0%BA%D0%BE%D1%82%D0%BE-%D1%80%D0%B0%D0%B4%D0%B5%D0%B2-%D0%B4%D0%B0-%D0%BF%D1%80%D0%BE%D1%82%D0%B0%D0%BA%D0%B0-%D1%83%D0%BA%D0%B0%D0%B7%D0%B0-%D0%B7-news886594.html", "text": "Депутътът от ВМРО и член на парламентарната група \"Обединени патриоти\" в 44-ото Народно събрание Искрен Веселинов коментира пред ПИК кой и защо намеси името на България в шпионския скандал от Сърбия. Войводата изрази мнение адекватна ли беше реакцията на нашата дипломация по случая, както и възможна ли е властова криза заради неподписването указа за назначаване на Иван Гешев за главен прокурор от президента Радев при оглавяване на КПКОНПИ от действащия и в момента обвинител №1 Сотир Цацаров. - Не съм точно външнополитически анализатор и не знам дали мога да дам най-меродавното мнение по тази тема. По принцип в Сърбия винаги е имало много силно проруско лоби. Голяма част от политическата класа изповядва тежнение и близост с Русия. От своя страна, Русия инвестира в отбраната и в икономиката на Сърбия. - Точно така. За тези подаръци обаче Русия очаква да и се отплатят с нещо - било с пари, било с икономически привилегии, било с геополитически услуги. В това отношение Русия до голяма степен разчита на Сърбия за отклоняване на Западните Балкани от пътя им към Европейския съюз и НАТО. Затова използват всички моментни слабости в процеса на присъединяване, за да се направи той обратим и геополитическите интереси на Клемъл да бъдат запазени в тази част на Балканите. - Политическата ни реакция беше адекватна и премерена. Външният министър Екатерина Захариева съвсем коректно отбеляза, че говорим за изказване на един-единствен депутат, и каква е нашата позиция по темата. Затова смятам, че тази реакция беше премерена и добра. Беше отбелязан българският национален интерес и същевременно, както се казва, не беше пресолена манджата. Последващите реакции, дискусии и коментари в Сърбия са функция на трудния път, по който тази държава върви и вековната е обвързаност с Русия, от една страна, и желанието на част от обществото тази обвързаност да бъде съчетана с европейските ценности. - Явно г-н Близнашки има информация, с която аз не разполагам. Колкото до президента - той трябва да изпълни обязаностите си по Конституция. Конституцията в това отношение е доста ясна. - В този случай и хипотеза ще бъде избран заместник на Цацаров, който ще изпълнява функциите му до избирането на титуляр. Независимо дали има назначен, или не главен прокурор, не е радно Цацаров да продължава да е обвинител №1, защото би превишил мандата си. - Институционална криза не може да се получи. Би се избрал заместник, който ще изпълнява функциите си. Сподели:", "date": "2019.11.24", "title": "САМО В ПИК! Искрен Веселинов: Няма да има управленска криза, колкото Радев да протака указа за Гешев. Дори преди това Цацаров да поеме КПКОНПИ"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B2%D1%80%D0%B5%D0%BC%D0%B5-%D0%B7%D0%B0-%D0%B2%D1%80%D1%8A%D0%B7%D0%BA%D0%B8-%D0%B8-%D1%85%D0%B0%D0%B7%D0%B0%D1%80%D1%82-%D0%BF%D0%BE%D0%B6%D0%B0%D1%80%D0%B8-%D0%B8-%D0%BE%D0%B1%D0%B8%D1%80%D0%B8-news886545.html", "text": "Най-важният аспект днес е съвпадът на Венера и Юпитер. Този аспект не е толкова значителен, колкото тригонът, но въпреки това носи добро настроение и оптимизъм. Благоприятно време за благотворителни действия, за финансови въпроси. Опитайте си късмета на лотарийните игри, но без да прекалявате (това зависи от заложеното в хороскопа ви). Щастлив ден за връзките и личните отношения, пише астроложката Ивелина Пенчева. От друга страна е опозицията на Марс към Уран – Аспектът подтиква към импулсивност, изблици на гняв, стремеж към независимост на всяка цена, краен егоцентризъм. Разногласия с приятели, липса на тяхната подкрепа, спорове. Зачестяват кражбите и измамите. Разбиване на офиси, магазини и други. Могат да се появяват неочаквани факти, информация, да се прояви вредното влияние на минали събития. Необходимо е повишено внимание при транспорта, при работа с уреди и машини, с електричество, вероятност от избухване на пожар. Разрушително въздействие на обстоятелствата. Луната е в знак Скорпион от 07:59 ч до 10:12 ч на 26 ноември Този лунен период се характеризира с нарастващо напрежение, усилва емоционалната възбудимост. Можем да бъдем недоволни от себе си и от хората около нас - всичко се вижда в мрачни тонове. Трябва да сме по-смирени, по-търпеливи и снизходителни към човешките слабости и грешки. Постарайте се да мислите само за хубави неща. Нека вашите мисли да бъдат отправени към съзидание, не към деструктивност. Уязвими са половите органи и дебелото черво. Обличайте се добре и се пазете от настиване. Препоръчително е бременните жени да избягват претоварване, да не прибягват до секс и въобще да се пазят. Доминиращ 28 лунен ден от 04:30 ч на 24 ноември до 05:44 на 25 ноември Като лунен ден това един от най-прекрасните, спокойни и светли дни на лунния месец. Символ е лотосът - олицетворение на духовното израстване на човека. Всяко духовно търсене в този ден ще бъде успешно. Това е много хармоничен и добър период, зареждащ с положителна енергия, носи нов прилив сили. Нито хубавите, нито неприятните събития са случайни. Това е резултатът на вашите действията от последният лунен месец. Ако пък всичко сте правили правилно, сега ще получите награда. Всеки получава това, което е заслужил, всички добри дела се възвръщат стократно. Постарайте се правилно да приемете това, което ви се случва - и хубавото, и лошото. С уважение се отнасяйте не само към хората, но и към околният свят. Не трябва да извършвате разрушителни действия - да не се къса, чупи, убива нищо. Забранено е да се късат цветя, да се режат дървета, да се копае земята. Не трябва да се убиват дори насекоми. Добре е да съдействате на природата в нейното развитие, например да посадите цветя. Не трябва да се предавате на напразни мечти и да пребивавате в сънливо състояние. Добре е да се натоварват мускулите, полезна е всяка физическа работа. Не трябва да изпадате в униние, песимизмът сковава волята, води до застой в енергийното тяло. Полезно е да работите с астралното тяло, чакрите. Добре се отразява медитацията, съзерцанието. Енергиен център са очите. По-малко стойте на компютъра, пред телевизора или книга. Избягвайте ярката светлина. Пазете главата, мозъка, не напрягайте ума, очите, следете за повишение на кръвното налягане. Ако ви заболи главата или вдигнете кръвно налягане, това е знак, че сте нарушили лунните заповеди и ви се отказва енергия от висшите сили. Общуването ще ви донесе полза и ще повдигне настроението ви. Не злоупотребявайте с доверието на околните и не се налагайте над тях. Вслушайте се в съветите, ако идват от близки хора и роднини. Секс – Трябва да е с мярка и да не е механическо изпълнение, а да се основава на чувства. На прелюдията днес трябва да отделите повече внимание, отколкото на самия акт. Не се препоръчва да експериментирате с нови пози и нови места за любов, както и всяка грубост и безразличие. В този ден не се приветстват приключенията за една нощ. 9 слънчев ден - Денят е посветен на Божествената Светлина и Огъня. Свързан със сиянието и разкриване на творческият потенциал. По-важни аспекти през деня: Луна съвпад с Марс (13:37 ч) Луна в опозиция с Уран (13:52 ч) Венера съвпад с Юпитер (15:35 ч) Марс в опозиция на Уран (18:51 ч) Сподели:", "date": "2019.11.24", "title": "ЗВЕЗДИТЕ ГОВОРЯТ: Време за връзки и хазарт, пожари и обири"}
{"url": "https://pik.bg/%D0%B4%D0%B8%D0%BE%D0%BD%D1%82%D0%B5%D0%B9-%D1%83%D0%B0%D0%B9%D0%BB%D0%B4%D1%8A%D1%80-%D0%BB%D0%B8%D0%BA%D1%83%D0%B2%D0%B0-%D0%B2-%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B0-%D0%B1%D0%B8%D1%82%D0%BA%D0%B0-%D1%82%D0%BE%D0%BF-%D0%BD%D0%BE%D0%BA%D0%B0%D1%83%D1%82%D1%8C%D0%BE%D1%80%D1%8A%D1%82-news886608.html", "text": "Дионтей Уайлдър записа невероятен успех над Луис Ортис с нокаут, с което защити титлата си на Световния боксов съвет. Мачът-реванш се проведе в САЩ. Американецът Дионтей Уайлдър спечели при 10-ата защита на своята титла. Уайлдър беше малко по-търпелив и изчакващ своя съперник в продължение на цялата битка. Именно тази стратегия се оказа печеливша, след като Луис Ортис падна в клопката на Дионтей. Уайлдър беше разколебан и разклатен в 7-ия рунд, като кубинецът сякаш имаше надмощие. Въпреки това, само няколко секунди по-късно Луис Ортис падна в нокаут след десен прав. Дионтей Уайлдър вече може да мисли за следващото си голямо предизвикателство.  През 2020-а той трябва да се изправи срещу Тайсън Фюри. Луис Ортис започна мача по-активно, като на няколко пъти притисна Уайлдър и дори разкървави веждата му. Кубинецът продължи видимо да диктува темпото, докато Уайлдър продължи и в следващите руднове да изчаква и да не прибързва. В петата част американецът започна да намира по-често тялото на Ортис. Дясно кроше на \"Кинг Конг\" приключи рунда, а шестият не се различаваше много от предишните. В крайна сметка развръзката настъпи в 7-ия рунд. Дионтей Уайлдър започна да взема надмощие, но Ортис продължи да контрира на момента. Шампионът изглеждаше разколебан след ляв прав в главата, но само няколко секунди по-късно, след прав десен, Ортис се стовари на земята. А с това и мачът приключи, акцентира \"Гонг\". Шампионът е шестият действащ първенец с десет поредни защити на световната си титла. Дионтей се очертава сред топ нокаутьорите в историята на бокса въобще. Уайлдър е непобеден на професионалния ринг досега. Сподели:", "date": "2019.11.24", "title": "Дионтей Уайлдър ликува в страховита битка, топ нокаутьорът..."}
{"url": "https://pik.bg/%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D1%81%D0%BA%D0%B0-%D1%82%D0%B0%D0%BA%D1%81%D0%B0-%D1%89%D0%B5-%D0%BF%D0%BB%D0%B0%D1%89%D0%B0%D0%BC%D0%B5-%D0%BB%D0%B8-%D0%B8-%D0%B7%D0%B0-%D0%B4%D0%B5%D1%86%D0%B0%D1%82%D0%B0-%D0%BF%D1%80%D0%B8-%D0%BB%D0%B8%D1%87%D0%BD%D0%B8%D1%8F-%D0%BB%D0%B5%D0%BA%D0%B0%D1%80-news886571.html", "text": "Потребителска такса е въведена в почти всички европейски страни. Нейната задача е да финансира съответното лечебно заведение и да се преустанови свръхдостъпността. Не всеки, който си мисли, че е болен, е такъв. Така пред Нова телевизия зам.-председателят на БЛС Николай Брънзалов коментира предложението на Лекарския съюз да плащаме по един лев за детските прегледи при личния лекар. Такава ще е таксата и за пенсионерите. Според председателят на Националната пациентска организация д-р Станимир Хасърджиев българското здравеопазване не е достатъчно достъпно. „Броят на лекарите по цял свят тепърва ще намалява. Медиците полагат всички усилия, за да спасят някого, но не винаги имат условията това да се случва по най-добрия утвърден световен начин. Вероятно никога няма да се установи какво точно се е случило с починалото 3-годишно дете.Няма електронна система, която да отчита кога е направено дадено изследване или процедура”, поясни той. „Не се учудвам, че анестезиолозите от педиатрията, в която почина 3-годишно дете са напуснали. Този натиск, който се упражнява върху лекарското съсловие, оказа влияние. Не съм съгласен с д-р Хасърджиев. Смятам, че България е на първо място по достъп до медицинска помощ в целия ЕС. В някои държави се чака с месеци за преглед”, каза още Брънзалов. Сподели:", "date": "2019.11.24", "title": "ПОТРЕБИТЕЛСКА ТАКСА: Ще плащаме ли и за децата при личния лекар"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%80%D0%B0%D0%B4%D0%BE%D1%81%D1%82-%D0%B7%D0%B0-%D1%84%D0%BB%D0%B0%D0%BC%D0%B5%D0%BD%D0%B3%D0%BE-%D0%B3%D0%B0%D0%B1%D0%B8%D0%B3%D0%BE%D0%BB-%D0%BF%D0%BE%D0%B4-%D0%BF%D0%B0%D1%80%D0%B0-news886616.html", "text": "Фламенго е новият клубен шампион на Южна Америка, след като бразилците направиха невероятен обрат и надвиха Ривър Плейт с 2:1 на стадиона в Лима. Фламенго триумфира за втори път в изключително престижния турнир. Тимът воден от португалеца Жорже Жезус изостана в 14-ата минута, когато Рафаел Боре вкара с удар по земя, след като отбраната на Фламенго допусна доста груба грешка. Ривър бе по-опасният от двата тима до почивката, като контролираше нещата, а бразилците не успяха да направят нищо по-значимо в предни позиции. След паузата ситуацията не се промени за дълги периоди, като Фламенго имаше само едно добро положение, когато първо удар на Габриел Барбоса бе блокиран, а при добавката Евертон не успя да вкара. Все пак в последните минути бразилският тим натисна, заигра малко по-добре и късметът му се усмихна. В 89-ата минута Де Араскаета бе изведен отлично в наказателното поле, като на свой ред отклони към далечната греда, където Габриел Барбоса реализира на празна врата. Попадението явно шокира Ривър Плейт и в 90'+2 минута защитата на аржентинците сбърка, а Габигол отбеляза с мощен удар, за да хвърли в екстаз феновете на Фламенго по трибуните, акцентира \"Гол\". Барбоса се намира в изключителна реализаторска форма. В последните секунди се стигна до обичайните сблъсъци между играчите и реферът показа червени картони на Паласиос и голмайстора Барбоса, но така или иначе триумфът бе за Фламенго. Сподели:", "date": "2019.11.24", "title": "Уникална радост за Фламенго, Габигол под пара"}
{"url": "https://pik.bg/%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD%D0%B8-%D0%BF%D1%80%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%B8%D1%80%D0%B0%D0%BA-news886572.html", "text": "Двама протестиращи са били застреляни в южния град в Ирак Насирия, твърдят медицински източници. Това е станало по време на антиправителствените демонстрации в населеното място, предава AFP. Поне 47 други са били ранени в протестите, които блокираха пътища и много публични сгради. Протестите в Ирак започнаха на 1 октомври, като са насочени срещу широкоразпространената корупция и липсата на работни места, както и лошото качество на живот в страната. Според неофициални данни до този момент в протестите са загинали общо около 350 души. Сподели:", "date": "2019.11.24", "title": "Двама души са застреляни при протестите в Ирак"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BD%D0%B0%D1%82%D0%BE%D0%B2%D0%B0%D1%80%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%81%D0%BD%D0%B8%D0%BC%D0%BA%D0%B8-news886628.html", "text": "Катастрофа е станала преди минути на бул. „Васил Кънчов“ във Враца. Инцидентът е на кръстовището с ул. „Георги Апостолов“. Лек автомобил „Опел Астра“ с врачанска регистрация е отнел предимството на движещ се по булеварда към Монтана турски микробус и го ударил, съобщава \"Булнюз\". След сблъсъка и двамата участници в катастрофата са със сериозни материални щети. За щастие при инцидента пострадали хора няма. На мястото има патрул на полицията, който работи по изясняването на причините за сблъсъка. Пътуващите по „Васил Кънчов“ трябва да го правят с повишено внимание, тъй като смачканите коли все още са на пътя. Сподели:", "date": "2019.11.24", "title": "Катастрофа блокира натоварен булевард във Враца (СНИМКИ)"}
{"url": "https://pik.bg/%D1%88%D0%B5%D1%81%D1%82-%D0%BC%D0%B8%D1%82%D0%B0-%D0%B7%D0%B0-%D1%81%D0%B0%D0%BC%D0%BE%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B3%D1%80%D0%B8%D0%BF-%D0%B8-%D0%B2%D0%B8%D1%80%D1%83%D1%81%D0%BD%D0%B8-%D0%B8%D0%BD%D1%84%D0%B5%D0%BA%D1%86%D0%B8%D0%B8-news886576.html", "text": "Грипът още не е дошъл, но различни вирусни инфекции ни атакуват с температура, хрема, кашлица, повръщане, диария. Едва ли има човек, който да не си мечтае да изпие едно вълшебно хапче и с него да си реши проблемите и с имунитета, и с възможни усложнения от заболяването. Едни го търсят в аптеките, където предлагат изобилие от всякакви хранителни добавки, витамини и други препарати, с които да се подготвим за неизбежната грипна епидемия. Други не искат да се тъпчат с лекарства и залагат на бабини рецепти, билки и народна медицина. Хората споделят помежду си различни практики от личния опит, за които вярват, че са им помогнали да се изправят на крака по-бързо. Какво наистина помага и кои са разпространените митове, обясни пред \"Трафик нюз\" д-р Валери Цеков, управител на Българското сдружение по иновативна медицина, специалист по вътрешни болести и нефролог. Той не лекува вирусната инфекция, най-много да си добавиш ентероколит от дразненето на стомаха и подтискането на флората в  червата. Превантивното приемане на антибиотици само увеличава антибиотичната резистентност. Във всички медицински ръководства изрично е посочено, че антибиотична превенция се прави при тежки хирургични инфекции, където има риск за замърсяване по време на операцията. Но не и при грип. При вирусни инфекции, включително и грип, първоначално кашлицата е суха, дразнеща, даже с болки в гърдите.  Сиропът за кашлица има за цел сухият секрет, който се отделя при дразнене на бронхите, да бъде втечнен, за да се изхвърли по-лесно. Самият секрет отстранява вируси, частици и т.н. Но ако кашлицата стане влажна, задълбочи се,  усеща се, че обхваща бронхите и е съпътствана с температура, изпотяване, затруднено дишане, отпадналост и липса на апетит, тогава лекарят предполага бактериална инфекция и антибиотикът става задължителен. Ако кашлицата прподължи повече от 2 седмици, човекът също трябва да се прегледа от лекар. Пазарът е пълен с хранителни добавки. Но ако нещо лекува, то се регистрира като лекарство. Защото трябва да мине много сложен процес на доказване, че лекува. Всичко друго са хранителни добавки. При едно добро и балансирано хранене, добър ежедневен режим и ако не страдаме от някакво заболяване,  добавянето на витамини е излишво. В момента в България има достъп и до зеленчуци, и до плодове, затова няма нужда да приемаме витамини на таблетки, ако нямаме някакъв недостиг. Хората, спазващи някаква стриктна диета по една или друга причина,  примерно веганите, които избягват животинските храни с някои незаменими витамини, може би трябва да взимат допълнително витамини. Балансираното хранене е много важно. В храната трябва да има всичко – и  въглехидрати, и протеини, и мазнини, и витамини, които идват с плодовете, както и фибрите. Ако човек се храни така, обикновено няма нужда от витамини. Това важи и за малките деца. За тях през зимата се прерпоръчва  витамин Д, закото слънцето е по-малко и ако се хранят нормално, няма нужда да взимат допънителни витамини. Идеята за даването на витамин С е, че когато човек е болен, се храни по-малко и заради това не успява да поеме достатъчно от витамина. Тогава той се дава допълнително, за да се поддържа нивото. Защото хиповитаминозата е опасна. Но витамин С сам по себе си не е лекарство, което да спре вирусната или бактериалната инфекция. По-добре изяждайте по един портокал на ден. Но когато човек е болен,  има температура, той се поти повече. Не му се яде, не му се пие. И лекарите карат хората да пият вода, защото ако не приемат достатъчно течности, заболяването се усложнява.  Става опасно, ако организмът се дехидратира от температурата и изпотяването. Рискът е особено голям при децата и възрастните. Да, трябва да се пие повече вода, особено когато имаме температура и активно заболяване. Но не бих накарал да пие вода един човек със сърдечно заболяване, защото ще се влоши сърдечната му дейност. Приемането на антибиотик още с първите симптоми е излишно При усложнения антибиотикът е задължителен Пийте ги на воля, но не очаквайте кой знае какъв ефект По-добре се хранете балансирано и пълноценно Приемането на витамин С не пречи, но няма директно отношение към имунитета Пиенето на много вода не е гаранция, че няма да хванете вирусно заболяване Сподели:", "date": "2019.11.24", "title": "Шест мита за самолечението на грип и вирусни инфекции"}
{"url": "https://pik.bg/%D1%81%D0%BE%D0%BB%D0%B8%D0%B4%D0%B5%D0%BD-%D1%81%D1%82%D0%B0%D1%80%D1%82-%D0%B7%D0%B0-%D0%B0%D0%BB%D0%B1%D0%B5%D1%80%D1%82-%D0%BF%D0%BE%D0%BF%D0%BE%D0%B2-%D0%BD%D0%BE-news886636.html", "text": "Една десета от секундата не стигна на Алберт Попов да се класира за втория манш на първия слалом от сезона в Световната купа по ски в Леви, Финландия. Попов отпадна след първия манш на слалома в Леви от Световната купа по ски алпийски дисциплини. Българинът се класира на 34-то място след първата част от състезанието, а неговото време е 56.97 секунди. Така българинът изостана на 10 стотни от френския ветеран Жан Батист Грандж и зае 34-ото място. Попов изостана на 2.42 секунди след лидера до момента Клеман Ноел от Франция. Вторият ни представител Камен Златков пропусна врата и не завърши първото спускане, информира \"Спортал\". Сподели:", "date": "2019.11.24", "title": "Солиден старт за Алберт Попов, но..."}
{"url": "https://pik.bg/%D0%BC%D0%B2%D1%80-%D0%B7%D0%B0%D0%BF%D0%BE%D1%87%D0%B2%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%B4%D0%BE%D0%BC%D0%B0%D1%88%D0%BD%D0%BE%D1%82%D0%BE-%D0%BD%D0%B0%D1%81%D0%B8%D0%BB%D0%B8%D0%B5-news886641.html", "text": "МВР започва кампания срещу насилието над жени. Логото на инициативата е: \"Спри домашното насилие! Насилието започва с викове, но не трябва да завършва с тишина\". На 25 ноември в сградата на ГДНП  от 11 часа ще се състои пресконференция по повод старта на кампанията срещу домашното насилие. Сподели:", "date": "2019.11.24", "title": "МВР започва кампания срещу домашното насилие"}
{"url": "https://pik.bg/%D1%85%D0%BE%D1%82%D0%B5%D0%BB%D0%B8%D1%82%D0%B5-%D0%B2-%D0%B1%D0%B0%D0%BD%D1%81%D0%BA%D0%BE-%D0%BE%D1%82%D1%87%D0%B8%D1%82%D0%B0%D1%82-15-%D1%80%D1%8A%D1%81%D1%82-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-news886634.html", "text": "„Гранд хотел Банско“ отчита ръст от 15% на записванията за предстоящия зимен сезон. Това обяви управителят на хотела Милена Антова. Ранните резервации показват добър и успешен сезон в Банско, който предстои да бъде официално отрит на 14 декември 2019 г. Както и назад в годините, така и тази година Банско е предпочитана дестинация за българи и за туристите от пазари като Румъния, Сърбия, Турция и Македония. Най-много записвания има от българи и чужденци. Клиентите избират предимно пакет включващ закуска и вечеря, а за по-голям конфорт на гостите, хотелът предлага и издаване на лифт карти на рецепция, както и транспорт до Бъндеришка поляна. За предстоящите коледни празници записванията също вървят изключително добре и вече резервациите са на 70%. За тогава е предвидена богата фолклорна програма с участието на местната група „Бански старчета“. За Нова година заетостта е вече над 50%, като участия ще имат Васил Василев - Зуека и Цветелина Грахич, каза Милена Антова. „Гранд хотел Банско“ е луксозен четиризвезден хотелски комплекс, който разполага с 450 легла. Професионалният екип гарантира първокласно обслужване и релаксираща атмосфера. Хотелът е обзаведен в модерен стил, съобразен с най-високите стандарти и тенденции в дизайна, за да отговаря на изискванията и на най-претенциозните гости. В лоби бара всеки е посрещан с освежаваща напитка за „добре дошъл“. През зимата е предпочитан от скиорите, като предлага разнообразни удобства – безплатен ски гардероб и безплатен транспорт, регулярно превозващ до лифта и обратно. Огромно предимство пред останалите хотели в Банско е, че на разположение на гостите е най-големият СПА център в курорта. В него има богатo разнообразие от термални зони, спа терапии, масажи и лечебни процедури. Хoтелът разполага с външни и вътрешни басейни и аква съоръжения. Има два ресторанта - основен и италиански, в които се предлагат интернационални ястия и напитки. В хотела е ситуирана и най-голямата конферентна зала за събития в Югозападна България с капацитет 600 човека. За любителите на активната почивка и забавленията, хотелът предлага още lounge bar, зала за хазартни игри \"Monte Carlo\", клуб от веригата „Pulse Fitness\", Playground за тийнейджъри и детски кът за най-малките деца. „Гранд Хотел Банско“ има редица отличия за „Най-добър хотел на България“, „Най-добър бранд в туризма“, „Най-добър хотел в Банско“, „Най-добър СПА хотел на годината в Банско“, „Най-луксозен планински хотел“, „Спа хотел на годината в България“. Сподели:", "date": "2019.11.24", "title": "Хотелите в Банско отчитат 15% ръст на туристите"}
{"url": "https://pik.bg/%D0%BA%D0%BE%D0%B8-%D0%B4%D0%B2%D0%BE%D0%B9%D0%BA%D0%B8-%D0%B7%D0%BE%D0%B4%D0%B8%D0%B8-%D1%81%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%B8-news886446.html", "text": "Ето какви приятели търсят зодиите и с какви хора се разбират най-много. Овен - Везни Овните вярват на интуицията си, амбициозни, смели и спонтанни са. Емоционални са, нямат търпение и реагират импулсивно. Разбират се идеално с Везните, които са много грижовни, общителни и земни. Везните обичат хармонията и успяват да успокоят буйните Овни. Овните пък им дават кураж. Телец - Риби Телците са познати като големи инати. Държат на своето, морални са, упорити и работливи. Но заради ината си, често се карат с околните. С Рибите много си подхождат, тъй като те са нежни, проявяват съчувствие, а не са егоисти. Не спорят, а подкрепят Телците. Телците пък са лоялни и създават стабилна връзка с Рибите. Близнаци - Водолей Близнаците са много умни, креативни и страстни хора. Те обичат да водят интелектуални разговори с Водолеите. Близнаците и Водолеите не зачитат правила и не познават граници, затова се разбират перфектно. Обожават свободата и различното мислене и заедно приключенстват. Независими зодии са. Рак - Скорпион Раците са домошари и не желаят да приличат вниманието. Те са чувствителни, раними и емоционални - такива са и Скорпионите. Тези зодии приемат много тежко предателствата, затова никога не си правят мръсни номера и са много лоялни. Скорпионите са много мистериозни, държат личния живот да им остава тайна, а Раците разбират това и не клюкарстват. Тези зодии се защитават. Лъв - Стрелец Лъвовете са родени лидери, горделиви и силни. Знаят как да печелят уважението на другите. Харизматични са и общителни, затова винаги с пасват със социалните Стерлци. Стрелците обожават партитата, знаят най-хубавите събития, което се нрави на Лъвовете. Тези зодии много често пътуват заедно. Много се забавляват заедно и си дават кураж. Дева - Козирог Девите са много интелигентни, организирани, работливи и намират решение на проблемите. Козирозите също са сериозни, умни, амбициозни и може да се разчита на тях. Тези зодии знаят, че могат да си имат доверие и че биха си помогнали в трудни моменти. Не се сърдят за дреболии и често поставят работата на първо място. Правят си услуги и заедно постигат целите си. Сподели:", "date": "2019.11.24", "title": "Кои двойки зодии са най-добри приятели"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE---%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D0%BA%D1%80%D0%B0%D1%85%D1%8A%D1%82-%D0%BD%D0%B0-%D0%B0%D0%BF%D0%B0%D1%80%D0%B0%D1%82%D0%BD%D0%B0%D1%82%D0%B0-%D0%BA%D0%BE%D0%BD%D1%82%D1%80%D0%B0%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%B2-%D0%B1%D1%81%D0%BF-news885715.html", "text": "Никога няма да спра да се удивлявам на желанието на медиите у нас да представят ситуацията в БСП като филм на Куентин Тарантино. Достатъчно е само на хоризонта да се зададе някой пленум на столетницата и случайният читател на заглавия моментално ще бъде удавен с очакването за кървави битки, тъмни вендети, обезглавявания на опозицията, изстрели в гърба, токсични скандали и екзотични отрови, които се поднасят под формата на разтърсващи речи и фалцетни гласове. Нещо повече - една част от хронично недоволните социалисти изучиха тази особеност на медийната психология и прекрасно се вписаха в нейния сюрреалистичен пейзаж. Заради това преди всяка голяма проява на БСП можем да се насладим на цяло стадо от телевизионни тигри, които обикалят студията, дават разтърсващи оценки, хъркат недоволно и намекват, че са единствените дисиденти в една желязна авторитарна атмосфера, която е стегнала партията в усмирителна риза. Най-удивителното е, че сред тези медийни герои към момента има двама бивши лидери на БСП, които се изживяват като мелодраматични жертви на политически репресии и са пълни с оплаквания, хлипания и с редовното искане за оставката на Корнелия Нинова. Проблемът е, че този сценарий вече се повтори толкова много по пъти по един и същи начин, че дори и най-големите телевизионни мазохисти и фанатични антикомунисти вече не могат да му се вържат и започват презрително да пуфтят щом го видят приложен в действие. Това е повече от разбираемо, защото всички тези критики могат да минат единствено в политическа среда без никаква памет за миналото. Паметта е последното ни останало дисидентство, защото се среща все по-рядко. Между другото нещо подобно се случи и на последния пленум на БСП, който пак беше анонсиран като титанична битка между сегашното ръководство и т.нар. \"вътрешна опозиция\". Ще разочаровам всички, които очакваха сензация - такъв сблъсък не се състоя. В залата на \"Позитано\" 20 дори никой не стана да поиска оставката на Корнелия Нинова, тази толкова обичана от медиите тема. Просто има голяма пропаст между телевизионното битие и политическата реалност. Толкова е простичко. Атаката срещу Нинова беше замислена като мащабно батално платно. Започна се отдалече. Първият изстрел даде президентът на ПЕС Сергей Станишев с един статус във фейсбук. Той беше сигурен, че думите ще полетят към дежурните по любов медии към властта, защото дори му беше сложил заглавие. В дните след това Станишев получи достатъчно трибуни, за да разясни тезите си и да ги набие в мозъците на телевизионните жертви, но ако трябва да синтезираме недоволството му то звучи така: БСП се деидеологизира, БСП се стеснява, БСП одеснява, БСП не предложи ясна лява платформа и национална кауза, БСП тръгва да играе на чужди терени и заради това няма да може да спечели следващите парламентарни избори. След това тръгнаха останалите - Михаил Миков, Валери Жаблянов, Красимир Янков...Всъщност май цялата опозиция се изчерпва с тях. Направете си една игра наум - пробвайте да кажете името на още някой от недоволните. Трудно е, нали? По-начетените могат да се сетят и за Георги Пирински, но дори и те ще изгаснат някъде там. Телевизионните тигри никак не са трудни за броене, когато загрееш, че броят на интервютата им е обратнопропорционален на тяхното количество. Няколко дни преди пленума вътрешната опозиция обяви и свой специален анализ за представянето на БСП на изборите. Без изненада - той беше разширено и достатъчно скучно изложение на анализа на Станишев. В него се правеше доста груб и манипулативен опит да се докаже, че БСП не е мръднала от 2015 година. Това твърдение може да мине само в Карлуково. През 2015 година БСП не спечели в нито един областен център, а днес успя да пробие в четири. Дори и само тази разлика да беше, тя предполага съвършено различен анализ, защото показва развитие, а не замръзване, устойчив подем, а не заораване в калта. При това успехът беше извоюван в една изключително мрачна, изкривена и корпоративно разнищена политическа среда. И да се опиташ да изкараш това провал може да означава само две неща - или не си обитател на тази реалност или имаш нужда от мрачните изводи, за да извършиш нечиста политическа операция. Всъщност това беше основния смисъл на упражнението. Цялата идея беше Корнелия Нинова да бъде заставена да си подаде оставка и ако може промяната в устава, която предвижда, че цялата партия, а не конгрес избира лидера, да бъде отменена. Това, което се случи в залата на \"Позитано\" 20 беше нещастен опит за апаратна контрареволюция. Която този път обаче получи неочакван отпор. В заседанието на Националния съвет участваха много от новоизбраните кметове и председатели на общински съвети от цялата страна. Оказа се, че пред тях е трудно медийните трубадири на вечното недоволство да дрънкат обичайните си тиради. Защото разликата е очевидна - едните бяха хората на терен, онези, които се бориха докрай, а другите бяха кабинетните мислители, телевизионните философи, повечето от които не са виждали кампания на живо от много години насам. Заради това военните залпове напълно отсъстваха. Никой не стана дори да поиска оставката на Нинова, а на Станишев му стигнаха силите, колкото да направи кратко резюме на фейсбук-логореята си. Много по-речовит се оказа президентът на ПЕС навън пред медиите, където като някакъв Солженицин, но костюмар, орева света, че БСП се превръща в авторитарна партия и се отдалечава от ПЕС. Най-якото е, че той не може да приведе нито един аргумент за двете си тези, но и у нас медиите не обичат да питат. Самият факт, че днес Станишев е евродепутат е най-голямото доказателство, че вътрешнопартийната демокрация в БСП реално работи. Ако си спомняте той не беше в първоначалния вариант на листата, но след това Националния съвет го постави в нея с тайно гласуване. Кървава диктатура, нали? Авторитаризъм до посиняване. Всъщност апаратнтата контрареволюция навлиза във фазата на отчаяние, защото хоризонтите пред нея рязко се смаляват. Голямата идея на ударите срещу сегашното ръководство не е просто то да бъде свалено, а всички опити за обновяване на БСП да бъдат отменени. И най-вече основният инструмент на вътрешнопартийната демокрация - това, че цялата партия ще може да гласува за лидер. Тези, които най-много реват за авторитаризъм всъщност искат да удавят левицата за пореден път в блатото на апаратните хватки и конгресите на договорките. Защото това е естествената им хранителна среда. Всъщност, ако БСП проведе едни общопартийни избори за лидер, тя никого отново няма да може да бъде заплетена обратно в паяжините на постоянните интриги. И точно заради това в хлипанията на пленума трябва да долавяме цъкането на бомба, която е на път напълно да взриви всички идеологически претенции, които Станишев и компания твърдят, че имат. Точно по този параграф те могат да бъдат оборени с конкретни факти, но като всяка контрареволюция и тяхната няма нужда от реализъм - те са се оттегли в телевизионните полета, където играят с думите и театралничат. В крайна сметка всичките обвинения отправени от екрана рухната в залата. И ги разби не Корнелия Нинова, разбиха новоизбраните кметове, които един след друг разказаха за неравната битка, но и за куража, който са имали техните организации. Да не говорим, че в хода на дискусиите се оказа, че всъщност подпсите под доклада не са 50 както беше шумно анонсирано, а само 21. При това 21 души, които присъстват в индивидуално качество. И резултатът от гласуването след това доказа нещо друго - разцепление в БСП няма. Ама наистина няма. Има 21 телевизионни тигъра, които могат да ръмжат пред журналисти, ама никак ги няма в зала, пред очите на собствената им партия. Не смятам, че интригите в левицата ще спрат. Но смятам, че БСП с мощни крачки върви към нормализация. След изборите за лидер през следващата година левицата наистина с основание ще може да каже, че е приключила един политически цикъл с достатъчно явни успехи, но и разбира се, с доста разочарования. Това е автентичния цикъл на една жива и жизнена партия. През 2015 година много анализатори, които днес Станишев цитира с религиозно упование, обявяваха БСП за историческа останка и за партия в последните дни на живота си. Днес, дори и леко разкашляна от апаратната контрареволюция, БСП доказа, че е жизнен организъм, който знае как да се бори дори и с вътрешните политически вируси. А след години на лутане партията вече е придобила и важното умение да се обръща с гняв назад, към собственото си минало и лидери. Какво по-хубаво от това? Сподели:", "date": "2019.11.24", "title": "САМО В ПИК И \"РЕТРО\" - Александър Симов: Крахът на апаратната контрареволюция в БСП"}
{"url": "https://pik.bg/%D0%BA%D0%BE%D1%80%D0%B0%D0%B1-%D1%81-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BA%D1%80%D0%B0%D0%B9-%D0%B8%D1%82%D0%B0%D0%BB%D0%B8%D1%8F---%D0%B8%D0%BC%D0%B0-%D1%83%D0%B4%D0%B0%D0%B2%D0%B5%D0%BD%D0%B8-%D0%B8-%D0%B1%D0%B5%D0%B7%D1%81%D0%BB%D0%B5%D0%B4%D0%BD%D0%BE-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-news886659.html", "text": "Италианската брегова охрана е извадила телата на седем удавени мигранти от морето край остров Лампедуза, южно от Сицилия, съобщиха италиански медии, цитирани от Асошиейтед прес. Продължава издирването на други 13 мигранти, които са изчезнали вчера, след като корабът им се преобърнала в морето. Властите съобщиха още, че на преобърналия се плавателен съд е имало 169 души, от които 149 са оцелели и са били спасени, предава БНР. Крушението станало при бурно време с триметрови вълни. Бреговата охрана реагирала на сигнал за потъващ кораб, подаден вчера от гражданин. Сподели:", "date": "2019.11.24", "title": "Кораб с нелегални мигранти се обърна край Италия - има удавени и безследно изчезнали"}
{"url": "https://pik.bg/%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D1%86%D0%B8-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D0%B4%D0%BE%D0%BC-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80-news886592.html", "text": "Жители на село Масларево помагат на младоженци, чиято къща е изгоряла до основи. Българката Жени и поляка Якуб се срещнали на гурбет в Холандия, като след това се върнали да живеят у нас. \"Дойдохме една Коледа с него тук. И на него много му хареса\", сподели Жени. \"Държавата е красива, хората ми харесват\", допълни Якуб. „Домът ни изгоря в понеделник. Нямаме документи, мебели, техника. Хора от селото ни помогнаха с храна, дрехи. Има дарителски кутии. Имаме нужда от средства, за да изградим къщата си наново”, разказа младото семейство. От целия дом е останал един здрав под. Зимата Жени и Якуб ще изкарат в дома на баба й. Но и двамата млади хора вярват, че с помощта на съселяните си ще успеят да върнат своята мечта. Да имат дом, пълен с деца. Сподели:", "date": "2019.11.24", "title": "Младоженци останаха без дом след пожар"}
{"url": "https://pik.bg/%D0%BE%D0%B1%D1%8F%D0%B2%D0%B8%D1%85%D0%B0-%D1%82%D0%B0%D0%B7%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D0%B8-%D0%B7%D0%B0-%D0%B3%D1%80%D0%B0%D0%BC%D0%B8-news886528.html", "text": "Лизо получи номинации за албум на годината за дебютния си диск \"Cuz I Love You\", песен и запис на годината за оглавилия чартовете хит \"Thruth Hurts\" и за най-добър нов изпълнител, предава БГНЕС. \"Spirit\" на Бионсе и \"You Need to Calm Down\" на Тейлър Суифт ще се съревновават в категорията най-добро поп соло изпълнение. За наградата в същата категория са номинирани и \"Thruth Hurts\" на Лизо, \"Bad Guy\" на Били Айлиш и \"7 Rings\" на Ариана Гранде. Наградите \"Грами\" се присъждат в 84 категории. Церемонията по връчването на отличията ще се състои в \"Стейпълс Център\" в Лос Анджелис на 26 януари следващата година. Номинациите за наградите \"Грами\" бяха публикувани в \"Ню Йорк Таймс\". Тази година лидер с 8 номинации е певицата Лизо. Лил Нас X и Били Айлиш имат шанс да спечелят в 6 категории. Ариана Гранде е една категория зад тях. Сподели:", "date": "2019.11.24", "title": "Обявиха тазгодишните номинации за \"Грами\""}
{"url": "https://pik.bg/%D0%BF%D0%B8%D1%88%D0%BC%D0%B0%D0%BD-%D0%BA%D0%BE%D0%B7%D0%BC%D0%B5%D1%82%D0%B8%D1%86%D0%B8-%D0%BE%D0%B1%D0%B5%D0%B7%D0%BE%D0%B1%D1%80%D0%B0%D0%B7%D1%8F%D0%B2%D0%B0%D1%82-%D0%BC%D0%B5%D1%80%D0%B0%D0%BA%D0%BB%D0%B8%D0%B9%D0%BA%D0%B8-%D0%B7%D0%B0-%D0%BA%D1%80%D0%B0%D1%81%D0%BE%D1%82%D0%B0-news886597.html", "text": "У нас има козметици, които слагат филъри и ботокс без нужното медицинско образование. Макар законът да не им забранява да предлагат такива услуги, изниква въпросът дали е етично? „Почти всяка втора жена има корекции по себе си, без значение дали са оперативни или инжекционни. Ботоксът е един от най-ползваните козметични процедури”. Това каза пред Нова телевизия Евгения Калканджиева, „Мис България\" 1995. Пластичният хирург д-р Ангел Енчев обясни, че дозата прави лекарството. „В Италия се правят такива процедури, но не се прекалява с ботокса. Той е много силно оръжие в ръцете на лекарите, което може да помогне на пациентите да се чувстват добре. Всичко е въпрос на мярка”, заяви той. Според Калканджиева, ако една жена иска да бъде специална за даден мъж, тя трябва да бъде специфична сама по себе си. „Ако нещата се правят в по-умерени количества и от професионалисти, би било по-добре. Чарът в една жена задължително трябва да присъства, защото ако го няма, тя ще бъде като надуваема кукла”, заяви тя. По думите на д-р Енчев желанието на човек да има по-добър външен вид винаги ще бъде на преден план. „Пластичните процедури ще ги има. Ботоксът е започнал като лекарство, а след това е преминал в ръцете на дерматолозите и естетичните хирурзи”, каза той. Сподели:", "date": "2019.11.24", "title": "Пишман козметици обезобразяват мераклийки за красота"}
{"url": "https://pik.bg/%D0%BA%D0%BB%D0%B0%D0%BD%D0%B5%D1%82%D0%BE-%D0%B2-%D0%BD%D0%BE%D1%89%D0%BD%D0%B8%D1%8F-%D0%B2%D0%BB%D0%B0%D0%BA-%D0%B5%D1%82%D0%BE-%D0%BA%D0%BE%D0%B5-%D0%B5-%D0%BD%D0%B0%D1%80%D1%8A%D0%B3%D0%B0%D0%BD%D0%BE%D1%82%D0%BE-%D0%BE%D1%82-%D0%BB%D1%83%D0%B4%D0%B8%D1%8F-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BC%D0%BE%D0%BC%D0%B8%D1%87%D0%B5-news886653.html", "text": "Втори за тази година кървав инцидент в нощен влак. Тази нощ 21-годишен намушка с нож 20-годишно момиче в бърз влак 8637 от Пловдив за Варна. ПИК припомня, че това е втори подобен случай в рамките на четири месеца. Малко преди влакът да спре на гара Елин Пелин, нападателят отворил вратата на купето и казал на пътуващото с 8-месечното им бебе семейство: \"Събирайте си нещата\", при което извадил нож и направил опит да промуши бащата в сърцето. Младият мъж обаче реагирал мигновено и с голи ръце хванал острието. Пострадалият пътник беше откаран по спешност в \"Пирогов\", а влакът престоя на гарата 3 часа. Пътуващи в първокласния вагон се спуснали след нападателя, който направил опит да скочи в движение, но трима от тях, сред които и нашият колега Ивайло Атанасов, успели да го заклещят, а четвърти повикал полицията във влака, която арестува бандита. Нападнатото момиче не е от Пловдив, а от морската столица. То се казва Виктория и се е прибирало към дома си, пише \"Марица\". Сподели:", "date": "2019.11.24", "title": "КЛАНЕТО В НОЩНИЯ ВЛАК: Ето кое е наръганото от лудия нападател момиче"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BA%D0%BB%D0%B0%D0%BD%D0%B5%D1%82%D0%BE-%D0%B2%D1%8A%D0%B2-%D0%B2%D0%BB%D0%B0%D0%BA%D0%B0-news886633.html", "text": "Излязоха зловещи подробности за клането, при което младо момиче от Варна беше намушкано с нож от 21-годишно момче във влак, пътуващ от Пловдив към морската ни столица. Пострадалата е на 20 години и е с прободни рани в областта на главата, гръдния кош и бедрото. Инцидентът се случва около 2:00 ч. снощи. Момичето е било отведено в болница в Стара Загора в критично състояние. Към момента ситуацията е овладяна и жената е без опасност за живота, съобщава Би Ти Ви. Според информацията момчето притеснявало неколкократно момичето. След като тя успяла да го прогони веднъж, последвал втори опит. Нападателят връхлетял в купето и се държал агресивно, което довело до изваждането на нож от страна на жената. Извършителят успява да я обезоръжи и нанася прободни рани. Една от тях е изключително опасна и се намира в областта на гръдния кош, под мишницата. Случайноминаващ пътник започва да гони нападателя. Тъй като влакът се намирал на метри от ЖП гара Стара Загора, намалил скоростта, а 21-годишният пловдивчанин скочил от него. След него скочил и третият пътник, който успял да го задържи, преди намесата на полицията. Пробите за алкохол и упойващи вещества на нападателя са отрицателни. Не е криминално проявен. В момента той се намира в психиатричната болница в Раднево. Няма информация дали момичето има престъпно минало. Предстои да бъде извършена операция на пострадалата, тъй като две срязани сухожилия. Сподели:", "date": "2019.11.24", "title": "БРУТАЛНО: Излязоха подробности за клането във влака"}
{"url": "https://pik.bg/%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%BA%D0%B0%D1%86%D0%B0%D0%BD%D0%B5-%D0%BF%D0%B8%D0%BB%D0%BE%D1%82-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%B8-%D0%BF%D1%80%D0%B8%D0%B7%D0%B5%D0%BC%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82-news886596.html", "text": "Пътнически самолет, излетял от московското летище \"Шереметиево\", извърши аварийно кацане на летището в Ростов на Дон, след като на втория пилот му станало лошо. По време на приземяването той е починал, съобщи за ТАСС източник от регионалните служби за извънредни ситуации. Самолетът е излетял от \"Шереметиево\". Към 10 часа на втория пилот му прилошало и било отправено искане за писта за извънредно кацане. По време на приземяването вторият пилот, роден през 1970 г., е починал, каза източникът. Според летищната пресслужба става въпрос за самолет на авиокомпания \"Аерофлот\", изпълняващ полет от Москва за черноморския град Анапа. Властите изясняват обстоятелствата около случилото се. Сподели:", "date": "2019.11.24", "title": "АВАРИЙНО КАЦАНЕ: Пилот почина при приземяване на самолет"}
{"url": "https://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%BD%D0%B0-25-%D0%BD%D0%BE%D0%B5%D0%BC%D0%B2%D1%80%D0%B8-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news886601.html", "text": "„Софийска вода” временно ще прекъсне водоснабдяването в някои части на столицата На 25 ноември (понеделник) във връзка с подмяна на сградно водопроводно отклоненние до бл. 43 жк „Лев Толстой“ се налага спиране на водоподаването от 09:00 до 21:00 часа на клиентите на „Софийска вода”, живеещи в района на: жк „Лев Толстой“ жк „Надежда“ 2 - района между ул. „Дравски бой“, ул. „Ген. Никола Жеков“ бул. „Рожен“,бул. „Ломско шосе“ , ул. „Република“, ул. „Йордан Хаджиконстантинов Джинот“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: жк „Надежда“2 ул. „Йордан Хаджиконстантинов Джинот“ ъгъла с ул. „Република“. От 23:00 часа на 25 ноември (понеделник) до 05:00 часа на 26 ноември (вторник), във връзка с извършване на тест на налягането във водопроводната мрежа в жк „Красно село“, се налага спиране на водоподаването на клиентите на „Софийска вода”, живеещи в района на: жк „Красно село“ При продължителност на строително-ремонтните дейности над 12 часа „Софийска нвода” ще осигури алтернативно водоснабдяване с водоноска на адрес: ул. „Ген. Стефан Тошев“ пред 20 ДКЦ; ул. „Дечко Йорданов“ до бл. 185. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . “Софийска вода” АД предварително се извинява на своите клиенти за причинените временни неудобства! Сподели:", "date": "2019.11.24", "title": "Ето къде спират водата на 25 ноември в столицата"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-45-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D1%82%D1%83%D1%80%D1%86%D0%B8%D1%8F-news886673.html", "text": "Регистрирано е земетресение с магнитуд 4,5 в Централна Турция, показва справка на страницата на Европейския средиземноморски сеизмологичен център. Трусът е станал в 16:33 часа местно време (15:33 часа българско време) на 80 километра северно от град Адана на дълбочина два километра. Земетресението е усетено силно в северната част на провинциите Адана и Османие. Засега не се съобщава за пострадали хора и нанесени материални щети. Сподели:", "date": "2019.11.24", "title": "Земетресение с магнитуд 4,5 в Централна Турция"}
{"url": "https://pik.bg/%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%BE%D1%82-%D0%B1%D0%BE%D0%B1%D0%BE%D0%B2-%D0%B4%D0%BE%D0%BB-%D0%BD%D0%B5-%D1%83%D1%81%D0%BF%D1%8F%D0%BB-%D0%B4%D0%B0-%D1%81%D0%B5-%D0%B8%D0%B7%D0%BA%D1%8A%D0%BF%D0%B5-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82-%D0%BF%D0%BE%D0%B8%D1%81%D0%BA%D0%B0-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5-%D0%BE%D1%82-40-000-%D0%BB%D0%B5-news886565.html", "text": "40 000 лева обезщетение от Главна дирекция „Изпълнение на наказанията” поиска затворник, след като не се доредил до душовете, в спалнята открил дървеници, а килията му се била недостатъчна като площ. В иска си до Административен съд – Кюстендил лишеният от свобода Александър Кирилов твърди, че неимуществените вреди са причинени от действия на служители на администрацията в затвора в Бобов дол, съобщава \"Струма.бг\". За времето от 01.01.2019 г. до 17.05.2019 г. той бил настанен с още 15 човека, като е бил лишен от полагащите му се 4 кв.м площ, не е могъл да се наспива от виковете на останалите лишени от свобода, ползвали и една тоалетна. В банята, която се посещава по график във вторник и петък, душовете са били недостатъчни – за 70 човека 15 душа. В спалното помещение било пълно с дървеници, които го хапели. Обострили се здравословните му проблеми. Юрисконсултът на Главна дирекция „Изпълнение на наказанията” в писмено становище твърди, че искът е неоснователен. Същата е позицията и на държавното обвинение. По делото са изслушани двама затворници, а Александър Кирилов изтърпява ефективна присъда от 1 ноември миналата година. В хода на заседанието обаче става ясно, че по време на периода, когато затворникът се оплаква от лоши битови условия, в затвора в Бобов дол е бил извършван ремонт. Реконструкцията обхванала цялостна подмяна на водопроводната, канализационната и електрическата инсталация в сградата, санитарните възли, спалните помещения, баните и кухненския блок, както и външно саниране на сградата. Сградата „Битов корпус“ в затвора, в която се е извършвал ремонтът, е с капацитет около 300 лишени от свобода, които се е наложило да бъдат настанени временно в други сгради. Така съдия Иван Демиревски отхвърли предявения от Александър Кирилов иск за 40 000 лева. Затворникът ще трябва да се бръкне, за да плати на ГД „Изпълнение на наказанията“ 100 лева като юрисконсултско възнаграждение. Решението може да се обжалва в 14-дневен срок пред Върховния административен съд. Сподели:", "date": "2019.11.24", "title": "Затворник от Бобов дол, не успял да се изкъпе заради ремонт, поиска обезщетение от 40 000 лева"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D0%BD%D0%B0%D1%85%D0%BE%D0%B4%D0%BA%D0%B8-%D0%B2-%D1%81%D0%BE%D0%B7%D0%BE%D0%BF%D0%BE%D0%BB-%D0%BF%D1%80%D0%B8-%D0%B0%D1%80%D1%85%D0%B5%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B8-%D1%80%D0%B0%D0%B7%D0%BA%D0%BE%D0%BF%D0%BA%D0%B8-news886526.html", "text": "Впечатляващ съд с дионисиева сцена и парфюм от римско време са открили археолози по време на разкопки в Созопол. Там активни археологически проучвания се извършват от октомври. В момента в морския град се проучва некропол в Морската градина и останки от обществена сграда в близост до Пристанището, съобщава БНР. Червенофигурният кратер, който в момента се реставрира, е открит в некропол, където са проучени 10 детски погребения и едно на жена от средата на IV век. Те са в периферията на некропола Калфата, които се изследва вече повече от 80 години,. Разкопките тук са се водили от д-р Росица Христова, директор на Карнобатския музей. В близост до този участък доц. Кръстина Панайотова е разкрила още няколко гроба, детски и на възрастни хора, които са датирани от V век. Предстои анализ на направените проучвания, добави Недев. Друга любопитна находка е стъкленият съд, наподобяващ малка колба, в който има течност във виолетов цвят, съобщи археологът. \"Намерихме балсамарий, запечатан с т.нар. гръцка дъвка. Той е пълен с течност, вероятно римски парфюм от II век. С него са помазвани мъртвите в пътя им към отвъдното. Надяваме се при изследването му, да се установи природната съставка от която е направен и той може да е основа за някакъв нов артикул в парфюмерийната промишленост“, допълни Недев. Археологическите разкопки в Созопол тук ще продължат до края на годината, ако времето не позволи да се работи проучвания ще се извършват и в началото на 2020 г. Сподели:", "date": "2019.11.24", "title": "Уникални находки в Созопол при археологически разкопки"}
{"url": "https://pik.bg/%D0%BC%D0%B0%D1%80%D0%B3%D0%B8%D0%BD%D0%B0%D0%BB%D1%8A%D1%82-%D0%BF%D0%B0%D1%80%D0%B4%D1%8E-%D0%B0%D0%BA%D1%82%D0%B8%D0%B2%D0%B8%D1%80%D0%B0%D0%BD-%D0%BE%D1%82-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%B8-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B3%D0%B5%D1%88%D0%B5%D0%B2-news886487.html", "text": "Мръсна сглобка с участието на бившия военен разузнавач, забъркал не една каша на Балканите, и бивш посланик на САЩ в България Джеймс Пардю, подхваща соросоидната и протестърска общност у нас. Целта е дискредитирането на посещението на премиера Бойко Борисов при американския президент Доналд Тръмп и разколебаването на нашия държавен глава Румен Радев за подпише указа за избирането на Иван Гешев за главен прокурор. Това научи ПИК от отлично информирани източници, които следят за състоянието на националната сигурност. В сглобката, освен Пардю, участва цялата пробита соросоидна общност от журналисти в България, която се бори срещу българската прокуратура, както и забегналият банкер Цветан Василев плюс нововъзникналият политически проект на Слави Трифонов. Пардю е активиран чрез сп. \"Дъ Хил\", в което напада страната ни за корупцията и за подчиненото положение, в което са поставени медиите, като прави внушения, че по време на срещата си с американския президент Тръмп в САЩ Бойко Борисов ще бъде питан за корупцията и свободата на словото. Същото издание преди 2,5 години бе използвано от банкера-беглец Цветан Василев, за да развива теорията за задействането на Закона \"Магнитски\" в САЩ в негова полза, което се оказа пълен фишек. Пардю е изпаднал представител на соросоидните кръгове във Вашингтон и изобщо не се ползва с авторитет пред президента Тръмп и американската администрация. Още повече, че в България той напълно се провали с политическия проект, който открито подкрепяше чрез предаването на шоумена Слави Трифонов по соросоидната телевизия БТВ - този на Меглена Кунева. Активирането на стария военен разузнавач Пардю има и още една цел за родните соросоиди, които се борят срещу българската прокуратура - да окажат въздействие върху президента Румен Радев в крайна сметка да не подпише указа за Гешев. В момента според наши източници държавният глава бил на позиция 50 : 50 за узаконяването на избора на новия главен прокурор. Целта на соросоидните провокатори е да наклонят везната му за Гешев в отрицателната посока и той да изпрати избора на Гешев в Конституционния съд, което освен че е незаконно, означава моментално откриване на процедура по импийчмънт на президента Радев. Сподели:", "date": "2019.11.24", "title": "Маргиналът Пардю активиран от Цветан Василев и Слави Трифонов в битката срещу Гешев"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%BF%D1%80%D1%8A%D1%81%D0%BD%D0%B0-50-%D0%B1%D0%BE%D0%BD%D0%B0-%D0%B7%D0%B0-%D1%81%D0%B2%D0%B0%D1%82%D0%B1%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news886273.html", "text": "Тежка сватба е вдигнал Веселин Маринов, научи „Ретро“. На 19 октомври естрадният певец отвел единствената си дъщеря Йоана до олтара за втори път. Церемонията се състояла в луксозен хотелски комплекс с голф игрища край Банско и струвала на трубадура от Полски Тръмбеш поне 50 хиляди лева, издават запознати. Специална агенция се погрижила за пищната украса на тържеството. Целият ресторант бил обсипан с цветя, а ритуалът по подписването на гражданския брак на двамата млади се състоял насред едно от голф игрищата, пред изящна арка, окичена с рози. Свидетели на размяната на халките станали най-близките хора на младоженците, за които организаторите изнесли бели пейки на тревата. По-късно към същинската част на сватбата се присъединили още приятели и роднини на гостите. Булката ги впечатлила със стилна дизайнерска бяла рокля и късо сатенено болеро в същия цвят. Веско не пропуснал да поздрави дъщеря си и новия си зет Евгени с кратка концертна програма и не скрил сълзите си от щастие, докато се любувал на първия им сватбен танц. Един от подаръците му към тях била внушителна 15-минутна заря, която влюбените изгледали гушнати и качени върху малък подиум. Пикантен момент от празника на младото семейство Стефанови бил, че бившата съпруга на певеца и майка на булката Йоана – Мария, се срещнала за пръв път очи в очи с настоящата му любима – Веселина. Ледени погледи и пререкания между двете дами нямало, защото сегашната половинка на Маринов се разбирала отлично както с дъщеря му, така и с всичките му близки. „Йоана се чувства много добре с момчето, което си е избрала, и вече не е Маринова, а Стефанова. Имахме едно много мило, хубаво тържество около техния граждански договор, който подписаха и църковен. Не знам защо казах договор, брак е дума, която също не харесвам. Обвързаха се завинаги“, коментира щастливият певец, който бил изключително очарован от новия си зет. За младоженеца Евгени се знае, че е родом от Враца и има солидно образование досущ като първия мъж на Йоана. Припомняме, че тя бе омъжена за един от най-известните и талантливи млади лекари у нас – д-р Станимир Сираков. Бракът им обаче издържа твърде кратко и двамата се разведоха изненадващо неотдавна. Към момента обаче бившият зет на Веселин Маринов има ново семейство и дете. Щерката на певеца също мечтаела за наследник, а едно от пожеланията, които баща ѝ отправил към нея и любимия ѝ, било именно да го направят дядо догодина. Сподели:", "date": "2019.11.24", "title": "САМО В ПИК И \"РЕТРО\": Веско Маринов пръсна 50 бона за сватба (УНИКАЛНИ СНИМКИ)"}
{"url": "https://pik.bg/%D1%82%D1%8A%D0%BC%D0%BD%D0%B8-%D1%81%D0%B4%D0%B5%D0%BB%D0%BA%D0%B8-%D0%B1%D0%B5%D0%BB%D0%B5%D0%B6%D0%B0%D1%82-%D1%81%D1%8A%D0%B4%D0%B1%D0%B8-%D0%B2-%E2%80%9E%D0%BF%D1%8A%D1%82%D1%8F%D1%82-%D0%BD%D0%B0-%D1%87%D0%B5%D1%81%D1%82%D1%82%D0%B0%E2%80%9C-news886604.html", "text": "Тази седмица в „Пътят на честта“ влиза неочакван бизнес партньор на Киро Християнина. В ролята на богатия предприемач Петко като гост-звезда ще се превъплъти Джуди Халваджиян. Киро Християнина отново ще се представи за честен търговец на диаманти и ще въвлече в поредната си схема семейството на Петко, който обаче няма да стои безучастен в създалата се ситуация. Привидно сделката ще започне добре, но за зрителите на сериала ще остане изненада чия съдба ще бъде променена от един много скъп и красив диамант. „Обади ми се Зоран Петровски, един от режисьорите на сериала. Каза ми, че докато четял сценария, си представял мен в този конкретен образ. Доста мислих дали да приема. Все пак аз не съм актьор. Винаги съм бил от другата страна на камерата. И всъщност точно заради това приех, за да усетя мястото на актьорите, да разбера по-добре това, което правят. И разбира се заради предизвикателството. Не знам дали съм се справил, нямам търпение да видя новите епизоди на сериала“, сподели Джуди Халваджиян за първото си актьорско превъплъщение. От понеделник до сряда в 22 часа зрителите на „Пътят на честта“ ще станат свидетели на странни действия на един от любимите си герои от сюжетнта линия в София, който ще се окаже поставен между живота и смъртта. С цел да предпази най-близките си хора, той ще опита да скрие необичайното си поведение и да запази притесненията си в тайна, което може да се окаже фатално за живота му. В престоящите епизоди на сериала ще бъде разкрито развитието на една от основните сюжетни линии – опитите на Бонка и Димитър да върнат Марти в Царево. Феновете на „Пътят на честта“ ще разберат дали сигналът в социалните служби е достатъчен да се сбъдне желанието на Бонка или ще трябва да бъде измислен втори план. Изходът от действията им обаче ще се окаже неочакван и за двамата. Междувременно Кера ще открие неподозирано силна подкрепа в създалата се ситуация от човек, на когото от този момент нататък ще може винаги да разчита за помощ. Сподели:", "date": "2019.11.24", "title": "Тъмни сделки бележат съдби в „Пътят на честта“"}
{"url": "https://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%B7%D0%B0%D1%89%D0%BE-%D1%81%D0%BC%D0%B5%D1%85%D1%8A%D1%82-%D0%BF%D0%B0%D0%B7%D0%B8-%D0%BE%D1%82-%D1%80%D0%B0%D0%BA-%D0%B8-%D0%B8%D0%BD%D1%84%D0%B0%D1%80%D0%BA%D1%82-news886431.html", "text": "Всички сме чували, че смехът е най-доброто лекарство. Ако сте човек, който се смее често, значи получавате огромни дози от този лек. А ако не се смеете, поправете тази грешка, жизнено важно е. Знаете ли, че се смеем средно по 1 минута на ден? Препоръчително е обаче да го правим поне в продължение на 10 минути. Смехът носи големи ползи за здравето и това не е мит. Всеки от нас трябва да си дава повече време за смях. Но как наистина ви влияе смехът? 1. Полезен е за сърцето Проучвания показват, че при хората, които се смеят повече, рискът от сърдечни заболявания е по-малък 2. Бори се с рака Раковата терапия в Съединените щати включва и терапия чрез смях. Тя засилва имунитета, облекчава болката и подобрява настроението на пациентите. 3. Заздравява любовни връзки Хората, които се смеят заедно, създават по-силна връзка помежду си. Това може би се отдава на силата му да намалява гнева и стреса, като проправя път на позитивните чувства. 4. Подобрява работната среда Смехът може да сближи работния екип. Сплотеността подобрява творческия процес и продуктивността, като заздравява екипната работа и повдига духа. 5. Намалява стреса Стресът е една от главните причини за повечето съвременни болести. Намаляването му означава едно – те да бъдат далеч от нас и да не си засегнат. 6. Облекчава болката Ендорфинът е един от естествените болкоуспокоителни в тялото ни. Когато се смеем, неговото производство в тялото ни се повишава. Това създава чувство на облекчение. 7. Убива депресията Ендорфинът е познат и като „хормон на щастието“. Заради това не е изненада, че производството му е благоприятно срещу депресията. 8. Засилва имунитета Смехът дава добър тласък на имунната система. Подобрява се и циркулацията на кръвта, съответно и тялото приема повече кислород. 9. Подобрява съня Проучване, направено в Япония, показва, че при хората, които се смеят повече, преди да заспят, се наблюдава по-добро качество на съня. Сподели:", "date": "2019.11.24", "title": "Стана ясно защо смехът пази от рак и инфаркт"}
{"url": "https://pik.bg/%D0%BA%D0%B8%D1%80%D0%B8%D0%BB-%D0%B8%D0%B2%D0%BA%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D1%80%D0%B0%D0%BD%D0%B4%D0%B0-%D0%BE%D1%82-%D0%B3%D0%B5%D1%80%D0%B5%D0%BD%D0%B0-news886663.html", "text": "Легендата на Левски Кирил Ивков сподели впечатленията си от моментното състояние на \"синия\" клуб. Ето какво каза той пред \"Меридиан Мач\". \"Отборът тръгна добре при Хубчев. Направи няколко добри мача и победи за самочувствие. Но последния - с Ботев (Пд), беше много слаб. Според мен най-слабият от началото на сезона. Имаше и други мачове, които макар че ги взехме, бяха на ръба. Спомням си този с Царско село, в който бихме с два късни гола. И този с Арда на \"Герена\". В него спечелихме с 2:1, но при 0:0 Арда удари греда. Не ми се мисли какво щеше да стане, ако това положение бе влязло. Струва ми се, че Хубчев вижда добре нещата и владее съблекалнята. Според мен обаче той трябва да бъде по-настоятелен пред ръководството за нови футболисти. С този състав не ни чака нищо добро. Не вземем ли трима-четирима качествени играчи през зимата - няма да стане. Аз и сега за първо място не мисля. С това, което разполагаме, ако запазим позицията си в тройката, ще е добре. Лудогорец и Локо (Пд) сега са най-добри. Лудогорец имат 22-ма силни играчи. Даже и трима да им се контузят едновременно, няма да се усети. А при нас? Не може да нямаме резервен бек. Ако Живко Миланов или Иван Горанов не са на терена, няма кой да ги смени. Това не е нормално за отбор, който си е поставил високи цели\". Сподели:", "date": "2019.11.24", "title": "Кирил Ивков с остър коментар за гранда от \"Герена\""}
{"url": "https://pik.bg/%D0%BA%D1%83%D1%87%D0%B5-%D0%BF%D0%BE%D0%B4%D0%BA%D0%B0%D1%80%D0%B0-%D0%BA%D0%BE%D0%BB%D0%B0-%D0%B8-%D1%88%D0%BE%D1%84%D0%B8%D1%80%D0%B0-%D1%81%D0%B0%D0%BC%D0%BE-%D0%B2-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5-%D0%BD%D0%B0-%D1%87%D0%B0%D1%81-news886595.html", "text": "Куче, оставено в автомобил в американския щат Флорида „шофира“ в продължение на час, след като без да иска, бутнало скоростния лост и е задействало задната скорост, след което колата потеглила, предава \"Фокус\", цитирайки Sky News. Лабрадорът Макс се оказал заключен в колата по време на инцидента, случил се в американския град Порт Сейнт Луси, в щата Флорида. Собственичката на кучето за малко напуснала автомобила, след като направила грешен завой и го заключила. Малко по-късно тя забелязала, че колата се движи, след като кучето бутнало скоростния лост и някак подкарало автомобила. Колата се въртяла в кръг и ударила пощенска кутия и кофа за боклук. Междувременно полицията, пристигнала на местопроизшествието, се чудила как да отвори и да спре автомобила. Собственичката предала ключовете на полицаите, но понеже автомобилът бил в движение, те не могли да го отключат. Дистанционното отключване не работило заради изхабена батерия. В крайна сметка автомобилът бил спрян, без никой да пострада, включително кучето, което излязло от колата доволно и махащо с опашка. „То се справяше доста добре, преди да удари пощенската котия. По-добър шофьор е от много други, които съм виждала“, коментира съсед, свидетел на инцидента. Според информацията собственичката на Макс е обещала да поправи пощенската кутия. Сподели:", "date": "2019.11.24", "title": "Куче подкара кола и шофира само в продължение на час"}
{"url": "https://pik.bg/%D0%BA%D0%BB%D0%B0%D1%83%D1%81-%D0%B9%D0%BE%D1%85%D0%B0%D0%BD%D0%B8%D1%81-%D0%BF%D0%B5%D1%87%D0%B5%D0%BB%D0%B8-%D0%BF%D0%BE%D1%80%D0%B5%D0%B4%D0%B5%D0%BD-%D0%BC%D0%B0%D0%BD%D0%B4%D0%B0%D1%82-%D0%BA%D0%B0%D1%82%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-news886689.html", "text": "Румънският президент Клаус Йоханис убедително печели втори мандат на днешния балотаж срещу лидера на социалдемократите Виорика Дънчила, съобщава БНТ. Според екзитполовете той получава 65-66% от гласовете или двойно повече от Дънчила. Йоханис обеща да поднови правосъдната реформа, забавена от няколко кабинета на социалдемократите. Евросъюзът оценява усилията му в защита върховенството на закона и срещу опитите за ограничаване независимостта на съда. Той ще работи с либерално правителство на малцинството, което получи вот на доверие в парламента преди три седмици. Сподели:", "date": "2019.11.24", "title": "Клаус Йоханис печели пореден мандат като президент на Румъния"}
{"url": "https://pik.bg/%D0%B8%D0%B7%D1%80%D0%BE%D0%B4%D1%8A%D1%82-%D0%BE%D1%82-%D1%81%D0%BE%D1%82%D0%B8%D1%80%D1%8F-%D0%BA%D0%B0%D0%BA%D0%B2%D0%B0-%D1%89%D0%B5-%D0%B5-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%B7%D0%B0-%D0%BD%D0%B0%D1%81%D0%B8%D0%BB%D0%BD%D0%B8%D0%BA%D0%B0-%D0%B8-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%BA%D1%80%D0%B8%D1%81%D1%82%D0%B8%D0%BD-news886564.html", "text": "Доживотен престой в затвора без право на замяна поиска прокуратурата за 21-годишния изверг Мартин Трифонов, който на 15 август блудства и уби 7-годишната Кристин Георгиева от сливенското село Сотиря. Обвинителният акт е внесен късно следобяд в петък, очаква се да бъде насрочена дата за разпоредителното заседание преди Коледа, уточни говорителят на сливенската окръжна прокуратура Надежда Белева, цитираната от в. Монитор. Обвинението срещу младия мъж е за убийство по особено мъчителен за жертвата начин, след като преди това е блудствал с детето и е направил опит да го изнасили. По данни на прокуратурата до скоро Трифонов е бил в столичната затворническа болница, където са го лекували от раните, получени при залавянето му. Трагичният инцидент стана посред бял ден на 15 август, когато изпилият стотина грама домашна ракия безработен Мартин пресрещнал отиващата към дома на родителите си жертва, замъкнал я под моста недалеко от центъра на Сотиря и се гаврил с нея. Извършителят направи опит да се укрие, но в крайна сметка бе задържан денонощие по-късно след оказана от него яростна съпротива, при което се наложи да бъде прострелян в лявото бедро и дясната подбедрица. Смъртта на детенцето, на което предстояло да бъде първокласничка потресе обществеността и стана повод за промени в НПК, за да не могат престъпниците да се възползват от намаляне на присъдата при самопризнания. Сподели:", "date": "2019.11.24", "title": "ИЗРОДЪТ ОТ СОТИРЯ: Каква ще е присъдата за насилника и убиеца на малката Кристин"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%82%D0%BE%D0%BC%D0%BE%D0%B2-%D0%BF%D1%80%D0%B8%D0%B7%D0%BD%D0%B0-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B3%D1%80%D0%B5%D1%88%D0%BA%D0%B0-%D0%BD%D0%B0-%D0%BF%D1%80%D0%B5%D1%85%D0%BE%D0%B4%D0%B0-news886570.html", "text": "Икономистът Александър Томов определи в интервю за БНТ масовата приватизация като най-голямата грешка на Прехода в България. \"Има много премълчани истини особено в частта приватизация и трансформация на икономиката. Как се формира българският капитал, как се формираха новите български богаташи - там има много премълчани неща. Както и за грешките на Прехода\", заяви Томов. \"Грешките на Прехода са икономическите загуби за нацията, които ще имат отражение поколения наред\", добави той и поясни: \"Най-голямата грешка е масовата приватизация.\" \"От 3200 предприятия от комунизма са останали около 230 живи. Такъв погром не може да има! И аз анализирам защо\", каза още Александър Томов. Сподели:", "date": "2019.11.24", "title": "Александър Томов призна най-голямата грешка на Прехода"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news886654.html", "text": "Преди минути премиерът Бойко Борисов пристигна във Вашингтон, предаде специалният пратеник на агенция ПИК Звездомира Мастагаркова. Утре предстои да се срещне с президента на Съединените американски щати Доналд Тръмп в Белия дом. България и САЩ са съюзници и стратегически партньори и страната ни има интерес да надгражда сътрудничеството в редица сфери като сигурност и отбрана, енергетика, борба срещу тероризма, образование и наука, връзки между народите. България и САЩ имат отлични отношения в областта на сигурността и отбраната, както по двустранна линия, така и в рамките на НАТО. Посещението във Вашингтон е повод премиерът Борисов да потвърди сериозния подход на българското правителство към ангажимента от Срещата на най-високо равнище на НАТО в Уелс през 2014 г. по отношение на разходите за отбрана. В този контекст страната ни разглежда договорите за доставка на самолетите F-16 Block 70 не само като важна част от модернизацията в сферата на отбраната, но и като осигуряване на индустриално сътрудничество, което ще допринесе за икономическото развитие на България и за конкурентоспособността на страната ни в тази сфера дългосрочно. Съвместните военни учения в България, които се провеждат целогодишно, са също от съществено значение за подобряване на оперативната съвместимост на българските въоръжени сили с тази на другите държави членки на НАТО. В рамките на посещението във Вашингтон, на вниманието на премиера Борисов ще бъдат и въпроси от енергийната сфера. Сътрудничеството със САЩ в областта на енергетиката има потенциал да допринесе за укрепване на енергийната сигурност на страната ни и диверсификация на енергийните източници и маршрути, включително посредством внос на втечнен природен газ. До момента министър-председателят Борисов последователно е изтъквал пред представителите на висшата американска администрация ползите от реализирането на проекти като газоразпределителния център „Балкан“, „Балкански поток“, интерконектора Гърция-България, както и възможностите за развитие на пазара на втечнен природен газ. България има интерес също така да задълбочи търговско-икономическите си отношения със САЩ, които редовно се нареждат сред 20-те водещи външнотърговски партньори на страната ни, като през 2018 г. търговията със стоки със САЩ достига стойност от над 975 млн. щ. д. Основна цел в усилията ни за засилване на двустранното икономическо сътрудничество е привличането на нови преки американски инвестиции, като акцент са високотехнологичните сектори. Задълбочаването на контактите между нашите приятелски народи също представлява добра основа за възходящото развитие на стратегическото партньорство между България и САЩ. В този контекст страната ни разглежда като ключово сътрудничеството в областта на образованието и науката, които са основополагащи за просперитета на всяка държава. Сподели:", "date": "2019.11.24", "title": "ПЪРВО В ПИК TV: Премиерът Бойко Борисов пристигна във Вашингтон (ВИДЕО/СНИМКИ)"}
{"url": "https://pik.bg/%D1%83%D1%87%D0%B5%D0%BD%D0%B8%D1%86%D0%B8-%D0%B4%D0%B0%D1%80%D0%B8%D1%85%D0%B0-%D1%85%D1%80%D0%B0%D0%BD%D0%B8-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D1%85%D0%BE%D1%80%D0%B0-news886573.html", "text": "Гимназисти избраха да помогнат на възрастни хора от Северозапада, като закупят продукти от първа необходимост. За част от учениците на Националната математическа гимназия в София утрото на уикенда е по-различно от другите. Още по изгрев слънце вече са в селата около Берковица, а целта им е да раздадат хранителни продукти за нуждаещи се хора. Постъпката на децата успя да стопли душата на баба Флизора. Като повечето възрастни хора и тя трудно връзва двата края с малката си пенсия. „Трудно е, защото даваме много пари за лекарства”, сподели Флизора Илиева, жител на село Мездрея. Самотно живеещия 85-годишен Славчо едва сдържа сълзите си, като видя колко млади хора са дошли да му помогнат. Възрастният човек брои последните си дръвца, а зимата едва сега започва. Припалва печката само вечер, докато заспи. Учениците обаче му вдъхната надеждата. Сподели:", "date": "2019.11.24", "title": "Ученици дариха храни на възрастни хора"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D0%B2%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D0%BB%D0%B0%D0%BC%D0%BF%D0%B5%D0%B4%D1%83%D0%B7%D0%B0-news886621.html", "text": "Италианската брегова охрана е извадила телата на седем мъртви мигранти от морето край остров Лампедуза, южно от Сицилия, съобщиха днес италиански медии, цитирани от Асошиейтед прес. Бреговата охрана, подпомогната от полицията, продължава да издирва, в условия на силно вълнение, още 13 мигранти, изчезнали вчера, след като корабът им се преобърнал. Според съобщения на радио РАИ и агенция АНСА седмината удавници, сред които една жена, са откарани на сушата. Властите казаха, че на преобърналия се плавателен съд е имало 169 души, от които 149 са оцелели и са били спасени. Крушението е станало при бурно време с триметрови вълни. Бреговата охрана реагирала на сигнал за потъващ кораб, подаден вчера от гражданин. Сподели:", "date": "2019.11.24", "title": "Откриха мъртви мигранти край Лампедуза"}
{"url": "https://pik.bg/%D0%B2-%D1%80%D0%B0%D0%B7%D0%B3%D1%80%D0%B0%D0%B4-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%B7%D0%B0-%D1%85%D0%B8%D0%B2-news886620.html", "text": "Регионалната здравна инспекция в Разград обявява Дни на отворените врати за безплатно консултиране и изследване за ХИВ, хепатит \"В\", хепатит \"С\" и сифилис. Инициативата е във връзка с отбелязването на Европейската седмица за изследване за ХИВ и хепатит, и Световния ден за борба със СПИН - 1 декември, съобщиха от здравното ведомство. До 29 ноември всички желаещи могат да узнаят своя статус анонимно в лабораторията на здравната инспекция. Като част от дейностите с ученици, както и с младежи от уязвими групи, ще има обучения за начините на разпространение и предпазване от СПИН и хепатити. В първата седмица на декември, с партньорството на Общинския съвет по наркотични вещества в Разград и Превантивно-информационния център към него, на младите хора също ще бъде предоставена възможност за доброволно и анонимно изследване. През периода изнесен мобилен екип също ще прави доброволно консултиране и изследване с бързи тестове. От РЗИ посочват, че тези инициативи предоставят възможност на хората да направят своя избор за превенция на ХИВ и хепатити, за да защитят себе си и своите близки. Сподели:", "date": "2019.11.24", "title": "В Разград изследват безплатно за ХИВ"}
{"url": "https://pik.bg/%D0%B5%D0%B2%D0%BE-%D0%BC%D0%BE%D1%80%D0%B0%D0%BB%D0%B5%D1%81-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%BB%D1%83%D1%87%D0%B8-%D0%B0%D0%BC%D0%BD%D0%B8%D1%81%D1%82%D0%B8%D1%8F-news886588.html", "text": "Временно изпълняващата длъжността президент Янине Анес заяви снощи, че ще откаже да ратифицира предложен от сенатори проектозакон за амнистия на бившия президент Ево Моралес, срещу който беше започнато разследване, предаде Франс прес. \"Заявяваме ясно, че всеки, който е извършвал престъпления, който се подиграва със законите, който е извършил злоупотреби, няма да получи амнистия\", заяви временната президентка. Анес встъпи в длъжност на 12 ноември, 48 часа след оставката на Моралес, който е в изгнание в Мексико, съобщава БТА. Камарата на сенаторите на боливийския парламент одобри вчера законопроект за провеждането на президентски и парламентарни избори, които да сложат край на нестабилността. Приетият закон де факто забранява на бившия президент Моралес да участва в изборите, като не допуска регистрирането на кандидатурите на лица, служили два последователни мандата. След вота в Сената, който бе предаван пряко по телевизията, проектозаконът трябва да бъде одобрен и от долната камара на боливийския парламент, а след това обнародван от президентката Анес. Текстът \"беше одобрен с единодушие\", съобщи Сенатът в Туитър. Законът предвижда и отмяна на изборите на 20 октомври, които Моралес заяви, че е спечелил, но опозицията обяви за фалшифицирани. В същото време временното правителство трябва да започне диалог с протестиращите в подкрепа на Моралес, за да сложи край на размириците, при които загинаха 32 души, отбелязва АФП. Сподели:", "date": "2019.11.24", "title": "Ево Моралес няма да получи амнистия"}
{"url": "https://pik.bg/%D0%BF%D1%8A%D1%80%D0%B2%D0%B8-%D1%81%D0%BC%D0%B5-%D0%BF%D0%BE-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%B2-%D0%B5%D1%81-%D0%B4%D0%BE%D1%80%D0%B8-%D0%BF%D1%80%D0%B8-%D1%81%D0%BB%D1%83%D1%87%D0%B0%D0%B8-%D0%BA%D0%B0%D1%82%D0%BE-%D0%B0%D0%BB%D0%B5%D0%BA%D1%81-news886575.html", "text": "„Потребителска такса е въведена в почти всички европейски страни. Нейната задача е да финансира съответното лечебно заведение и да се преустанови свръхдостъпността. Не всеки, който си мисли, че е болен, е такъв.” Така по Нова телевизия заместник-председателят на БЛС Николай Брънзалов коментира предложението на Лекарския съюз да плащаме по един лев за детските прегледи при личния лекар. Такава ще е таксата и за пенсионерите. Според председателя на Националната пациентска организация д-р Станимир Хасърджиев българското здравеопазване не е достатъчно достъпно. „Броят на лекарите по цял свят тепърва ще намалява. Медиците полагат всички усилия, за да спасят някого, но невинаги имат условията това да се случва по най-добрия утвърден световен начин. Вероятно никога няма да се установи какво точно се е случило с починалото 3-годишно дете. Няма електронна система, която да отчита кога е направено дадено изследване или процедура”, поясни той. „Не се учудвам, че анестезиолозите от педиатрията, в която почина 3-годишно дете, са напуснали. Този натиск, който се упражнява върху лекарското съсловие, оказа влияние. Не съм съгласен с д-р Хасърджиев. Смятам, че България е на първо място по достъп до медицинска помощ в целия ЕС. В някои държави се чака с месеци за преглед”, каза още Брънзалов. Сподели:", "date": "2019.11.24", "title": "Първи сме по достъп до медицинска помощ в ЕС, дори при случаи като \"Алекс\""}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F%D1%82-%D0%BA%D1%8E%D1%87%D1%83%D0%BA-%D0%BF%D0%B0%D1%80%D0%B8%D0%B6-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B7%D0%B0%D1%81%D1%82%D1%80%D0%BE%D1%8F%D0%B2%D0%B0%D0%BD%D0%B5-news886629.html", "text": "Над 300 пловдивчани се събраха на протест срещу застрояването в район \"Южен\". Според тях не трябва да се позволява върху малкото останали зелени площи да се издигат нови жилищни сгради. Те настояват на мястото да бъдат направени  детски и спортни площадки. Теренът между булевардите „Никола Вапцаров“ и „Македония“ в Кючук Париж е частен и е бил подготвен за започване на строителство преди няколко дни, разказаха протестиращите, които живеят в съседните блокове. Те се опасяват, че разстоянието между сградите ще е малко. Сподели:", "date": "2019.11.24", "title": "Пловдивският \"Кючук Париж\" скочи срещу застрояване"}
