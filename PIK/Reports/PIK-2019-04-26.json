{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%B7%D0%B0%D0%BB%D0%BE%D0%B2%D0%B8-%D0%B3%D0%BE%D0%BB%D1%8F%D0%BC%D0%BE-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-%D0%BE%D1%80%D1%8A%D0%B6%D0%B8%D0%B5-%D0%B8-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-news837235.html", "text": "Черногорската полиция е заловила голямо количество оръжие и боеприпаси, предавателни устройства, автомобил и е арестувала пет лица, предаде БГНЕС, цитирани от Нова телевизия. Според информацията, ограните на реда са извършили обиски на 22 места в Подгорица, Цетине и Даниловград, където е намерено оръжието. Срещу задържаните са повдигнати обвинения. Конфискуваните вещи ще бъдат предоставени за експертиза. Сподели:", "date": "2019.04.26", "title": "Полицията в Черна гора залови голямо количество оръжие и боеприпаси"}
{"url": "https://pik.bg/%D0%BE%D1%82%D0%BA%D1%8A%D0%B4%D0%B5-%D1%81%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-news837224.html", "text": "Гърци и румънци са първите туристи по българското Черноморие, дошли у нас за Великден, съобщава БТВ. По-малко българи в сравнение с миналата година избират да посрещнат Великден на море, отчитат туроператори. По данни на Института за анализи и оценки в туризма около 62 000 румънци се очаква да посрещат празниците у нас. По традиция повечето избират морските курорти на север. 12 000 българи ще пътуват до морето за празниците. Предпочитани са балнео и спа хотелите. Отворените бази по цялото Черноморие са едва около 30. Това е и една от причините за по-малкото туристи, както и хладното време край морето. На централния плаж в Слънчев бряг дигите са премахнати, а работници на ръка почистват пясъчната ивица. „Влюбени сме в българското море. Отиваме за няколко дни до Истанбул, връщаме се в Слънчев бряг на Великден и ще останем тук една седмица”, разясни Кристина Папа, турист от Румъния. Александър Александров, генерален мениджър на хотел, заяви, че са от първите, които отварят за Великден. „Хотелът ни не е пълен след майските празници, но продължаваме да работим с оглед на това да си запазим персонала”, отбеляза той. „Хотелите не могат да си уплътнят заетостта, затова голяма част от тях не смея да отворят”, коментира Христина Славова от Регионалнатa туристическа камара в Бургас. Според туроператори прогнозите за дъжд по празниците са разколебали българите да изберат морето за почивка. Сред строителството на няколко нови хотела и търговски център в „Св. Св. Константин и Елена” работниците все още са повече от туристите. „Прашно и мръсно е, но слънцето грее, можеш да видиш морето, плажът е хубав и когато строителството приключи, ще е страхотно за почивка”, смята Лора Весолек, турист от Германия. Първите шезлонги и чадъри чакат първите плажуващи. Хотелиерите казват, че местата за празниците отдавна са изчерпани. В Албена и Балчик очакват ръст на румънските туристи, част от които ще слеят Великден с майските празници. Повечето хотели по морето ще отворят след 15 май, a браншът се надява лятото да не е дъждовно като миналото. Сподели:", "date": "2019.04.26", "title": "Откъде са първите туристи по българското Черноморие?"}
{"url": "https://pik.bg/%D0%BD%D0%BE%D0%B2%D0%BE-%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0%D1%85%D0%B0-%D0%BA%D1%80%D0%B0%D0%B9-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D1%88%D0%B5%D1%81%D1%82%D0%B8%D0%BC%D0%B0-%D1%81%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news837310.html", "text": "Шестима са пострадали при катастрофа на пътя между селата Ресен и Самоводене, съобщиха от полицията във Велико Търново. Произшествието е станало днес, около 15.00 часа. между два леки автомобила. Пострадалите са откарани във великотърновската болница с различни травми. Причините са в процес на изясняване. По случая е образувано досъдебно производство. Сподели:", "date": "2019.04.26", "title": "НОВО МЕЛЕ НА ПЪТЯ: Две коли се размазаха край Велико Търново, шестима са в болница"}
{"url": "https://pik.bg/%D0%BC%D0%BE%D1%80%D0%B1%D0%B8%D0%BB%D0%B8-%D1%82%D1%80%D1%8A%D1%88%D0%BA%D0%B0-%D0%BF%D0%BE-60-%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0-news837210.html", "text": "Епидемията от морбили не е преминала, предупреди проф. Тодор Кантарджиев, директор на Националния център по заразни и паразитни болести. „В последната седмица имаме най-много случаи от началото на февруари, когато започна този епидемичен взрив”, каза той. И допълни, че в момента болестта се среща в много от периферните квартали на София, което налага да се вземат адекватни мерки. Само през първата седмица на април са доказани нови 60 случая на дребна шарка. От началото на годината пък те вече са над 300. Сподели:", "date": "2019.04.26", "title": "Морбили тръшка по 60 на седмица"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2-%D1%80%D0%B0%D0%B7%D0%BF%D0%B5%D1%82%D0%B8-%D0%BF%D0%B5%D1%82%D1%8A%D0%BA-%D1%86%D0%B8%D0%B3%D0%B0%D0%BD%D0%B8%D0%BD-%D0%BF%D0%BE%D1%81%D0%B5%D1%87%D0%B5-%D1%81-%D0%B1%D1%80%D0%B0%D0%B4%D0%B2%D0%B0-%D1%81%D1%8A%D1%81%D0%B5%D0%B4-%D0%B2-%D1%82%D1%80%D0%BE%D1%8F%D0%BD-%D0%BF%D0%BE%D0%BB%D0%B8%D1%86%D0%B8%D1%8F-%D0%BE%D0%BA%D1%83%D0%BF%D0%B8%D1%80%D0%B0-%D0%BC%D0%B0%D1%85%D0%B0%D0%BB%D0%B0%D1%82%D0%B0-news837311.html", "text": ". Посеченият мъж е издъхнал веднага. Извършителят пък е задържан от дошлите полицаи. Оръжието на убийството е иззето. В квартала ситуацията е спокойна, но превантивно е засилено полицейското присъствие. Убийство потресе Троян на Разпети петък. 33-годишен мъж е бил посечен с брадва след битов скандал от свой съсед. Инцидентът е станал около 21 часа в циганската махала на Троян, предава Нова телевизия. Там след възникнал скандал между мъже от ромски произход, 21-годинишен извадил брадва и съсякъл 33-годишния си съсед Сподели:", "date": "2019.04.26", "title": "КЪРВАВ РАЗПЕТИ ПЕТЪК: Циганин посече с брадва съсед в Троян, полиция окупира махалата"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%BE%D1%82%D0%BF%D0%B0%D0%B4%D0%BD%D0%B0%D1%85%D0%B0-%D0%B2%D1%81%D0%B8%D1%87%D0%BA%D0%B8-%D1%81%D1%8A%D0%BC%D0%BD%D0%B5%D0%BD%D0%B8%D1%8F-%D0%BA%D1%80%D0%B8%D1%81%D0%BA%D0%BE-%D1%89%D0%B5-%D1%81%D1%82%D0%B0%D0%B2%D0%B0-%D0%B1%D0%B0%D1%89%D0%B0---%D0%B5%D1%82%D0%BE-%D1%8F-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D1%81%D1%82%D1%8E%D0%B0%D1%80%D0%B4%D0%B5%D1%81%D0%B0-%D1%86-news837279.html", "text": "Отпаднаха всички въпросителни около това ще става ли баща или не Кристиан Талев-Криско. Хитмейкърът от Габрово и половинката му Цветелина Петрова индиректно потвърдиха, че са в очакване на своята първа рожба, видя ПИК. По-рано днес изпълнителят на \"Незаменим\" качи в \"Ютюб\" видео, в което задава въпроси на танцьорката с цел на види колко добре тя го познава. Импровизирането интервю е снимано в звукозаписно студио, най-вероятно в това на музикалната компания на рапъра. Цвети, която като танцьорка и стюардеса, допреди известно време разхождаше фигура на топмодел, сега бе облечена с дрехи, които да НЕ подчертавят формите й. Дори и под зелената тениска обаче в определени моменти се забелязваше, че красавицата е загубила талията си, а коремчето вече определено й личи. Когато операторът сменя снимачния план се забелязва също, че Цвети е наляла и в областта на бедрата. На този етип Криско и изгората му все още не са потвърдили официално, че ще стават родители. Но в потвърждение на очакваното бебе е и новината, че Цвети вече не работи като стюардеса, нито пък танцува с балета на участията на рапъра. Сподели:", "date": "2019.04.26", "title": "ГОРЕЩО В ПИК! Отпаднаха всички съмнения: Криско ще става баща - ето я бременната стюардеса Цвети (СНИМКИ)"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-%D0%BE%D0%B1%D1%8F%D0%B2%D0%B8%D1%85%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-news837209.html", "text": "Наводнения заляха различни части на света. Заради бедствието в канадската столица Отава е въведено извънредно положение, съобщи БТВ. Стотици хора бяха евакуирани в Централна Канада, а властите в провинция Квебек предупредиха, че язовир на електроцентрала е напът да прелее. Канадският премиер Джъстин Трюдо посети някои от пострадалите райони и предупреди, че с климатичните промени може да се очакват нови крайности във времето. Стотици домакинства са засегнати от наводнения и в източната перуанска провинция Пукалпа. Градът беше наводнен след срутване на дефиле. Спасители вадеха с въжета хора, затрупани под земните маси. 49-годишен мъж е изчезнал, след като отишъл на риболов. Нова мощна буря връхлетя Мозамбик. Сподели:", "date": "2019.04.26", "title": "Властите в столицата на Канада обявиха извънредно положение заради наводнения"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D0%BF%D0%B5%D1%81%D1%82%D0%B8%D0%BC-%D0%B1%D0%B5%D0%B7-%D0%B4%D0%B0-%D1%81%D0%B5-%D0%BB%D0%B8%D1%88%D0%B0%D0%B2%D0%B0%D0%BC%D0%B5-%D0%BE%D1%82-%D0%BD%D0%B5%D1%89%D0%B0%D1%82%D0%B0-%D0%BA%D0%BE%D0%B8%D1%82%D0%BE-%D0%BD%D0%B8-%D0%BD%D0%BE%D1%81%D1%8F%D1%82-%D1%80%D0%B0%D0%B4%D0%BE%D1%81%D1%82-news836564.html", "text": "2. Методът на четирите плика Много хора се чувстват неприятно, когато стане въпрос за разпределяне на личния им доход или пък за пестене на пари. Това не е изненадващо - начинанието е трудно, а понякога и безсмислено. Все пак има надежда. Ето 6 варианта, с които ще можете да пестите без да се отказвате от нещата, които ви носят радост: 6. Методът 20/80 При този модел, когато получите заплатата си, отделете веднага 20% от нея в спестявания. Просто си представете, че печелите с 20% по-малко. Ако числото е твърде голямо за вас, пробвайте първоначално с 5 или 10% от дохода. 5. Методът 60/10/10/10/10 С 60% от парите покривате основните си нужди. По 10% заделяте за след пенсионирането си, за забавление, за големи и обмислени покупки, за извънредни неща като лечение или ремонт на колата. Наподобява на 20/80. При него отделяте 10% от прихода си, като по този начин няма да нарушите начина си на живот и да се лишите от значими неща. 3. Методът на половинките Тук отделяте половината от парите си за всекидневни нужди, а другите отиват в спестовната сметка. Когато се наложи, прехвърляте пари в разплащателната си сметка. Подходяща е за хора, които харчат наистина много. Тук първо отделяте 10-20% от дохода си за спестявания. След това отделяте пари за задължителните неща - сметки, наеми, кредити. Останалата сума я разделяте на 4 и я поставяте в по един плик. Разполагате с по 1 за всяка седмица. 1. Методът на баба Тук идеята е проста. Отново трябват пликове. Върху всеки се пише за какво ще е - за храна, за дрехи, здраве, кола и тн. Всеки път взимаме пари от съответния плик в зависимост от това, за което са ни нужни. Ако свършат парите за дрехи например, просто не купуваме дрехи. А каквото ни остане, го спестяваме. Сподели:", "date": "2019.04.26", "title": "Как да пестим, без да се лишаваме от нещата, които ни носят радост"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B8%D0%BD%D0%B0%D0%B2%D1%81%D0%BA%D0%B8%D1%82%D0%B5-%D0%B0%D0%B2%D0%B8%D0%BE%D0%BB%D0%B8%D0%BD%D0%B8%D0%B8-%D1%81%D1%82%D0%B0%D1%87%D0%BA%D1%83%D0%B2%D0%B0%D1%82---%D1%81%D1%82%D0%BE%D1%82%D0%B8%D1%86%D0%B8-%D0%BF%D0%BE%D0%BB%D0%B5%D1%82%D0%B8-%D1%81%D0%B0-%D0%BE%D1%82%D0%BC%D0%B5%D0%BD%D0%B5%D0%BD%D0%B8-news837300.html", "text": "170 хиляди пътници са засегнати от стачка в Скандинавските авиолинии. 1400 от общо 1500 пилоти от Швеция, Норвегия и Дания отказаха да летят и това доведе до отмяна на стотици полети днес и утре. Пилотите настояват за 13 процента увеличение на настоящата им средна заплата от 8700 евро и строго определен график за работа, предава БГНЕС. Ръководството на SAS обяви готовност за възможно най-скорошно възобновяване на преговорите с пилотския синдикат. Дневните загуби на авиокомпанията се оценяват на минимум 6 милиона евро. Това означава, че SAS би загубила очакваните си годишни печалби, ако стачката продължи две седмици. Сподели:", "date": "2019.04.26", "title": "Скандинавските авиолинии стачкуват - стотици полети са отменени"}
{"url": "https://pik.bg/%D1%80%D1%83%D1%81%D0%B8%D1%8F-%D0%B5%D1%81-%D0%B5-%D0%BD%D0%B0%D0%B9-%D0%B2%D0%B0%D0%B6%D0%BD%D0%B8%D1%8F%D1%82-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-news837222.html", "text": "В обозримото бъдеще Европейският съюз ще остане най-важният партньор на Русия, особено в икономиката, заяви директорът на департамента за общоевропейско сътрудничество към Министерството на външните работи на Руската Федерация Андрей Келин, предава РИА Новости, цитирани от \"Фокус\". „В обозримото бъдеще Европейският съюз ще остане най-важният партньор за нас, преди всичко, в търговско-икономическата сфера“, заяви той. В момента стокооборота между Русия и ЕС расте и съставя 300 милиарда долара, което е повече от 40% от руския стокооборот. Но ръстът има възстановителен характер и нивото на търговията все още не е достигнало нивото от 417 милиарда долара, каквото е било до 2014 година. „Не крием, че разглеждаме силния и единен Европейски съюз, който се стреми да играе по-активна и самостоятелна роля в международните отношения, като важен компонент на европейската архитектура от Атлантика до Урал“, добави Келин. Сподели:", "date": "2019.04.26", "title": "Русия: ЕС е най-важният партньор на Москва"}
{"url": "https://pik.bg/%D0%BE%D1%83%D0%B7-%D0%BE%D1%82-%E2%80%9E%D0%BB%D0%B8%D1%81%D1%82%D0%BE%D0%BF%D0%B0%D0%B4%E2%80%9C-%D1%81%D1%82%D0%B0%D0%BD%D0%B0-%D1%82%D0%B8%D1%80%D0%B0%D0%B4%D0%B6%D0%B8%D1%8F-news837221.html", "text": "Турската звезда Толга Карел, когото българската публика помни с превъплъщението му на дръзкия Оуз в култовата поредица „Листопад“, е направил рязък завой в професионален план. Актьорът вече не желаел да се снима и в момента изхранвал себе си и семейството си като тираджия в Америка. Припомняме, че преди 2 години Толга се премести да живее зад Океана заедно със съпругата си Сара Скоти и малката им дъщеричка. Откакто пребивавал там и има семейство, турският секссимвол преживял метаморфоза и тотално заличил лошия си имидж. Преди да се ожени, Толга сменяше приятелките си през месец и имаше явни проблеми с алкохола. В Америка обаче го застигнало и най-голямото нещастие – диагнозата рак. През 2018 г. той призна, че има онкологично заболяване, но шансовете му да го пребори са добри. След серия от химиотерапии екранният Оуз вече бил в ремисия. Сподели:", "date": "2019.04.26", "title": "Оуз от „Листопад“ стана тираджия"}
{"url": "https://pik.bg/%D1%81%D0%B0%D1%89-%D0%BF%D1%80%D0%B5%D1%85%D0%B2%D1%8A%D1%80%D0%BB%D1%8F%D1%82-%D0%BD%D0%B0%D0%B9-%D0%BD%D0%BE%D0%B2%D0%B8%D1%8F-%D1%81%D0%B8-%D0%B4%D0%B5%D1%81%D0%B0%D0%BD%D1%82%D0%B5%D0%BD-%D0%BA%D0%BE%D1%80%D0%B0%D0%B1-%D0%B2-%D1%8F%D0%BF%D0%BE%D0%BD%D0%B8%D1%8F-news837233.html", "text": "Командването на Военноморските сили (ВМС) на САЩ официално е уведомило Министерството на отбраната на Япония за предстоящо разполагане във военноморската база Сасебо на югозападния японски остров Кюсю на най-новия ударен десантен кораб America. Това съобщи информационна агенция „Киодо“, позовавайки се на военното ведомство на страната, предава ТАСС, цитирана от „Фокус“. Корабът America може да пренася многоцелеви бойни самолети от пето поколение F-35B, транспортни конвертоплани Osprey, хеликоптери и контингент на морската пехота с численост до 1 700 души. Командването на ВМС на САЩ е уведомило, че America ще замени на базата Сасебо универсалният десантен кораб Wasp. Предполага се, че той ще бъде изпратен за профилактика и техническо преоборудване в САЩ. Там ще бъде прехвърлен на ремонт и един от ракетните ескадрени миноносци, снабден с многоцелева система за проследяване и насочване на Aegis. По този начин в момента в Япония са базирани не 12, а 11 американски кораби с такава система за противоракетна отбрана (ПРО). Прехвърлянето на кораба America с водоизместимост 44 000 тона, дължина близо 260 метра и с характеристики на лек самолетоносач, според мнението на вестник Japan Times, трябва да укрепи военноморската групировка на САЩ във водите на Далечния Изток и да засили морския натиск над Китай. В Япония в течение на целия следвоенен период се базира 7-и флот на САЩ. Той разполага с до 70 кораба от различен вид и до 300 самолета. Това е най-големият американски флот с предно базиране. Сподели:", "date": "2019.04.26", "title": "САЩ прехвърлят най-новия си десантен кораб в Япония"}
{"url": "https://pik.bg/%D0%B2%D0%B0%D1%80%D0%BD%D0%B0-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D0%BD%D0%BE%D0%B2%D0%B0-%D1%83%D0%BA%D1%80%D0%B0%D1%81%D0%B0-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D1%81%D0%BD%D0%B8%D0%BC%D0%BA%D0%B8-news837226.html", "text": "Ефектните украси са допълнени с лалета и нарциси, върбов венец и пиленца. Великденската украса, изработена от полиестерна смола и метал, е дело на младия варненски скулптор Венцислав Марков, информира \"Булфото\". В навечерието на един от най-светлите християнски празници - Възкресение Христово, специално изработени великденски яйца, с височина над 1.60 метра, украсиха пет градски пространства в града – районът около Слънчевия часовник в Морската градина, пл. \"Независимост\", градинката срещу Младежкия дом, зелените площи до Паметника на загиналите в Сръбско-българската война и около кметството в Аспарухово. Сподели:", "date": "2019.04.26", "title": "Варна се похвали с нова украса за Великден (СНИМКИ)"}
{"url": "https://pik.bg/%D0%BC%D1%8A%D1%80%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D0%B7%D0%B0%D0%B3%D0%B0%D0%B4%D0%BD%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D1%81%D0%B8---%D1%80%D0%B0%D0%B7%D0%B4%D0%B2%D0%BE%D0%B5%D0%BD-%D0%B5-%D0%BC%D0%B5%D0%B6%D0%B4%D1%83-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-%D0%B8-%D0%BA%D0%B8%D1%82%D0%B0%D0%B9-news837225.html", "text": "Станимир Стоилов няма никакви намерения да се завръща в любимия си \"Левски\" скоро. Постът на сегашния наставник Георги Дерменджиев изобщо не изглежда сигурен за новия сезон, тъй като тимът не играе добре и почти сигурно ще завърши зад \"Лудогорец\" и ЦСКА-София в крайното класиране. Мъри намекна пред медиите в Казахстан, че от лятото отново ще започне работа там. Той не уточни дали става въпрос за бившия му отбор \"Астана\" или за някой друг клуб. В същото време се появи сериозна информация, че Стоилов ще поеме отбор от Китай и така ще стане най-скъпоплатеният български треньор. В неговия щаб ще влязат Цанко Цветанов и бившият треньор на ЦСКА Стамен Белчев. \"Винаги е удоволствие да се върна тук. Казахстан ми е вторият дом. Тъй като съм живял тук от пет години, има хора, близки до мен. Приятно ми е да се върна там, където съм уважаван. Може би след няколко месеца ще се видим отново\", заяви загадъчно Стоилов пред местното издание \"Вести\". През януари българският специалист напусна националния отбор на Казахстан, като прекрати договора си с федерацията по взаимно съгласие. Преди това с отбора на \"Астана\" той записа историческите четири последователни титли. Тази пролет се появиха информации, че Мъри Стоилов и екипът му са вариант за това да поемат турския гранд \"Фенербахче\", който този сезон е доста закъсал. Това евентуално може да се случи след този шампионат. \"Действително има разговори с китайски отбор. Нека не слагаме тигана преди рибата. Не е вярно, че е дошла оферта от Турция. Ще изслушаме възможностите и от лятото вероятно ще има новини\", коментират пред столичен ежедневник до щаба на Стоилов. Сподели:", "date": "2019.04.26", "title": "Мъри Стоилов загадна бъдещето си - раздвоен е между Казахстан и Китай"}
{"url": "https://pik.bg/%D0%BE%D1%82-%D1%80%D0%B0%D0%B4%D0%B0%D1%82%D0%B0-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%B7%D0%B5%D0%BB%D0%B5%D0%BD%D1%81%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D1%87%D0%B8%D0%B2%D0%BA%D0%B0%D1%82%D0%B0-%D0%BC%D1%83-%D0%B2-%D1%82%D1%83%D1%80%D1%86%D0%B8%D1%8F-news837193.html", "text": "Първият заместник-председател на Върховната Рада на Украйна Ирина Герашченко, избрана от „Блока на Петро Порошенко“, разкритикува победителя в президентските избори на Украйна Владимир Зеленски за това, че е отишъл на почивка с децата си в Турция. Тя реагира на новината в профила си във „Фейсбук“, съобщава „Газета“. Герашченко припомни какво голямо възмущение сред обществото е предизвикала преди време почивката на Петро Порошенко на Малдивите. „Надявам се, днес всички да помнят какво устроиха на Порошенко и семейството му опоменните му, когато той „посмя“, след година! без почивка за няколко дни за своя сметка да отиде на почивка“, написа Герашченко. По думите й, Порошенко е имал за последните пет години само няколко дни отпуск, а самата тя много пъти е трябвало да оставя малките си деца заради различни мероприятия. „Оказва се, че може да се умориш, да напишеш някакъв весел коментар и да заминеш с децата си“, коментира още Герашченко. По-рано Владимир Зеленски обяви в профила си във „Фейсбук“, че е заминал за два дни с децата си на почивка в Турция. Сподели:", "date": "2019.04.26", "title": "От Радата скочиха на Владимир Зеленски заради почивката му в Турция"}
{"url": "https://pik.bg/%D0%BD%D0%B5%D0%B4%D0%BE%D1%81%D1%82%D1%80%D0%BE%D0%B5%D0%BD%D0%B8%D1%8F%D1%82-%D1%85%D0%B8%D1%80%D1%83%D1%80%D0%B3%D0%B8%D1%87%D0%B5%D1%81%D0%BA%D0%B8-%D0%B1%D0%BB%D0%BE%D0%BA-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-%D0%B2%D0%B5%D1%87%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BF%D1%80%D0%BE%D0%B4%D0%B0%D0%B2%D0%B0-news837187.html", "text": "С решение на Министерски съвет недостроеният хирургически блок в Монтана може да се продава, съобщава „Конкурент“. Държавата е преобразувала собствеността от публична държавна в частна държавна и това давда възможност имотът да бъде обявен на търг. Девететажната сграда с три корпуса се намира в непосредствена близост до областната болница. Имотът е  с площ 26 501 кв. м, а сградата, която е в груб строеж, е със застроена площ от 3 151 кв. м. Правителството е възложило на Агенцията по приватизация и следприватизационен контрол да организира  публичен търг с явно наддаване за хирургическия блок. Това не е първият опит за приватизация на недостроената сграда. Агенцията по приватизация се опита да намери купувач и през 2014 година, но търгът пропадна. Строителството е започнало през 1984 година и е спряно през 1992 година. Сградата е била предназначена за хирургически блок към болницата в града. В нея е трябвало да бъдат събрани всички хирургически сектори на отделенията по хирургия, уши, нос, гърло, ортопедия, гинекология. Прилежащият терен е 100 дка. 26 от тях вече са предадени на държавната болница. В сградата, която е завършена до покрив, има 300 стаи за пациенти, лекари и апаратура. През 2014 г. оценката й бе 596 250 лв. Продава се и бившият полигон на закрития механотехникум в Монтана. Той се намира на изхода на града, в посока Берковица. Предложението е направено от областния управител Росен Белчев, а правителството преобразува собствеността в частна държавна и търгът може да се обяви. Площта на имота е  15 840 кв. м, заедно с построената в него на груб строеж едноетажна сграда с квадратура от  1 064 кв. м. Сподели:", "date": "2019.04.26", "title": "Недостроеният хирургически блок в Монтана вече може да се продава"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B5%D0%B9%D0%BC%D0%B0%D1%80-%D0%B0%D0%BA%D0%BE%D1%81%D1%82%D0%B8%D1%80%D0%B0-%D0%BD%D0%B0-%D0%B5%D1%82%D0%B8%D1%85%D0%B0%D0%B4-news837205.html", "text": "Интересът към нападателя на Пари Сен Жермен Неймар става все по-сериозен. Досега се смяташе, че той е основна трансферна цел на Реал Мадрид за лятото, но изглежда “белият балет” не е единственият клуб, който се интересува от бразилеца. Той е желан и от английския Манчестър Сити, твърди \"Тутоспорт\". Самият Неймар е харесал идеята да поеме в посока \"Етихад\". Той с удоволствие би играл под ръководството на мениджъра Хосеп Гуардиола, тъй като много харесва неговия стил на работа. Бразилецът не е много щастлив на \"Парк де Пренс\". Той е разочарован от ранното отпадане от Шампионската лига. Парижани приключиха участието си още на 1/8-финала, където бяха елиминирани от Манчестър Юнайтед. По това време Неймар лекуваше контузия и нямаше как да помогне на съотборниците си. Все още обаче не е ясно дали от ПСЖ са склонни да се разделят със звездата си. Ако се стигне до евентуален трансфер е много вероятно той отново да счупи всички рекорди, след като Неймар бе купен през 2017 година от Барселона за колосалните 222 милиона евро, акцентира \"Спортал\". Сподели:", "date": "2019.04.26", "title": "ФУТБОЛНА БОМБА: Звездата Неймар акостира на \"Етихад\"?"}
{"url": "https://pik.bg/%D0%BD%D0%B5%D0%B3%D0%BE%D0%B2%D0%BE-%D0%B2%D0%B8%D1%81%D0%BE%D0%BA%D0%BE%D0%BF%D1%80%D0%B5%D0%BE%D1%81%D0%B2%D0%B5%D1%89%D0%B5%D0%BD%D1%81%D1%82%D0%B2%D0%BE-%D1%81%D1%82%D0%B0%D1%80%D0%BE%D0%B7%D0%B0%D0%B3%D0%BE%D1%80%D1%81%D0%BA%D0%B8%D1%8F%D1%82-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%BA%D0%B8%D0%BF%D1%80%D0%B8%D0%B0%D0%BD-%D1%89%D0%B5-%D0%B4%D0%BE%D0%BD%D0%B5%D1%81%D0%B5-%D1%81%D0%B2%D0%B5%D1%89%D0%B5%D0%BD%D0%B8%D1%8F-%D0%B8-%D0%B1%D0%BB%D0%B0%D0%B3%D0%BE%D0%B4-news837203.html", "text": "На Велика събота, в изпълнение на решение на Светия синод на Българската православна църква, Негово високопреосвещенство Старозагорският митрополит Киприан ще донесе Свещения и Благодатен огън от Йерусалим, съобщи „Фокус“. Очаква се българската църковна делегация да замине за Божи гроб в ранните зори на Велика събота и да пристигне обратно в София около 19:00 -20:00 часа на същия ден. По станала вече традиция, превозът на светинята се осигурява с правителствен самолет. След пристигането си в София, огънят се съхранява в Синодния параклис до около 23:45 часа, когато с литийно шествие се донася в патриаршеската катедрала \"Св. Александър Невски\" за Пасхалното богослужение. Тази година се очаква от него да вземат за благословение и представители на съседни православни църква. Сподели:", "date": "2019.04.26", "title": "Негово високопреосвещенство Старозагорският митрополит Киприан ще донесе Свещения и Благодатен огън от Йерусалим"}
{"url": "https://pik.bg/%D0%B4%D1%80%D0%B0%D0%BC%D0%B0-%D1%81%D1%8A%D1%81-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%82%D0%B5-%D0%B6%D0%B5%D0%BB%D0%B5%D0%B7%D0%BD%D0%B8%D1%87%D0%B0%D1%80%D0%B8-news837184.html", "text": "Собственикът на Локомотив (София) Иван Василев възнамерява да прехвърли акциите на феновете. Бизнесменът и УС на клуба се обърнаха с позиция към привържениците на отбора. Босът на \"железничарите\" ги призова да представят концепция за развитие на клуба, акцентира \"Топспорт\". Ето и обръщението без редакторска намеса: \"Когато през 2015 година станах собственик на Локомотив и за миг не съм си помислял, че ще е лесно. Върнах се в клуба на живота ми, за да създадем с моите колеги Бойчо Величков, Валентин Николов, Веско Стоянов и Иво Паргов детско-юношеска школа, а не да правим първи отбор. Но любовта на феновете ми даде криле и за по-малко от 3 години направихме почти невъзможното - извървяхме трънливия път от аматьорския до професионалния футбол, а само няколко секунди ни костваха влизането в елита. На цената на много пари, нерви и напрежение спасих тима от финансовия капан и го направих финансово стабилен клуб без нито стотинка дългове. Нещо, с което не могат да се похвалят дори грандовете на българския футбол. Преди нас, Локомотив нямаше нито тренировъчна база, нито дори помощни игрища. Само оградата на стадиона струва колкото една къща. Ремонтирахме съблекалните, преведохме стадиона в нормален вид и създадохме условия за футбол. Тогава ръководство и фенове бяхме събрани в железен червено-черен юмрук. Не позволих Локомотив да легне на никого. Излизахме на терена и се биехме честно. Неслучайно се скарах с приятели и бизнес партньори, а мрачните времена от злощастното управление на Касев и Льосков останаха само лош спомен. С колегите ми заварихме школа от 80 деца, защото повечето юноши се бяха разбягали. Сега имаме 320 деца, които работят под ръководството на 13 треньори, с надеждата да създадем новите Котков и Начко Михайлов. През последните 4 години Локомотив не е получил дори една топка от държавата, а в издръжката на клуба ми помогна единствено Веско Стоянов. Това не попречи на злонамерени хора, които уж се представят за локомотивци да пускат долнопробни слухове, че съм изградил терените с пари от еврофондове, които съм откраднал. Преглътнах жестоките обиди и продължих напред. Направих го в името на Локомотив и не съжалявам. Преживях и миналогодишното падение на група побеснели привърженици, които пробваха да нахлуят в съблекалнята, след домакинската загуба от \"Струмска слава\". Чашата на търпението ми, обаче преля миналата събота, когато няколко озлобени фена атакуваха моят автомобил и този на вицепрезидента Валентин Николов. Същите тези фенове едва ли си дават сметка, че издръжката на един мач ни излиза 2500 лева, а в касата от билети влизат 4 пъти по-малко пари. Тези хора вероятно са забравили тинята, в която предишните двама собственика натикаха любимия ни клуб. И вместо подкрепа за каузата \"Локомотив\", получих жестоки хули и обиди. От всякъде чувам обвинения, че отборът няма милионен бюджет и не играе в Първа лига. Затова очаквам до 1 юни феновете да напишат концепция за управлението на клуба, която да ми предложат, за да им прехвърля акциите. Сигурен съм, че въоръжени с толкова прекрасни идеи привържениците ще съумеят да привлекат мощни спонсори, с които да осигурят финансовото благоденствие на клуба\". Сподели:", "date": "2019.04.26", "title": "Драма със столичните \"железничари\""}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D1%81%D0%BB%D0%B5%D0%B4-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-news837202.html", "text": "Шефът на полицията на Шри Ланка подаде оставка след извършените навръх Великден атентати, отнели живота на 253 души, съобщи днес президентът Маитрипала Сирисена, цитиран от Франс прес. Пуджитх Джаясундара е вторият високопоставен държавен служител, който напуска поста си заради неспособността на властите да предотвратят масовото убийство. Вчера вечерта бе отстранен най-високопоставеният чиновник в министерството на отбраната. Шриланкийският екстремист Захран Хашим е извършил самоубийственото нападение в луксозния хотел \"Шангри-ла\" в Коломбо с още едно камикадзе, съобщи още президентът. Хашим се появява във видео, публикувано от джихадистката групировка \"Ислямска държава\", поела отговорност за кървавата атака. Във видеото той води церемония по полагането на клетва за вярност от седем мъже на лидера на \"Ислямска държава\" Абу Бакр ал Багдади. Мюсюлманите в страната бяха призовани да се молят днес у дома и да не се посещават джамии или църкви, тъй като държавната служба за сигурност предупреди за опасност от атентати с коли бомби, предаде Ройтерс. Сподели:", "date": "2019.04.26", "title": "Шефът на полицията на Шри Ланка подаде оставка след атентатите"}
{"url": "https://pik.bg/%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D1%80%D1%83%D1%81%D0%B8%D1%8F-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%E2%80%9E%D0%B3%D0%B0%D0%B7%D0%BE%D0%B2%D0%B0-%D0%B2%D0%BE%D0%B9%D0%BD%D0%B0%E2%80%9C-news837206.html", "text": "Изпълнителниаят директор на НАК „Нафтогаз Украйна“ Юрий Витренко заяви, че Русия вероятно се готви за „газова война“. Това той каза в интервю за украинското издание Skrypin, цитирано от „Газета“. По думите на Витренко, Русия е увеличила транзита на газ през Украйна, като за денонощие обемът е от 100 – 11- млрд. Кубически метра. „Това може да означава, най-вероятно означава, че те се готвят  за прекъсване на транзита и искат да имат повече газ в хранилищата в Европа“, анализира Витренко. Сподели:", "date": "2019.04.26", "title": "В Украйна: Русия се готви за „газова война“"}
{"url": "https://pik.bg/%D1%87%D1%83%D0%B2%D0%B0%D1%82%D0%B5-%D0%BB%D0%B8-%D0%B4%D0%BE%D0%B1%D1%80%D0%B5-%D0%B5%D1%82%D0%BE-%D0%BA%D0%B0%D0%BA-%D1%89%D0%B5-%D0%B2%D0%B8-%D0%BF%D0%BE%D0%BC%D0%BE%D0%B3%D0%BD%D0%B5-%D0%BC%D0%B5%D0%BD%D1%82%D0%B0%D1%82%D0%B0-news837196.html", "text": "Макар че няма начин за пълно възстановяване на слуха, все пак има много видове терапии за по-добър слух. Слухови апарати, операция и кохлеарни импланти – всички те в голяма степен възстановяват слуха. Обаче някои хора се доверяват на природата. Представяме ви пет билки при загуба на слуха, които могат да подобрят здравето на ушите и да предотвратяват оглушаването. Фолиевата киселина доказано е изключително важна за здравето на ушите. Според изследване от 2010 г. с участието на 126 души на 60 години или по-възрастни загубата на слуха се свързва с ниските нива на фолиева киселина. Сушената градинска мента е ефективен начин за повишаване на приема на фолиева киселина - можете да я използвате в десерти или да я варите на хубав горещ чай. Фолиевата киселина се съдържа също и в зелените листни зеленчуци, авокадото и боба. Макар че повечето ушни инфекции, водещи до загуба на слуха, са причинени от вируси, чесънът също се бори с инфекции, причинени от бактерии. За да извлечете най-много от ползите на чесъна за здравето на ушите, купете си масло от чесън от магазин за здравословни храни. Можете директно да капвате масло от чесън в инфектираното ухо. Ако това не звучи приемливо, можете също така да ядете суров чесън и да извличате ползите му по този начин. Сподели:", "date": "2019.04.26", "title": "Чувате ли добре? Ето как ще ви помогне ментата"}
{"url": "https://pik.bg/%D0%B0%D0%BA%D0%BE-%D1%80%D0%B0%D0%B1%D0%BE%D1%82%D0%B8%D1%82%D0%B5-%D0%BD%D0%B0-%D0%B1%D1%8E%D1%80%D0%BE-%D0%BF%D1%80%D0%B0%D0%B2%D0%B5%D1%82%D0%B5-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D1%8F-%D0%BF%D0%BE%D0%BD%D0%B5-30-%D0%BC%D0%B8%D0%BD%D1%83%D1%82%D0%B8-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-news836645.html", "text": "Хората, които прекарват дълги часове зад бюро , или гледат телевизия , трябва да се упражняват над 30 минути всеки ден , за да избегнат рисковете за здравето от прекомерното заседяване, предаде ДПА, позовавайки се на австралийско изследване. Авторите му от университета на Сидни са установили, че индивидите, които прекарват в седнало положение над шест часа на ден , без да се раздвижват, са изложени на повишен риск от смърт от сърдечносъдово заболяване в сравнение с индивидите, които се упражняват един час дневно. Изследването, публикувано в изданието на Американския колеж по кардиология, е обхванало близо 150 000 души над 45-годишна възраст, наблюдавани в продължение на девет години. Авторите му отбелязват, че средностатистическият служител в Австралия прекарва над шест часа дневно в седнало положение. Прекомерното заседяване се свързва със здравословни проблеми като рак , затлъстяване , болести на сърцето , диабет и дори депресия . Сподели:", "date": "2019.04.26", "title": "Ако работите на бюро, правете упражнения поне 30 минути всеки ден"}
{"url": "https://pik.bg/%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D1%80%D0%B8-%D0%BA%D1%80%D0%B0%D0%BB%D0%B5%D1%82%D0%B5-news837189.html", "text": "Фенове на Реал (Мадрид) за пореден път изразиха недоволството си от президента на клуба Флорентино Перес. Привържениците на \"кралете\" призоваха за оставката на бизнесмена по време на мача с Хетафе, завършил 0:0. Малко преди почивката на \"Алфонсо Перес\", фенове показаха голям банер с ясното послание: \"Флорентино, ходи си!\". Охраната бързо се погрижи посланието да бъде скрито. При ремито 1:1 с Леганес преди 10 години, на подобен банер пишеше: \"Флорентино, ти си виновен!\", акцентира \"Топспорт\". Сподели:", "date": "2019.04.26", "title": "Сериозно напрежение при \"кралете\""}
{"url": "https://pik.bg/%D0%B4%D1%8A%D0%BB%D0%B3%D0%B8%D1%82%D0%B5-%D0%BC%D0%B8%D0%B3%D0%BB%D0%B8-%D0%B2%D0%B5%D1%87%D0%B5-%D0%BD%D0%B5-%D1%81%D0%B0-%D0%BC%D0%B5%D1%87%D1%82%D0%B0---%D0%B5%D0%B2%D1%82%D0%B8%D0%BD%D0%B8-%D1%82%D1%80%D0%B8%D0%BA%D0%BE%D0%B2%D0%B5-%D0%B4%D0%B0-%D1%81%D0%B5-%D1%81%D0%B4%D0%BE%D0%B1%D0%B8%D0%B5%D1%82%D0%B5-%D1%81-%D0%BD%D0%B5%D1%83%D1%81%D1%82%D0%BE%D0%B8%D0%BC-%D0%BF%D0%BE%D0%B3%D0%BB%D0%B5%D0%B4-news837201.html", "text": "Гъстите и пърхащи мигли правят погледа по-магнетичен. Разкрасяващата индустрия предлага какви ли не продукти, за да са по-плътни и омайващи – от серуми до суперспирали, увеличаващи няколко пъти обема им, както и екстеншъни и фалшиви копринени нишки. И въпреки че се получава ефектно трепкане, така истинските мигли оредяват и окъсяват. Един от най-добрите илачи за гъсти и дълги мигли е рициновото масло, тъй като съдържа витамин Е, минерали, протеини и има антибактериални свойства. Нанася се с чиста четка върху почистените очи вечер преди лягане. Процедурите с рициново масло е добре да се правят веднъж на десет дни. Страхотен заздравител са още много други естествени масла, които подхранват и овлажняват - зехтин, кокосово, бадемово, авокадово, ленено, сусамово, шипково, арганово. Необходимо е съвсем малко от маслото да се капне на памучен тампон и да се намажат миглите. Винаги са за предпочитане органични и 100% студено пресовани масла и да се нанасят няколко часа преди лягане. Друг трик за по-дълги и гъсти мигли е витамин Е, който се нанася леко с четчица. Редовното мазане с вазелин също помага за по-здрави и плътни ресници около очите. Сподели:", "date": "2019.04.26", "title": "Дългите мигли вече не са мечта - евтини трикове да се сдобиете с неустоим поглед"}
{"url": "https://pik.bg/%D0%BA%D1%80%D1%8A%D0%B2-%D0%BD%D0%B0-%D1%80%D0%B0%D0%B7%D0%BF%D0%B5%D1%82%D0%B8-%D0%BF%D0%B5%D1%82%D1%8A%D0%BA-%D0%BC%D0%BE%D1%89%D0%B5%D0%BD-%D0%B4%D0%B6%D0%B8%D0%BF-%D0%BF%D0%BE%D0%BC%D0%B5%D1%82%D0%B5-%D0%B6%D0%B5%D0%BD%D0%B0-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news837258.html", "text": "Джип помете жена в Асеновград. Инцидентът станал малко след 13 ч. навръх Разпети петък. Жената пресичала на пешеходна пътека улица \"Васил Левски\" в града, когато била връхлетяна от мощното немско возило. Ударът бил много силен, разказват очевидци и пешеходката полетяла на няколко метра. На място веднага дошла линейка, която откарала в болница обляната в кръв жена. Сподели:", "date": "2019.04.26", "title": "КРЪВ НА РАЗПЕТИ ПЕТЪК: Мощен джип помете жена в Асеновград"}
{"url": "https://pik.bg/%D0%BD%D0%B0-%D0%BC%D0%B0%D1%87%D0%B0-%D1%81-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D1%82%D1%83%D1%80%D1%86%D0%B8-%D0%BE%D0%B3%D0%BB%D0%B5%D0%B6%D0%B4%D0%B0%D1%82-%D0%B4%D0%B6%D0%BE%D0%B4%D0%B8-%D0%BB%D1%83%D0%BA%D0%BE%D0%BA%D0%B8-news837162.html", "text": "Турски клуб ще прати емисари за крилото на Лудогорец Джоди Лукоки. Става дума за Коняспор, който се намира в златната среда на класирането. Най-вероятно това ще е и причината Лукоки да излезе титуляр срещу Черно море, въпреки че в последните мачове бе предпочитан Попа. Лукоки вече бе почти пред трансфер в турското първенство преди няколко месеца, като тогава Бурса предлагаше 1.5 милиона евро, но от Лудогорец отказаха сделката. На вратата отново ще застане Пламен Илиев, който се върна при победата над Ботев с 3:0. В 7 мача той има пет сухи мрежи, пише \"Меридиан Мач\". Сподели:", "date": "2019.04.26", "title": "НА МАЧА С ЧЕРНО МОРЕ: Турци оглеждат Джоди Лукоки"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D1%80%D0%B0%D1%82-%D0%B0%D1%80%D0%B3%D0%B8%D1%80%D0%BE%D0%B2-%D1%81-6-%D1%85%D0%B8%D0%BB%D1%8F%D0%B4%D0%B8-%D0%B5%D0%B2%D1%80%D0%BE-%D0%BF%D0%B5%D0%BD%D1%81%D0%B8%D1%8F-news829607.html", "text": "С колосално висока пенсия в размер на 6 хиляди евро се е облажил единият от братя Аргирови – Светослав. Щедрата сума, равняваща се на почти 12 хиляди лева месечно, му била отпусната от норвежкия фонд, защото музикантът живее и работи в скандинавската страна вече повече от 20 години. Брат Аргиров вече се радвал на пенсията си и на старини, за каквито колегите му от родната естрада, останали да творят у нас, могат само да си мечтаят. Заради изгорелите архиви на „Концертна дирекция“ изпълнителите от неговия калибър не могат да докажат стажа си и вземат жълти стотинки. Светослав обаче е категоричен, че напълно е заслужил високата си пенсия, защото не е спирал да работи паралелно и у нас, и в чужбина нито за миг. В Норвегия Аргиров е все още действащ диригент на църковен хор и свири на орган. През уикендите забива по клубове с рок банда и така пълни с още средства семейния бюджет. „В Норвегия хонорарите са космически в сравнение с тези в България, тъй като скандинавската държава е една от най-богатите в Европа, а стандартът е изключително висок. Пенсията ме държи тук и разбира се, при първа възможност се връщам, за да се кача на сцената заедно с брат си“, каза Светльо, който още снове между двете страни. Съпругата на певеца е норвежка, която дълги години е била финансов съветник в банка, но се преквалифицирала в детска учителка с 4000 евро заплата. Двамата живеели охолно и не се лишавали от абсолютно нищо. Били горди собственици на луксозна къща с два декара двор, който разкривал невероятна гледка към защитения от ЮНЕСКО остров Вега. Имението се намирало в градче с 15 000 жители, където са се установили тъстът и тъщата на Аргиров. Синът им Кристофер пък е завършил психология в един от най-елитните университети в страната и също изкарвал луди пари в Скандинавия. Светослав Аргиров живее и работи в Норвегия от 1996 г. Заминава, след като в началото на демокрацията с брат му Благовест решават да прекратят кариерата си. Това е и краят на култовия дует „Аргирови“, който се превръща в сензация през 80-те години в България и в СССР. „Искахме да се оттеглим в най-добрите си години като „Бийтълс“, разказват братята. Благовест, който остана у нас, разчитал на финансовата подкрепа на близнака си, но в семеен план също бил щастлив, защото вече имал внук. Сподели:", "date": "2019.04.26", "title": "САМО В ПИК И \"РЕТРО\": Брат Аргиров с 6 хиляди евро пенсия"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%86%D0%B2%D0%B5%D1%82%D0%B0%D0%BD%D0%BA%D0%B0-%D1%80%D0%B8%D0%B7%D0%BE%D0%B2%D0%B0-%D0%B7%D0%B0%D1%80%D1%8F%D0%B7%D0%B0%D0%BD%D0%B0-%D0%BE%D1%82-%D0%BC%D0%BB%D0%B0%D0%B4%D0%B8%D1%8F-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-news836695.html", "text": "Цветанка Ризова преживявала тежка любовна драма. Наскоро водещата на „Лице в лице“ се разделила с последната си тръпка – 12 години по-младия от нея д-р Веселин Йолов. Инициатор на разлъката им станал той, защото му се наложило да замине в чужбина. От няколко седмици медикът се подвизава в Хърватия, където бил изпратен на служба с още негови колеги от България. Родом от Бяла Слатина, Веселин завършил Медицинския университет в столицата, а доскоро практикуваше в отделението по ортопедия и травматология към Медицинския институт на МВР. Освен това работеше за добро име и като изнасяше лекции в Академията на МВР. Заради отдадеността си в работата бил избран да замине за Хърватия, а предложението било толкова неустоимо, че и за миг не се поколебал. Макар Цветанка да се надявала Йолов да постави чувствата си към нея на първо място и да предпочете да остане до нея, след финалното му решение останала дълбоко разочарована. Все пак докторът бил едва на 41 години, професията му била пръв приоритет и тепърва искал да се доказва пред колегите си в бранша. Откакто любимият ѝ заминал, Ризова съвсем залиняла и отслабнала още повече. На прага на анорексията журналистката беше и когато се разведе с бащата на сина си – бизнесмена Анатоли Георгиев, след 20-годишен щастлив брак. В кулоарите на телевизията шушукат, че именно появата на Веселин подтикнала Цветанка да подаде молба за развод. За официалното разтрогване на брака си тв водещата не обелва и дума вероятно защото с бившия ѝ вече съпруг са се разбрали да го опази от медийни скандали. Той никога не е имал желание да присъства в публичното пространство и случаите, в които е придружавал половинката си на важни събития, са единици. Не така стояха нещата с последния ѝ любовник, когото с охота водеше по светски събития, премиери на филми, както и по столичните пиано барове, където Ризова е сред редовните клиенти и е едно от най-популярните лица на нощна София. Сподели:", "date": "2019.04.26", "title": "САМО В ПИК И \"РЕТРО\": Цветанка Ризова зарязана от младия любовник"}
{"url": "https://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%BD%D0%B0-%D0%B0%D1%85%D0%BC%D0%B5%D0%B4-%D0%BC%D1%83%D1%81%D0%B0-%D0%B7%D0%B0-%D1%80%D0%B0%D0%B4%D0%B8%D0%BA%D0%B0%D0%BB%D0%B5%D0%BD-%D0%B8%D1%81%D0%BB%D1%8F%D0%BC-news837291.html", "text": "Върховният касационен съд /ВКС/ е потвърдил присъдата на Апелативен съд - Пловдив от 1 година затвор за Ахмед Муса Ахмед по делото срещу 13-те имами за радикален ислям. Това съобщиха от Окръжната прокуратура в Пазарджик за радио \"Фокус\". Така общото наказание за Муса става 4 години, тъй като той има предишна 3-годишна условна присъда по подобни обвинения. От прокуратурата съобщиха още, че служители на съдебна охрана вече са задържали Ахмед Муса, за да бъде приведено в изпълнение наложеното му наказание и той е в пазарджишкия затвор. По делото за радикален ислям бяха обвинени 13 имами в проповядване на антидемократична идеология. Окръжният съд в Пазарджик наложи ефективна присъда само за Ахмед Муса, а на останалите бяха наложени глоби. Делото бе разгледано от Апелативен съд - Пловдив, който потвърди присъдите. Заради ефективното наказание само Муса имаше право на обжалване във ВКС. Оттам върнаха делото за преразглеждане на Апелативен съд и след повторното произнасяне на присъдата в резултат на новоназначени поредица от експертизи, сега тя е потвърдена отново и става окончателна. Сподели:", "date": "2019.04.26", "title": "ОКОНЧАТЕЛНО: Потвърдиха присъдата на Ахмед Муса за радикален ислям"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-%D0%BC%D0%BE%D1%80%D1%8F%D1%86%D0%B8%D1%82%D0%B5-%D1%88%D0%BE%D0%BA%D0%B8%D1%80%D0%B0%D1%85%D0%B0-%D0%BE%D1%80%D0%BB%D0%B8%D1%82%D0%B5-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D0%BC%D0%B5%D1%87%D1%82%D0%B0%D1%8F%D1%82-news837307.html", "text": "Черно море победи с 2:1 като домакин Лудогорец в мач от 31-ия кръг на Първа лига. Георги Илиев се разписа за варненци в 20-ата минута, след прецизно изпълнение на фаул. Григоре изравни в 34-ата минута - 1:1, а в 52-ата минута вече легендарният халф на \"моряците\" Георги Илиев вкара още веднъж в мача - 2:1 за домакините. Фамозна странична ножица на полузащитника донесе успеха на Черно море на \"Тича\". В следващия кръг \"моряците\" ще са домакини на ЦСКА, а Лудогорец ще гостува на Берое. Ситуацията в класирането пък е повече от напечена. Черно море излезе на четвъртата позиция с 1 точка преднина спрямо Ботев Пловдив и Берое. \"Канарчетата\" и заралии обаче са с по мач по-малко. \"Орлите\" пък са лидери във временната таблица като водят с 5 пункта на ЦСКА. \"Червените\" обаче са с двубой по-малко. Любопитно е, че след 2 кръга ЦСКА и Лудогорец ще спорят в София - на \"Армията\". Сподели:", "date": "2019.04.26", "title": "ДРАМА В ШАМПИОНАТА: \"Моряците\" шокираха \"орлите\", от \"Армията\" мечтаят..."}
{"url": "https://pik.bg/%D0%BD%D0%B5%D1%80%D0%B0%D0%B4%D0%B7%D1%83%D1%80%D0%B8%D1%82%D0%B5-%D1%81-%D0%B1%D0%BE%D0%BC%D0%B1%D0%B0%D1%81%D1%82%D0%B8%D1%87%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news837191.html", "text": "Шансовете на Алексис Санчес да остане в Манчестър Юнайтед и след края на сезона намаляват с всеки изминал двубой. Чилиецът не успява да впечатли с изявите си откакто акостира на \"Олд Трафорд\" и негов трансфер през лятото е все по-възможен Според информация от Острова интерес към Санчес проявяват от гранда Интер. \"Нерадзурите\" искат да се подсилят в предни позиции и идеята на изпълнителния директор Джузепе Марота е това да се случи именно с Алексис Санчес. Сподели:", "date": "2019.04.26", "title": "\"Нерадзурите\" с бомбастичен трансфер?"}
{"url": "https://pik.bg/%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%80%D0%BE%D1%81%D0%BE%D0%BD%D0%B5%D1%80%D0%B8%D1%82%D0%B5-news837192.html", "text": "Защитникът на Милан - Давиде Калабрия, ще пропусне остатъка от сезона заради контузия. Калабрия пострада към края на първото полувреме и беше заменен принудително при домакинска загуба на \"росонерите\" с 0:1 от Лацио в полуфинална среща-реванш от турнира за купата на Италия. Милан отпадна от надпреварата от общ резултат 0:1. Медицинските изследвания показаха фрактура на фибулата на левия крак на играча, акцентира \"Гол\". Сподели:", "date": "2019.04.26", "title": "Неприятна новина за \"росонерите\""}
{"url": "https://pik.bg/%D0%B0%D0%B4%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%B0%D1%89-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D1%80%D0%B0%D0%BD%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news837252.html", "text": "Поне 12 автомобила, три големи камиона и автобус са участвали в сблъсъка. Катастрофиралите коли се подпалиха и блокираха натоварена магистрала за часове. Според местни медии пожарът е повредил мост, преминаващ над аутобана, който не може да се използва преди инспекция, предаде Нова телевизия. Няколко души загинаха и най-малко 10-има бяха ранени в тежка катастрофа и пожар в Колорадо. Сподели:", "date": "2019.04.26", "title": "Адска катастрофа в САЩ, има загинали и ранени (СНИМКИ)"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0%D1%82%D0%B0-%D0%B2-%D1%81%D0%B2%D0%B8%D1%89%D0%BE%D0%B2-%D0%BE%D1%82%D0%B4%D0%B5%D0%BB%D0%B8-30-%D1%85%D0%B8%D0%BB-%D0%BB%D0%B5%D0%B2%D0%B0-%D0%B7%D0%B0-%D1%80%D0%B0%D0%B7%D0%BA%D0%BE%D0%BF%D0%BA%D0%B8-%D0%B2-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%B3%D1%80%D0%B0%D1%84-%D0%B4%D1%80%D0%B0%D0%BA%D1%83%D0%BB%D0%B0-news837153.html", "text": "Археологически разкопки на крепостта с един от най-добре запазените средновековни замъци по българските земи - замъка на свищовската крепост Калето на хълма Чуката край Дунава, започват на 15 май и ще продължат месец. Работите са изцяло финансирани от Община Свищов, която е отделила 30 000 лв. за целта, предаде \"Монитор\". Около средата на ХV в. влашкият владетел Влад Цепеш, известен като граф Дракула, повежда война с османците, преминава Дунава в посока юг и подлага крепостта на продължителна обсада. Именно тогава замъкът става негова резиденция. Сподели:", "date": "2019.04.26", "title": "Общината в Свищов отдели 30 хил. лева за разкопки в резиденцията на граф Дракула"}
{"url": "https://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BF%D0%BE%D1%81%D0%BE%D1%87%D0%B8-%D0%B2%D0%B8%D0%BD%D0%BE%D0%B2%D0%BD%D0%B8%D0%BA%D0%B0-%D0%B7%D0%B0-%E2%80%9E%D0%BA%D1%80%D0%B8%D1%82%D0%B8%D1%87%D0%BD%D0%B0%D1%82%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%E2%80%9C-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news837155.html", "text": "Севернокорейският лидер Ким Чен Ун обвини САЩ в недобросъвестност при воденето на преговорите на високо равнище в Ханой, съобщи „Франс Прес“, цитирана от „Дарик“. Агенцията се позовава на Корейската централна телеграфна агенция. Ким е направил това изявление по време на срещата си с руския президент Владимир Путин във Владивосток, която той определи като \"открита и приятелска\". Сигурността на полуострова зависи изцяло от действията на САЩ, е подчертал Ким. Според него, на състоялата се неотдавна среща между Ким и американския президент Доналд Тръмп представителите на Вашингтон са заели едностранна и враждебна позиция. \"В резултат на това ситуацията на полуострова и в региона в момента се намира в мъртва точка и дори е достигнала до опасната черта, рискувайки връщане към началната позиция\", добави Ким. Забележките на севернокорейския лидер се смятат за опит да продължи натиска над САЩ за повече гъвкавост при приемането на исканията на Пхенян за облекчаване на санкциите, в сравнение с позицията им по време на провалилата се среща в Ханой. Сподели:", "date": "2019.04.26", "title": "Ким Чен Ун посочи виновника за „критичната ситуация“ на Корейския полуостров"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-44-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%BE%D1%81%D1%82%D1%80%D0%BE%D0%B2-%D0%BA%D1%80%D0%B8%D1%82-news837255.html", "text": "Земетресение с магнитуд 4.4 по скалата на Рихтер бе регистрирано в Средиземно море, недалеч от гръцкия остров Крит, предаде БТА, цитирани от Нова телевизия. Според информацията, трусът е усетен в 12:16 часа на 183 км от курорта Мармарис (окръг Мугла, Югозападна Турция), на дълбочина 8,9 км. По първоначални данни няма ранени хора и разрушения. Сподели:", "date": "2019.04.26", "title": "Земетресение с магнитуд 4.4 по Рихтер бе регистрирано край остров Крит"}
{"url": "https://pik.bg/%D0%BE%D1%82-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D1%81-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D0%B4%D0%B2%D0%BE%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news837197.html", "text": "Халфът на Манчестър Юнайтед Пол Погба и нападателят на Челси Еден Азар са пред трансфер в Реал Мадрид. Според информация от чужбина, \"кралете\" са убедени, че през лятото ще се подсилят с асовете от Висшата лига - Погба и Азар. 26-годишният французин Пол Погба и 28-годишният белгиец Еден Азар са сред най-големите футболни звезди в момента. Ако се стигне до трансфери, то финансовите средства, които ще трябва да инвестират от \"Бернабеу\" ще са много сериозни. Сподели:", "date": "2019.04.26", "title": "От \"Бернабеу\" с грандиозен двоен трансферен удар?"}
{"url": "https://pik.bg/%D0%BA%D0%BE%D0%B9-%D1%80%D0%B0%D0%B1%D0%BE%D1%82%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%83%D0%B2%D0%B0%D0%B6%D0%B0%D0%B5%D0%BC%D0%B8-%D1%81%D1%8A%D0%BD%D0%B0%D1%80%D0%BE%D0%B4%D0%BD%D0%B8%D1%86%D0%B8-%D0%B8%D1%81%D0%BA%D0%B0%D1%82%D0%B5-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B8-%D0%BF%D0%B5%D0%BD%D1%81%D0%B8%D0%B8-%D0%BC%D0%B5%D0%B4%D0%B8%D1%86%D0%B8%D0%BD%D0%B0-%D0%B8-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5-news837230.html", "text": "Великото преселение на българите започна. Видяха се няколко почивни дни и всичко живо натовари куфарите, сложи шапките и дим да ги няма. На бензиностанциите се извика опашки, иначе горивото било \"много скъпо\". От нови по-нови коли се редят да си напълнят резервоарите и да потеглят, че Гърция чака, спа хотелите нямат търпение да поемат поредната порция \"бедни българи\". Те пък ни най-малко не се и замислят преди да слеят с цели две седмици почивка празнични дни, какво означава бездействието им... Че на кой му се работи? Около 20 лв. на месец внася средно всеки от работещи под 2 млн. българи в бюджета за здраве. Това трябва да стигне за всички 6 млн., които живеят тук. А само един преглед при лекар е 50 лв. С пенсионните отбивки е същото. За образование и пътища, да не говорим. Иначе всички искат - искат и магистрали, искат и цветенца по уличите даже, и евтин градски транспорт... В социалните мрежи не спират да се жалват от ниски доходи. Все нищо не им стига, все не им харесва. Днес същите тези хора задръстиха магистралите, границите, хотелите, къщите за гости, вилите, че даже и по съседните страни. Доходи за бензин имат, имат и за екскурзии, даже и в чужбина. Турците за главата се хванаха, че и системата на границата им блокира от толкова желаещи да си оставят в съседната нам държава парите. Защото е скучно и тъпо да се почива у нас. Къде излиза тогава сметката и кое не е вярно, става пределно ясно - не е вярно, че са ниски доходите на българина и че не живее добре. Ако беше обратното, щеше да си стои на работа и да се радва, че ще вземе двойна надница в празничния ден. За да закрепи уж изтъления портфейл. Щом не работи, значи е доволен и не му трябват тези пари. Нито пък се е загрижил, че няма кой да внася пари в бюджета за здраве, пенсии и образование. Следващият път, когато решите да се жалвате, уважаеми сънародници, помислете за това. Или когато резервирате поредната почивка по повод поредния празник или лятна ваканция. Препълнените магистрали, ресторанти и хотели говорят повече за истинското състояние на държавата от всякакви икономисти и статистици. Затова пък си помислете на 26 май, когато ще трябва да решите накъде да поеме България - да продължи по магистралния път към Европа с ГЕРБ, или да се върне по второкласния път със завои обратно към комунизма. Сподели:", "date": "2019.04.26", "title": "Кой работи в България, уважаеми сънародници? Искате магистрали, пенсии, медицина и образование, а внасяте ли в бюджета или ви е по-важно да има за СПА хотели, бензин и почивки"}
{"url": "https://pik.bg/%D1%81%D0%B0%D1%89-%D1%89%D0%B5-%D0%B8%D0%B7%D0%BF%D0%BB%D0%B0%D1%82%D1%8F%D1%82-%D0%BD%D0%B0-%D0%BA%D0%BD%D0%B4%D1%80-2-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B8%D0%B7%D0%BF%D0%B0%D0%B4%D0%BD%D0%B0%D0%BB-%D0%B2-%D0%BA%D0%BE%D0%BC%D0%B0-%D1%81%D1%82%D1%83%D0%B4%D0%B5%D0%BD%D1%82-news837163.html", "text": "Властите в КНДР са предявили към САЩ иск за изплащане на 2 млн. долара за разходи, които са били направени за лечението на настанения в болница американски студент Ото Уормбър изпадна в кома в севернокорейски затвор, а в болницата почина, съобщава The Washington Post, позовавайки се на информация от два свои независими източника. По данни на изданието, от посолството на САЩ по време на издирването на изчезналия в Северна Корея американец е подписало споразумуние за изплащането на медицинските разходи. Уточнява се, че посланикът е получил нареждане на подпише документа  лично от американския президент Доналд Тръмп. Източниците добавят, че от Министерството на финансите на САЩ са получили сметката още през 2017 година. Не се уточнява обаче, дали сметката е била платена веднага или за това плащане е било припомнено преди срещата между Доналд Тръмп и Ким Чен Ун. По-рано американският президент обвини властите в КНДР за смъртта на студента. Ото Уормбър бе осъден в Южне Корея за това, че е свалил пропаганден плакат. Той получи за деянието си присъда от 15 години лишаване от свобода. Младежът, който излезе на свобода благодарение на посредничеството на трети страни, почина малко след като се прибра в САЩ от заболяване. Сподели:", "date": "2019.04.26", "title": "САЩ ще изплатят на КНДР 2 млн. долара за лечението на изпаднал в кома студент"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%B4%D1%8F%D0%B4%D0%BE%D1%82%D0%BE-%D0%BE%D1%82-%D0%BA%D1%80%D0%B8%D0%B2%D0%B0-%D0%B1%D0%B0%D1%80%D0%B0-%D0%BF%D1%80%D0%B5%D0%B1%D0%B8%D1%82-%D0%BE%D1%82-%D0%B2%D0%BD%D1%83%D0%BA%D0%B0-%D1%81%D0%B8-%D1%81-%D0%B1%D1%83%D1%85%D0%B0%D0%BB%D0%BA%D0%B0-news837256.html", "text": "59-годишният мъж от Крива бара, който беше пребит с бухалка от внука си, е починал и досъдебното производство по случая, което беше образувано за нанасяне на тежка телесна повреда ще бъде променено в престъпление, довело до убийство, съобщи „Конкурент“. Семейната разпра се разигра около 21:00 часа вечерта на 13 април. Тогава криминално проявеният и осъждан Александър, който е на 18 години, се скарал с дядо си Любомир. При разправията внукът нанесъл два удара с дървена бухалка в областта на главата на дядо си. От побоя 59-годишният мъж изпадна в кома заради счупен череп и с кръвоизлив в мозъка. На 25 април той е починал в Университетска болница в Плевен и случаят вече е преобразуван в убийство. Младежът е стар познайник на полицията. На 20 юни миналата година той беше задържан при акция на полицията в Козлодуй, като беше установено, че е засадил и отглеждал канабис в двора на баба си и дядо си в Крива бара. Тогава бяха изкоренени 43 стръка с канабис, всеки с дължина около два метра, като беше иззет и плик с готова продукция. Иззетото количество беше с общо тегло над килограм и половина и на обща стойност 6 429 лв. Тогава все още непълнолетният Александър сключи споразумение с прокуратурата и беше осъден на пробация за срок от шест месеца. Сподели:", "date": "2019.04.26", "title": "Почина дядото от Крива бара, пребит от внука си с бухалка"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B8%D0%BA-%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D1%82%D1%8A%D1%80%D0%BD%D0%BE%D0%B2%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B3%D0%BE%D0%BD%D0%B8-%D0%BD%D0%B5%D1%83%D0%B4%D0%BE%D0%B1%D0%BD%D0%B8-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%B4%D0%BE-%D1%82%D1%83%D0%BA%D0%B0-%D0%B2%D0%B8-%D0%B1-news837188.html", "text": "Жестоки скандали продължават да тресат Великотърновския университет \"Св. св. Кирил и Методий\", научи ПИК. Ректорът изпълни заканата си и отстрани за една година от вуза двама студенти, членове на ръководството на Студентския съвет. За това съобщи единият от тях в социалната мрежа - председателят на съвета Димитър Димитров. Димитров е студент по право в четвърти курс и в редовна форма на обучение. Заедно със заместника си Иван Маринов, той е отстранен от ректора за една година от ВТУ. Наред с връчването на заповедите ректорът се мотивира, че двамата са отстранени от университета за неизпълнение на решение на министъра на образованието, на Академичния състав, за неизпълнение на заповед на ректора и на Централната избирателна комисия. Младежите са обвинени, че са допуснали груби нарушения във връзка с организацията на избора му за нов мандат, защото заради тях било осуетено провеждането на Общото събрание на университета, който трябва да избере ръководния орган на ВТУ за мандата 2019-2023. \"Малко преди да получим заповедите си за отстраняване, ректорът заяви на мен и Иван Маринов \"Момчета до тук беше играта!\" Коя игра проф. Бонджолов? Вашата игра за ректор, не съвпада с моята игра за получаване на висше образование, в която заложници ставаме аз и майка ми! Надявам се да спите спокойно затова, че отстранихте един сирак от Великотърновския университет\", коментира в социалната мрежа Димитров. \"Репресиите във ВТУ продължават! Ректорът е изключил председателя на Студентския съвет Иван Маринов и члена на ЦИК от квотата на студентите Димитър Димитров. Аз питам: Това ли е академичната независимост и етика? Кой друг ректор си е позволявал да гони от университета студенти за инакомислие? Г-н Бонджолов, в кой век ни връщате? Всички ли, които не са съгласни с Вас ще изгоните? Ако Ви е останало поне малко достойнство, ПОДАЙТЕ ОСТАВКА!\", написа във Фейсбук Михов. скандали държавата да може да упражни контрол над ректори, почувствали се феодали, въоръжени с автономия. Христо Бонджолов и анонсираха, че ще подготвят законови промени, които да позволят при подобни Сподели:", "date": "2019.04.26", "title": "СКАНДАЛ В ПИК: Ректорът на Великотърновския университет гони неудобни студенти: До тука ви беше играта (ВИДЕО/СНИМКА)"}
{"url": "https://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BD%D0%B0%D0%BF%D1%83%D1%81%D0%BD%D0%B0-%D0%B2%D0%BB%D0%B0%D0%B4%D0%B8%D0%B2%D0%BE%D1%81%D1%82%D0%BE%D0%BA-%D1%81-%D0%B1%D1%80%D0%BE%D0%BD%D0%B8%D1%80%D0%B0%D0%BD%D0%B8%D1%8F-%D1%81%D0%B8-%D0%B2%D0%BB%D0%B0%D0%BA-%D0%BF%D0%BE%D0%B4-%D0%B7%D0%B2%D1%83%D1%86%D0%B8%D1%82%D0%B5-%D0%BD%D0%B0-news837160.html", "text": "Севернокорейският лидер Ким Чен Ун приключи първата си визита в Русия тази сутрин, съобщава РИА „Новости“. Агенцията отбелязва, че под звуците на военен образцов оркестър и с почетен караул той е напуснал Владивосток с бронирания си влак. Посочва се, че във връзка с отпътуването на лидера на КНДР от Русия пред жп гарата във Владивосток е била организирана прощална церемония. На червения килим Ким Чен Ун и министърът на източното развитие на Русия Александър Козлов са излушали химните на Русия и КНДР. След двата химна лидерът на Северна Корея е влязъл в гарата под звуците на „Катюша“ в изпълнение на оркестъра, след което се е качил на бронирания си влак и е отпътувал. Сподели:", "date": "2019.04.26", "title": "Ким Чен Ун напусна Владивосток с бронирания си влак под звуците на..."}
{"url": "https://pik.bg/%D0%B3%D0%BE%D1%82%D0%B2%D0%B8-%D0%BB%D0%B8-%D1%81%D0%B5-%D1%80%D0%BE%D0%BA%D0%B0%D0%B4%D0%B0-%D0%BF%D0%B0%D0%B2%D0%B5%D0%BB-%D0%BA%D0%BE%D0%BB%D0%B5%D0%B2-%D0%BE%D0%B1%D1%8F%D1%81%D0%BD%D0%B8-%D0%BA%D0%B0%D0%BA%D1%8A%D0%B2-%D0%B5-%D0%BF%D1%80%D0%BE%D1%86%D0%B5%D0%BD%D1%82%D1%8A%D1%82-%D1%85%D1%83%D0%B1%D1%87%D0%B5%D0%B2-%D0%B4%D0%B0-%D0%BF%D0%BE%D0%B5%D0%BC%D0%B5-%D0%BB%D0%B5%D0%B2%D1%81%D0%BA%D0%B8-news837158.html", "text": "Изпълнителния директор на Левски Павел Колев коментира новата порция слухове, че Петър Хубчев ще бъде новият наставник на тима. Босът на клуба заяви, че към момента шансът това да е вярно е нулев, но призна, че в Левски никой няма гарантирано място. \"Аз нямам идея дали оставката на Хубчев е истина. Ние най-малко като клуб можем да знаем подобно нещо. Не се е провеждала среща между Дерменджиев и ръководството относо гаранции за неговото оставане. Говорим само за селекцията в момента. Старши-треньорът е наясно, че може да бъде сменен след края на сезона, както и аз, както и всеки един, защото това е Левски. Когато не си постигаш задачите и целите, които са ти поставени, винаги може да си тръгнеш\", каза Колев. \"Към днешна дата има нулев шанс Петър Хубчев да бъде треньор на Левски. Първо, аз смятам, че Хубчев е все още селекционер на националния отбор, нямам информация за обратното. Дори и да се стигне до треньорска рокада при нас, тепърва ще трябва да седнем и да я мотивираме. След това да мислим за варианти за нов треньор. В момента това не е на дневен ред. Селекцията се прави с участието на Георги Дерменджиев. Излишни спекулации са това\", допълни той. По отношение на селекцията Колев заяви, че Левски следи десетина футболисти за евентуални нови попълнения, сред които е и италианският халф Диего Фабрини от румънския Ботошани, уточнава \"Спортал\". Сподели:", "date": "2019.04.26", "title": "ГОТВИ ЛИ СЕ РОКАДА: Павел Колев обясни какъв е процентът Хубчев да поеме Левски"}
{"url": "https://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%E2%80%9E%D0%BC%D0%B8%D0%BB%D0%B5%D0%BD%D0%B8%D1%83%D0%BC%E2%80%9C-20-26-%D0%B0%D0%BF%D1%80%D0%B8%D0%BB-news837022.html", "text": "Литературната сензация „Пентамерон, или Приказка на приказките” безапелационно оглави класацията на най-продаваните книги на издателство „Милевиум” през изминалата седмица. Огромен е читателският интерес и към „Литературен гастроном. 101+ рецепти от любими книги“ – книга без аналог на българския пазар, която отваря апетит едновременно за хапване и четене. В Топ 5 традиционно присъстват „Сталин, том 2. В очакване на Хитлер (1929-1941)“, най-мащабната биография на диктатора Йосиф Сталин от проф. Стивън Коткин, както и най-новата стихосбирка на Недялко Йорданов „Сребърна любов. 125 най-нови стихотворения“. В списъка с най-търсените заглавия тази седмица се завръща историческото разследване „Цар Калоян Ромеоубиеца (1197-1207)“. 1. , Джамбатиста Базиле. „Снежанка“, „Пепеляшка“, „Хензел и Гретел“, „Спящата красавица“, „Котаракът в чизми“, „Кралят елен“ са приказки, които слушаме от деца. Ала малцина знаят, че всъщност сюжетите им не принадлежат на Братя Грим или Шарл Перо, а водят началото си от сборника „Приказка на приказките“. Съчиненията в тази книга са повлияли на всички по-късни разказвачи и сладкодумци и са навлезли в европейската култура така трайно, както поемите на Омир, „Божествена комедия“ и драмите на Шекспир. 2. , Галина Иванова. Вижте кулинарните тайни, които са ни завещали с безсмъртните си книги 80 велики писатели на всички времена - от Бокачо и Даниел Дефо та чак до любимата на малки и големи мегаписателка на 21. век Джоан Роулинг. Ястията, които те сервират на героите си, ще ви отведат на незабравима разходка през вкусовете и гастрономичните удоволствия в литературата, ще ви върнат спомена за любимите книги и със сигурност ще засилят апетита ви както за кулинарни експерименти, така и за още четене. 3. , Стивън Коткин. Вторият том на мащабното изследване обхваща периода до избухването на Великата отечествена война и германската инвазия в Русия. Това е времето на абсолютната диктатура и прословутите сталински репресии. Коткин, професор в Принстън, гордеещ се с реномето на един от най-признатите специалисти по модерна история, е събрал в уникалния си труд неизвестни документи и факти за съветския диктатор, които преобръщат установените представи. 4. , Недялко Йорданов. Поетичният том събира прекрасните рими, които събуждат твореца преди изгрев слънце всеки ден в продължение на една година. Това е втората фейсбук стихосбирка на любимия поет, в която са поместени 125 лирични шедьовъра. Прочувствените слова са написани неусетно почти на един дъх, в тях Йорданов изразява своите чувства, размисли, терзания, надежди и мечти... 5. , Веселин Игнатов. Монографията представлява задълбочен исторически портрет на най-представителния държавен глава на т.нар. Второ българско царство – цар Калоян. В книгата са представени малко известни исторически факти от живота на държавника, подредени хронологично – произход на личността му, ранните години от живота му, период на управление и смърт. Авторът разкрива също и всички спекулации около мястото, на което е погребан най-европейският български владетел. Сподели:", "date": "2019.04.26", "title": "Топ 5 на най-продаваните книги на издателство „Милениум“ (20-26 април)"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BC%D1%8A%D0%BA%D0%B0-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B5%D0%BC%D0%B8%D0%BB%D0%B8%D0%B0%D0%BD%D0%BE-%D1%81%D0%B0%D0%BB%D0%B0-%D1%81%D1%8A%D1%89%D0%BE-%D1%81%D0%B8-%D0%BE%D1%82%D0%B8%D0%B4%D0%B5-%D0%BE%D1%82-%D1%82%D0%BE%D0%B7%D0%B8-%D1%81%D0%B2%D1%8F%D1%82-news837257.html", "text": "Три месеца след самолетната катастрофа, при която загина футболистът Емилиано Сала, почина баща му Орасио Сала. 58-годишният мъж издъхна снощи след сърдечен удар в Прогресо (Санта Фе), Аржентина. Бившият шофьор на камион направи емоционални призиви да се продължи търсенето на самолета, чийто останки в крайна сметка бяха намерени. “В 5 часа тази сутрин ми се обади съпругата му, тя беше много разстроена. Докторите са били там, но когато пристигнах, вече беше починал. Той не успя да преживее загубата на сина си”, разказа кметът на Прогресо Хулио Муйер. Сподели:", "date": "2019.04.26", "title": "СТРАШНА МЪКА: Бащата на Емилиано Сала също си отиде от този свят"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BC%D0%B0%D1%80%D1%83%D0%BB%D0%B8%D1%82%D0%B5-%D1%82%D1%8A%D0%BF%D0%BA%D0%B0%D0%BD%D0%B8-%D1%81-%D0%BE%D0%BF%D0%B0%D1%81%D0%BD%D0%B8-%D0%B1%D0%B0%D0%BA%D1%82%D0%B5%D1%80%D0%B8%D0%B8-news837122.html", "text": ". В лаборатория са проверени 18 продукта, купени от няколко търговски вериги и четири общински пазара: салати, включително\"„Айсберг”, и зелен лук. Нитрати над нормата е имало в три от марулите (17%). Две от тях са купени от пазари, а една от търговска верига. Максималното измерено количество нитрати е 5 гр/кг. Това е малко над допустимото и не е сериозен риск за здравето на хората. При 16 продукта (89%) са открити колиформи. Това са пръчковидни бактерии, широко разпространени в почвите и водите. При 11 (61%) се установяват и ешерихия коли. В салатата тип \"Айсберг” не са открити бактерии. Източник на колиформите обикновено е почвата и поливната вода. Присъствието им в марулите вероятно се дължи на недостатъчното измиване. Но източник на Ешерихия коли е фекално замърсяване – от органична тор, замърсено оборудване, източник може да е персоналът или пък неправилно съхранение. Резултатът е много тревожен и показва, че пресните листни зеленчуци, независимо от обектите в които се продават, са с много висока честота на замърсяване с бактерии. Недостатъчното почистване и измиване подпомага развитието на бактериите и съответно повишава рисковете за потребителите, коментират от асоциацията. Обикновено бактерията живее в червата ни и през повечето време е безвредна. Някои подвидове, наречени щамове на Ешерихия коли обаче могат да бъдат смъртоносни. Бактерията може да предизвика гастроентерити, инфекции на уреталния тракт, мененгити при бебета, хеморагични колити, пневмония и др. Особено опасна може да бъде при малки деца и хора с компрометирана имунна система. Ешерихия коли е причина за много хранителни отравяния. Само от началото на века има няколко мащабни епидемии. Най-смъртоносната беше в Германия през 2011 когато се разболяха над 4000 човека, а 53 починаха. Причинителят беше щам Ешерихия коли O104:H4, а източник е салата от кълнове на сминдух. Само през миналата 2018 година в САЩ имаше 2 масови хранителни натравяния от Ешерихия коли, консумирана от маруля. Повечето листни зеленчуци са замърсени с нитрати и бактерии. При изследване на листни зеленчуци, продавани в България, е установено наличие на нитрати в 17%, колиформи в 89% и бактерията ешерихия коли в 61% от салатите, съобщи Асоциация \"Активни потребители”, цитирани от \"Дир.бг\" Сподели:", "date": "2019.04.26", "title": "ВНИМАНИЕ: Марулите тъпкани с опасни бактерии"}
{"url": "https://pik.bg/%D0%B5%D0%BF%D0%B8%D1%81%D0%BA%D0%BE%D0%BF-%D1%81%D0%B8%D0%BE%D0%BD%D0%B8%D0%B9-%D0%B7%D0%B0-%D1%85%D1%80%D0%B8%D1%81%D1%82%D0%BE%D0%B2%D0%BE%D1%82%D0%BE-%D0%B2%D1%8A%D0%B7%D0%BA%D1%80%D0%B5%D1%81%D0%B5%D0%BD%D0%B8%D0%B5-%D0%B8-%D0%B2%D1%8F%D1%80%D0%B0%D1%82%D0%B0-news837167.html", "text": "Разпети петък е денят, в който е разпнат Божият син Исус Христос, за да стане изкупителна жертва за греховете на човечеството. На този ден от Страстната седмица постът в Православната църква е особено строг – тогава нито се яде, нито се пие дори вода. „Днес е може би най-тъжният ден от гледна точка на православното богословие, но заедно с това и един от най-тържествените и един от дните, в който се влага много надежда и много очакване – каза пред сутрешния блок на БТВ eпископ Сионий, игумен на Бачковския и Троянския манастир. - След Разпети петък идва славното Христово Възкресение. Ако този ден за всички нас е ден за духовен размисъл и най-вече за покаяние и съпреживяване на страданията на Христос, то центърът и идеята на целия пост и на този ден е идващият утрешния ден ден на тържество, ден на Христово Възкресение. Всеки според своите сили може да съпреживее тези страдания, но за да преживее страданията и да иска да ги преживее, трябва да вярва във Възкресението и да го очаква“. Той отбеляза, че народът ни е бил много духовно и църковно ощетен във времето, но по думите му храмовете у нас постепенно се изпълват с хора отново. „Виждаме, че хората, които остават на литургията, са все повече млади хора и деца. Храмовете постепенно се изпълват с хора, което е най-голямото богатство на една църква – Божият народ. Разбира се, темповете не са бързи, но пък и духовните поражения бяха много големи”, изтъкна той. Проповедта трябва да се обърне много силно към хората, убеден е епископ Сионий. Според него, в България хората имат доверие към духовенството си. „Храмовете винаги са пълни с хора, особено в неделя, особено на празници. Хората идват в църквите, което значи, че имат доверие към Църквата”, отбеляза той. По думите му негативните моменти винаги са съпътствали живота на Църквата, но никога не са оставяли трайни следи. Българското правителство много помогна за живота на Църквата, подчерта още епископ Сионий. Десетки храмове и манастири се обновиха, каза още игуменът на Бачковския и Троянския манастир. Сподели:", "date": "2019.04.26", "title": "Епископ Сионий за Христовото Възкресение и вярата"}
{"url": "https://pik.bg/%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%BA%D1%80%D0%B5%D0%BC%D0%B8%D1%80%D0%B0%D0%BD%D0%B0-%D0%BA%D0%BE%D1%82%D0%BA%D0%B0-%D0%B2-%D0%BA%D0%BE%D1%81%D0%BC%D0%BE%D1%81%D0%B0-news837161.html", "text": "Пикачу, много обичан котарак, умира през януари 2019 г. след дълга, но \"храбра битка\" с котешкия диабет,  разказва стопанинът му. Сега семейството на стопаните му ще почете паметта на животното, като изпрати пепелта му в орбита около Земята. Стив Мънт е собственикът на Пикачу. Дотолкова обичал котарака си, че го кремирал и запазил праха му. А сега кремираният домашен любимец ще бъде изстрелян в Космоса, за да остане във вечността. И да стане първата кремирана котка в Космоса. Прахът на Пикачу ще бъде изпратен в Космоса под формата на пратка, прикрепена към сателит в рамките на следващите 18 месеца. Семейството използва услугите на базираната в Тексас компания \"Селестис\", която предлага достъпни мемориални полети за кремираните останки на животни и хора. \"Вече подписах договора и наскоро платих изцяло за услугата\", каза Мънт, който пусна страница за набиране на средства за осъществяване на мечтата си да изпрати праха на починалия верен котешки приятел в околоземна орбита. Въпреки че Мънт е успял да събере малко повече от 1600 долара от общата сума от 5 000 чрез кампанията за набиране на средства, той решава да изтегли оставащите средства от спестяванията си, за да осигури на Пикачу пътешествието към звездите. \"Въпреки че продължавам да приемам дарения от хора, които искат да бъдат част от тази почит, набирането на средства не е основна цел за мен. Мечтата ми се сбъдва, независимо от всичко\", обясни Мънт. Собственикът посочи, че е избрал да изпрати приятеля си в Космоса, защото \"Пикачу е герой и аз го почитам като такъв.\" Пикачу ще бъде първата кремирана котка, която ще бъде изпратена в Космоса от компанията, откакто тя започва предоставянето на услугата през 2014 г. До момента \"Селестис\" е транспортирала към звездите останките на две кучета. \"Исках Пикачу да бъде първи. За да продължи с мисията си на игрив изследовател и да покаже на света, че котката е също толкова достоен за специална почит домашен любимец като кучето\", каза Мънт. Сподели:", "date": "2019.04.26", "title": "Изпращат кремирана котка в Космоса"}
{"url": "https://pik.bg/%D0%BD%D0%BE%D0%B2%D0%B0%D1%82%D0%BE%D1%80%D0%BA%D0%B0-%D0%B8%D0%B2%D0%B0%D0%BD%D0%B0-%D0%B1%D0%BE%D1%8F%D0%B4%D0%B8%D1%81%D0%B2%D0%B0-%D1%8F%D0%B9%D1%86%D0%B0%D1%82%D0%B0-%D1%81-%D0%BF%D1%8F%D0%BD%D0%B0-%D0%B7%D0%B0-%D0%B1%D1%80%D1%8A%D1%81%D0%BD%D0%B5%D0%BD%D0%B5-news837147.html", "text": "Страстната седмица е към края си и домакините в цялата страна са в трескава подготовка за Великден. Една от тях е и певицата на народа Ивана, която тази година ще заложи на нестандартна техника при боядисването на яйцата - ще използва мъжка пяна за бръснене. \"Различни яйца правя всяка година. Тази година съм решила да са в по-нежни цветове. Най-вероятно в бледи тонове. Днес видях една простичка, но красива рецепта. В мъжка пяна за бръснене се слагат различни цветове от боята, слага се свареното яйце вътре и става много красиво в нежни тонове. Но трябва да е бяло яйце\", разказа пред \"Монитор\" изпълнителката на \"Едно Обичам те\". Всяка година Ивана се настройва да боядисва яйцата в четвъртък, но по стечение на обстоятелствата й се налага да го прави в събота и то в голяма компания. \"Събираме се с дъщеря ми, майка ми, приятелката ми, Стояна... Всички се цапаме до ушите. Става голямо забавление. Първото яйце винаги е червено, спазвам традицията с кръстчето на челото на всеки, след което сменям веднага старото яйце пред иконата на Света Богородица и поставям новото\", допълни с усмивка тя. За Ивана е много важна и празничната трапеза, затова всяка година измисля някоя авторска рецепта. В полунощ на събота срещу неделя пък звездата винаги ходи на църква. Сподели:", "date": "2019.04.26", "title": "НОВАТОРКА: Ивана боядисва яйцата с... пяна за бръснене"}
{"url": "https://pik.bg/%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE%D0%BC%D0%BE%D1%80%D1%81%D0%BA%D0%B0%D1%82%D0%B0-%D0%B4%D0%B8%D0%B5%D1%82%D0%B0-%D0%B7%D0%B0%D1%81%D0%B8%D1%89%D0%B0-%D0%BF%D0%BE-%D0%B1%D1%8A%D1%80%D0%B7%D0%BE-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B0%D1%82%D0%B0-news836931.html", "text": "Учени от университета Уейк Форест в Северна Каролина установиха, че средиземноморската диета намалява по-бързо апетита в сравнение със западната, съобщи сайтът MedicalXpress. Средиземноморската диета ни позволява да се справим с преяждането и да поддържаме нормално телесно тегло, както и да предотвратим свързани с напредването на възрастта здравословни проблеми, като стеатоза на черния дроб и диабет. Специалистите извършили експеримент с различни от човека примати - женски екземпляри от вида макаци крабоеди. В разстояние на 38 месеца - еквивалента на 9 години при хората, маймуните били разделени на две групи. Макаците крабоеди приемали белтъчини и мазнини с животински произход в съответствие със западната диета или с растителен произход, както при средиземноморската диета. Съблюдавалите средиземноморската диета маймуни предпочели да не изяждат цялата храна. Останалите макаци крабоеди консумирали повече, отколкото е необходимо, и натрупали телесно тегло. Освен това 2,5 години по-късно западната диета предизвикала инсулинова резистентност и стеатоза на черния дроб. Те са свързани с риск от преждевременна смърт. Здравословната дажба намалила нивото на триглицеридите, които са своеобразен маркер за затлъстяване. Средиземноморската диета включва голяма консумация на зеленчуци, плодове, орехи, бобови култури, зехтин, риба, както и умерена консумация на вино, а почти изключва продуктите, съдържащи наситени мазнини, като мляко, червено месо. Сподели:", "date": "2019.04.26", "title": "Средиземноморската диета засища по-бързо от западната"}
{"url": "https://pik.bg/%D1%86%D1%80%D1%83-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D1%80%D0%BE%D1%84%D0%B8%D0%BB-%D0%B2-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-news837301.html", "text": "Американското централно разузнавателно управление (ЦРУ) има профил на социалната мрежа на Инстаграм, съобщава БГНЕС. Профилът е създаден и проверен в четвъртък, а на първата публикувана снимка се вижда бюрото на един от служителите, на което има перука, часовник, печат, документи и книги. Само за 24 часа ЦРУ има 26 400 последователи, но агенцията все още не следи никого в тази социална мрежа. Освен Инстаграм, ЦРУ също има профил в Туитър и Фейсбук. Говорителката на ЦРУ Челси Робинсън заяви, че присъединяването към Instagram е друг начин, по който да се споделят истории и да се набират млади талантливи американци, които да работят за агенцията. „Този профил ще позволи да се надникне в агенцията, но не можем да качваме селфита от тайни локации. Радваме се, че ще събудим любопитството на потребителите на Инстаграм и на глобалната мисия на ЦРУ”, каза Робинсън. Сподели:", "date": "2019.04.26", "title": "ЦРУ си направи профил в Инстаграм"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B6%D0%B5%D0%BD%D0%B0-%D0%B8%D0%B7%D0%B4%D1%8A%D1%85%D0%BD%D0%B0-%D1%81%D0%BB%D0%B8%D0%B7%D0%B0%D0%B9%D0%BA%D0%B8-%D0%BE%D1%82-%D1%81%D0%B0%D0%BC%D0%BE%D0%BB%D0%B5%D1%82-news836976.html", "text": "Жителка на Липецк почина на излизане от самолет, който кацнал на московското летище Внуково. Починалата жена била 55-годишна. Жената загубила съзнание, преди още да стъпи на подвижната стълбичка и издъхнала преди пристигането на спешните медици, съобщава РИА Новости. По предварителна информация, причина за смъртта на пътничката станала сърдечна недостатъчност. Обстоятелствата около инцидента се изясняват. Сподели:", "date": "2019.04.26", "title": "ТРАГЕДИЯ: Жена издъхна, слизайки от самолет"}
{"url": "https://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D1%81%D0%BF%D0%B8%D1%80%D0%B0-%D1%82%D1%80%D0%B0%D0%BD%D0%B7%D0%B8%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8-%D0%BF%D0%B5%D1%82%D1%80%D0%BE%D0%BB-%D0%BF%D0%BE-%D1%82%D1%80%D1%8A%D0%B1%D0%BE%D0%BF%D1%80%D0%BE%D0%B2%D0%BE%D0%B4%D0%B0-%E2%80%9E%D0%B4%D1%80%D1%83%D0%B6%D0%B1%D0%B0%E2%80%9C-news837124.html", "text": "Украйна преустанови транзита на руски петрол по тръбопровода „Дружба“, предаде РИА Новости. Украински представители заявиха, че са принудени да вземат това решение, ръководейки се от споразумението за предоставяне на услуги по транспортиране на петрол през територията на Украйна. В съобщението на украинската страна се казва, че качеството на петрола не отговаря на необходимите показатели. Отбелязва се, че материалните загуби ще бъдат прехвърлени на страната, която „не е изпълнила своите задължения“. За решението на Украйна влияние е оказал и отказа на Словакия да транспортира петрол от Русия, тъй като по тази причина украинския оператор не може да достави петрол до Словакия. Сподели:", "date": "2019.04.26", "title": "Украйна спира транзита на руски петрол по тръбопровода „Дружба“"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%81%D0%B0%D0%BC%D0%BE-%D0%B5%D0%B4%D0%B8%D0%BD-%D1%80%D0%B0%D0%B1%D0%BE%D1%82%D0%B5%D0%BD-%D0%B4%D0%B5%D0%BD-%D0%BE%D1%81%D1%82%D0%B0%D0%B2%D0%B0-%D1%81%D0%BB%D0%B5%D0%B4-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B7%D0%B0-%D0%BF%D0%BE%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%B4%D0%B0%D0%BD%D1%8A%D1%87%D0%BD%D0%B8-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D0%B8-news837127.html", "text": "Само един работен ден след Великден остава за подаване на декларациите за физическите лица и плащането на данъка върху доходите, напомнят от НАП, цитирани от БТВ. Заради започващите великденски празници крайният срок изтича на 30 април, като от приходната агенция очакват повече от 50 000 формуляра в следващите дни. Запазва се тенденцията повече от половината данъчни декларации за доходите на физическите лица да са подадени по интернет. 5 календарни дни преди края на кампанията в приходната агенция са получени малко над 450 хиляди формуляра. Също до края на април се декларират авансовите данъци за първото тримесечие на 2019 г., най-често от  упражняващи свободни професии, земеделци и наемодатели. Сподели:", "date": "2019.04.26", "title": "Важно: Само един работен ден остава след Великден за подаване на данъчни декларации"}
{"url": "https://pik.bg/%D1%84%D0%B5%D1%80%D0%BC%D0%B0-%E2%80%9E%D0%BF%D0%BE%D0%BD%D0%B8%D0%BA%D0%BD%D0%B0%E2%80%9C-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-%D0%BD%D1%8F%D0%BC%D0%B0-%D0%BA%D0%BE%D0%B9-%D0%B4%D0%B0-%D1%81%D0%BF%D1%80%D0%B5-%D1%81%D0%BA%D0%BE%D1%82%D0%BE%D0%B2%D1%8A%D0%B4%D1%86%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B0-news837123.html", "text": "Незаконна ферма „поникна“ в покрайнините на Враца, но институциите не могат да озаптят тайнствените животновъди да не отглеждат добичета все едно живеят в прерията, а не в европейски град, съобщава „Конкуриент“. Жители на града подадоха сигнал, че на ул. „Вратица“ някой незаконно е построил бараки и кошара, в които отглежда кози и коне. Присъствието на конски каруци е ежедневие. Не е ясно кой живее на адреса удариха на камък. Съседите също не знаят, макар да подхвърлят плахо, че там преди няколко месеца са се самонастанили роми Екоотдела на Община Враца е известен за ситуацията, като проверка установи, че имотът не е в пределите на града и следователно не е проблем на местната власт. Вероятно държавата трябва да се занимае с проблема, казаха експерти от местната управа. Така и не стана ясно кой би се самосезирал – служители на горското ли, ПП „Врачански балкан“ ли, или представителите на министерството на земеделието, горите и храните. Най-вероятно е на никого да не му направи впечатление, че на изхода на Враца се отглеждат животни, които отделят много мръсотия и неприятна миризма. И всичкото това се случва в края на града, който се опитва да привлече туристи от цял свят. Сподели:", "date": "2019.04.26", "title": "Ферма „поникна“ край Враца, няма кой да спре скотовъдците (СНИМКА)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D0%B6%D1%82%D0%B5-%D0%BF%D0%BE%D1%80%D0%B0%D1%81%D0%BD%D0%B0%D0%BB%D0%B8%D1%8F-%D0%B2%D0%BD%D1%83%D0%BA-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news836688.html", "text": "Първородният внук на Бойко Борисов продължава да бъде звезда в интернет, въпреки че дядо му в последната една година е пестелив на техни общи снимки. Малкият Бойко е вече пораснало момче и отскоро се радва на чисто нова прическа, видя „Ретро“. 3-годишният наследник на премиера се е разделил с бебешките си къдрици и вече е късо подстриган като млад джентълмен. До втория си рожден ден внукът на Борисов бе с дълга чуплива коса, но по негово желание и с одобрението на мама Венета променили стайлинга му. Въпреки това приликата с дядо му, когато е бил невръстно дете, продължава да съществува и да поразява пенсионерите в Банкя, пред чиито очи е израснал министър-председателят. На 31 януари тази година Бойко-младши отпразнува своя трети рожден ден. Голямата промяна в ежедневието му е появата на неговото по-малко братче Иван, което през идния юли ще навърши 1 годинка. Премиерът все още не е запознал официално многохилядните си последователи в социалните мрежи с внук №2, но и него обгрижвал със същата обич и внимание. Бойко-младши никак не ревнувал от присъствието на бебето у дома, а тъкмо обратното – чувствал се горд батко и нямал търпение братчето му да порасне, за да играят заедно. Сега в детските забавления му партнирали майка му Венета, баща му Иван и братовчедите му – близнаците Красимир и Борис – внуци на сестрата на лидера на ГЕРБ – д-р Красимира Иванова. Най-любими обаче си оставали игрите с дядо му, с когото заедно тренирали, играели футбол и карти. Бойко-младши се увличал и по технологиите и работел по-добре от всеки възрастен със смартфоните и таблетите. По това в семейството на премиера предричали, че го очаква светло бъдеще в точните науки. Още с раждането му пък астролозите изчислиха, че според датата, на която се появи, би могъл да намери реализация в сферата на науката, политиката, медиите, астрономията, космическите изследвания и телекомуникациите. Сподели:", "date": "2019.04.26", "title": "САМО В ПИК И \"РЕТРО\": Вижте порасналия внук на Борисов! (УНИКАЛНА СНИМКА)"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D0%B5-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D1%83-%D0%BD%D0%B0%D1%81---%D0%BE%D0%B3%D1%80%D0%BE%D0%BC%D0%BD%D0%B8-%D1%82%D0%B0%D0%BF%D0%B8-%D0%BD%D0%B0-%D1%85%D0%B5%D0%BC%D1%83%D1%81-%D0%B8-%D1%81%D1%82-news837267.html", "text": "Продължава да е затруднено движението по автомагистрала „Хемус“ в участъка 28 - 30 км в посока Варна. Това съобщиха от ОДМВР - София. Голяма колона от автомобили се е образувала на автомагистрала „Хемус“ в района на тунел „Витиня“ в посока Варна. Движението през последния час бележи значително увеличение. По възможност шофьорите трябва да ползват обходен маршрут. На автомагистрала „Тракия“ движението се осъществява нормално. Интензивен е трафикът на българо-турската и българо-румънската граница. Това съобщиха от ГД „Гранична полиция“. Информацията за трафика на граничните пунктове е към 15.00 часа. На българо-турската граница трафикът е интензивен на изход за леки и товарни автомобили. На българо-румънската трафикът е интензивен на вход за леки автомобили. На българо-сръбската, българо-гръцката и на границата със Северна Македония трафикът е нормален на всички гранични контролно-пропускателни пунктове. Километрични колони от автомобили се образуват на АМ „Струма“ в посока Благоевград, преди пътен възел „Бараково“, както и на главен път Е-79 на изхода на Благоевград, предава радио „Фокус“ - Пирин. Движението по основните пътни направления в областта в посока Гърция е изключително натоварено. На много места се образуват колони от автомобили. Сред тях са и пътен възел „Симитли\" и Кресненското дефиле. Полицейското присъствие в областта е засилено, като на различни места са позиционирани полицейски патрули, които следят за спазване на Правилника за движение по пътищата и осъществяват организация, с която се цели да не се допуска образуването на задръствания в първия от поредицата почивни дни. В дефилето служители на „Пътна полиция“ регулират трафика при необходимост. Възможно е струпване на автомобили и в района на прохода Предел. Сподели:", "date": "2019.04.26", "title": "ОТ ПОСЛЕДНИТЕ МИНУТИ: Ето каква е ситуацията по пътищата у нас - огромни тапи на \"Хемус\" и \"Струма\" (СНИМКИ)"}
{"url": "https://pik.bg/%D0%B8%D0%BC%D0%B0-%D0%BB%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D1%82%D0%BE%D1%88%D0%B5%D0%B2%D0%BE-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B7%D0%B0%D0%BC%D1%8A%D1%80%D1%81%D0%B5%D0%BD%D0%B0%D1%82%D0%B0-%D0%B2%D0%BE%D0%B4%D0%B0-news837185.html", "text": "Към момента няма нищо притеснително. Прави се профилактика на водопреносната системата в квартал „Пастир“ и ще се вземат поредни проби. Това коментира пред радио „Фокус-Варна“ кметът на Генерал Тошево Валентин Димитров. По думите му, вчера около 14:00 часа кметският наместник, пускайки водата в кметството, което се намира почти в центъра на квартала, е установил, че водата се пени и има силна миризма. \"Веднага е уведомено местното ВиК дружество, което е изолирало водопреносната мрежа на Генерал Тошево – разясни Валентин Димитров. -  Започнало е източване на системата, взети са проби, предупредено е населението да не ползва никаква вода. И в момента се прави прочистване на системата. Вземат се поредни проби, населението е уведомено още веднъж тази сутрин. Осигурена е водоноска, която всеки момент ще снабди жителите на квартала с питейна вода“. По думите му към момента няма повод за паника и няма пострадали хора. Един мъж е бил прегледан в спешния център, но по-късно е бил освободен.  Той е жител на квартала и е отишъл на преглед заради лек обрив по ръцете. Човекът няма други оплаквания към момента. „Има съмнения за източника на замърсяване на водата, но не искам да ги коментирам – уточнява кметът на Генерал Тошево. - Нека разследващите органи да установят. Все пак разследването е за замърсяване на водата по водопреносната мрежа. Всички държавни институции и местната власт са тук. Нека хората да бъдат спокойни. Водоподаването ще бъде възстановено веднага след като излязат резултатите от микробиологията“. По думите му веднага след почивните дни трябва да станат ясни резултатите от пробите, които ще се изследват в лабораторията в Регионалната здравна инспекция във Варна. Сподели:", "date": "2019.04.26", "title": "ИМА ЛИ ОПАСНОСТ: Кметът на Генерал Тошево с първи коментар за замърсената вода"}
{"url": "https://pik.bg/%D0%BF%D1%80%D0%B8%D0%BD%D1%86-%D1%83%D0%B8%D0%BB%D1%8F%D0%BC-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BE%D1%86%D0%B5%D0%BB%D0%B5%D0%BB%D0%B8-%D1%81%D0%BB%D0%B5%D0%B4-%D1%83%D0%B6%D0%B0%D1%81%D0%B0-%D0%B2-%D0%BA%D1%80%D0%B0%D0%B9%D1%81%D1%82%D1%87%D1%8A%D1%80%D1%87-news837129.html", "text": "Принц Уилям се срещна с оцелели при извършеното на 15 март нападение срещу джамии в новозеландския град Крайстчърч и приветства забележителната реакция на новозеландците след трагедията, предадоха световни агенции. Около 160 души се събраха в джамията Ал Нур, за да се срещнат с внука на кралица Елизабет Втора, която официално е държавен глава на Нова Зеландия. Шест седмици след убийството на 50 вярващи мюсюлмани, извършено от австралиец, принцът заяви, че застава на страната на новозеландците, жителите на Крайстчърч и мюсюлманите. Тази проява на насилие \"имаше за цел да промени Нова Зеландия, но вие показахте в траура на нацията дълбочината на вашата съпричастност, състрадание, топлота и обич\", заяви принцът при пристигането си в джамията. \"Показахте как трябва да отвърнем на омразата - с обич\", подчерта принц Уилям. \"Искам да ви изразя своята благодарност за това, което научихте света през последните седмици\", добави той. Сподели:", "date": "2019.04.26", "title": "Принц Уилям се срещна с оцелели след ужаса в Крайстчърч"}
{"url": "https://pik.bg/%D0%BA%D0%B8%D1%82%D0%B0%D0%B9-%D0%BE%D1%82%D1%81%D0%BB%D0%B0%D0%B1%D0%B2%D0%B0-%D0%BF%D1%80%D0%B5%D1%87%D0%BA%D0%B8%D1%82%D0%B5-%D0%B7%D0%B0-%D0%B2%D0%BD%D0%BE%D1%81-%D0%BD%D0%B0-%D1%81%D1%82%D0%BE%D0%BA%D0%B8-%D0%B8-%D1%83%D1%81%D0%BB%D1%83%D0%B3%D0%B8-news837126.html", "text": "Китай ще понижи тарифите и ще отстрани различни пречки, с цел да бъде увеличен обема на вноса на различни стоки, заяви китайският държавен глава Си Дзинпин, в изявление пред международния форум „Един пояс, един път“, предаде РИА Новости. „Имайки най-бързо растящата средна класа в света, Китай притежава огромен потенциал за увеличение на потреблението. За да удовлетворим постоянно нарастващото потребителско търсене ние ще понижим различни тарифи и ще отстраним някои бариери. Ние ще отваряме китайския пазар за качествени стоки от целия свят“, заяви Си Дзинпин. Той подчерта, че Китай е едновременно и световна фабрика, и световен пазар. „Ние ще увеличим още повече обема на внос на стоки и услуги“, заяви китайският държавен глава. Вторият форум „Един пояс, един път“ се провежда в Пекин, в периода 25-27 април. Във форума вземат участие 37 държавни и правителствени ръководители. Сподели:", "date": "2019.04.26", "title": "Китай отслабва пречките за внос на стоки и услуги"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2%D0%B4%D0%B8%D0%B3%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BF%D0%B5%D0%BD%D1%81%D0%B8%D1%8F-news837194.html", "text": "Промяната се прави, тъй като със същия процент от тази дата ще се актуализират размерите на всички пенсии, отпуснати до 31-ви декември 2018 година От 1-ви юли социалната пенсия за старост ще се повиши с 5,7 процента и ще стане 132 лв. и 74 ст. месечно. Предложението е на правителството. Сподели:", "date": "2019.04.26", "title": "Правителството вдига социалната пенсия"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%BE---%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B1%D1%81%D0%BF-%D0%B8%D0%B7%D0%B1%D1%8F%D0%B3%D0%B0-%D1%81%D0%BB%D0%B5%D0%B4-%D1%80%D0%B0%D0%B7%D0%BA%D1%80-news837177.html", "text": "Корнелия Нинова се скри мистериозно. Вече близо седмица соцлидерката не се появява никъде и по информация на ПИК отказва всякакви участия в телевизии, както и на събития на столетницата из страната във връзка с предизборната кампания. Няма я на пресконференции, няма я на срещи с избиратели, няма я дори в социалните мрежи. Последната й изява там е от Цветница, но после потъна вдън земя след разкритията на ПИК за имотните афери на нейната фаворитка за евролистата Елена Йончева. Нинова видно предпочита да си спести неудобните въпроси и обяснения за далаверите на сложената лично от нея в парламента и листата бивша журналистка. Иначе трябва да отговори как е избрала за водач на листата на БСП човек с толкова афери, знаела ли е за тях и как ще поеме отговорност за загубата на изборите, начело с обвинен в пране на пари в особено големи размери. Как най-вече ще обясни приземяването на Елена Йончева в БСП първо като депутат от гражданската квота, а днес като водач на евролистата при положение, че е тясно свързана с адвокатите на КТБ и именно с тях е купували декарите земи край Панчарево. Тези въпроси задават не само обикновените избиратели на левицата, но и членовете на партията, които са потресени от узурпирането й от хора с подобно минало. Всички тези горещи въпроси парят под краката на Нинова и вероятно няма отговор, след като самата Елена Йончева не може да отговори членоразделно за всички съмнителни имотни афери около нея и връзките й с банкера беглец Цветан Василев. Според социалисти, Нинова не се появявала тези дни и на \"Позитано\" 20 и изчаквала с надежда бурята да утихне. Самата тя осъзнавала колко тежък удар в нокаут са нанесли далаверите на Йончева на партията и предстоящото участие в евровота. Затова вместо да дава обяснения и да поема отговорност, соцлидерката е предпочела да се скрие. Подобно поведение обаче ярко контрастира с подадените куп оставки от страна на основния конкурент - ГЕРБ, което социолозите категорично заявиха, че ще донесе огромен негатив на червените. Сподели:", "date": "2019.04.26", "title": "ЕКСКЛУЗИВНО В ПИК: Корнелия Нинова изчезна мистериозно - лидерката на БСП избяга след разкритията за аферите на Елена Йончева"}
{"url": "https://pik.bg/%D0%BA%D1%80%D0%B8%D0%B7%D0%B0-%D0%B7%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B2%D0%BD%D0%B0%D1%81%D1%8F%D0%BC%D0%B5-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-news837128.html", "text": "Улесняване на процедурите за наемане на строителни работници от трети страни предлагат от Камарата на строителите в България (КСБ) и по този начин да се преодолее недостига на кадри в отрасъла. Според председателя на камарата Илиян Терзиев, недостигът им у нас е от години, защото нашите работници бягат на Запад за по-високи заплати. По думите му България е с най-ниска часова ставка от 3,16 евро в цяла Европа за строителния сектор. „Руснаците са с 10 евро, чехите - с 15, а в Швейцария стига и до 56 евро на час. В Румъния минималната заплата в сектора е 750 евро. За това нашите ходят в Германия, където също и има дефицит на строители, защото много се строи“, добави той. От КСБ годишно обучават по около 5000 души. Според представителите на камарата режимът на трудовите визи продължава да се нуждае от облекчаване, а възможностите за привличане на работници са страните с българска диаспора като Северна Македония, Украйна и Молдова. „Една от причините за ниското заплащане е и сивият сектор, от което губи и хазната. За това искахме всички строителни поръчки, а не само тези до 100 квадрата, да се изпълняват от фирми, записани в регистъра. В Германия не е възможно да извикаш техник да оправни контактите в къщи или покрива, ако не е от регистрирана фирма“, смята Терзиев. Българските строителни предприемачи са притеснени и дали ще намерят работници за големите проекти у нас, които трябва да бъдат завършени до края на програмния период. Те се надяват бързо да започне изпълнението им, защото срокове са много кратки, а трябва да мисли и за внос на работници. В тази връзка Благой Козарев от УС на КСБ, припомни, че предстои изпълнението на 190 големи поръчки по ОП „Околна среда“ за 350 строителни обекта за над 1,2 млрд. лева. „Искаше ни се тези проекти поне преди година или шест месеца по-рано да се случат, но пак се получава струпването им в края на програмния период“, коментира Козарев. Той отбеляза, че доста от компаниите са с намалени ресурси, имали са и престой. От строителната камара отчетоха, че вече са започнали да приемат заявления за вписване в регистъра с електронен подпис. От там очакват промените в ЗУТ за площта разрешена за нерегистрирани фирми да увеличи интереса за вписване на повече фирми. За момента броят им е 5205. Освен в заплащането, родното строителство е на опашката по дигитализация. Според Любомир Качамаков председател на КСБ-София у нас системата BIM (Building Information Modelling) се ползва много малко. По думите му основно се прилага в проектирането, но не и в останалите етапи на строително-инвестиционния процес. „Тя дава възможност инвеститорите във всеки момент да имат пълна информация за състоянието на реализация на проекта, включително и на вложените до момента средства, а не да чакат в края на месеца отчетите“, обясни той и добави, че BIM масово се използва във Великобритания, страните от Скандинавия, Холандия и бързо навлиза в Германия. Качамаков поясни, че софтуерът на системата струва между 5000 и 15 000 лв. на година, но тези разходи се възвръщат много бързо. Сподели:", "date": "2019.04.26", "title": "КРИЗА ЗА РАБОТНИЦИ: Внасяме строители от чужбина"}
{"url": "https://pik.bg/%D0%BA%D0%BE%D0%B9-%D1%89%D0%B5-%D1%80%D0%B0%D0%B1%D0%BE%D1%82%D0%B8-90-000-%D1%81%D0%BB%D0%B8%D0%B2%D0%B0%D1%82-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B8-%D0%B3%D0%B5%D1%80%D0%B3%D1%8C%D0%BE%D0%B2%D0%B4%D0%B5%D0%BD-news837195.html", "text": "300 000 българи ще прекарат Великден с колеги, защото се налага да работят на празника. С всяка изминала година работещите по празниците се увеличават. Едни от най-големите групи, които се трудят по Великден, са заетите в туризма. 90 000 пък ще слеят празниците вероятно с отпуск. Хората, които си издействат само три дни почивка от шефа, ще спечелят 10 дни рахат. Това ще стане, ако си вземат отпуск на 30 април, вторник, както на 1 и 2 май (четвъртък и петък). Възможността за по-дълга почивка зависи и от професиите. Хората, чието занимание позволява да вършат работата си, без да стоят в офиса, могат да се трудят и от разстояние. Юристи, архитекти, инженери, компютърни специалисти са сред тези, които си позволяват повече дни ваканция по празниците. Сподели:", "date": "2019.04.26", "title": "КОЙ ЩЕ РАБОТИ? 90 000 сливат Великден и Гергьовден"}
{"url": "https://pik.bg/33-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%83%D0%B6%D0%B0%D1%81%D0%B0-%D0%B2-%D1%87%D0%B5%D1%80%D0%BD%D0%BE%D0%B1%D0%B8%D0%BB-news837133.html", "text": "Точно в 1.23 ч. след полунощ на 26 април 1986 г. избухва взрив в четвърти енергоблок на атомната централа „Ленин“. Това е най-тежката авария в историята на ядрената енергетика. Тя предизвиква облак от радиоактивни отпадъци, който преминава над части от СССР, Източна Европа и Скандинавия. Обширни райони в Украйна, Беларус и Русия са замърсени, а около 200 000 души са евакуирани от родните си места. Близо 60% от радиоактивните отпадъци падат на територията на Беларус. Инцидентът повдига въпроса за безопасността на съветската ядрена енергетика, като за известно време забавя развитието ѝ. Сподели:", "date": "2019.04.26", "title": "33 години от ужаса в Чернобил"}
{"url": "https://pik.bg/%D0%BD%D0%B0%D1%81%D0%B0%D0%BC-%D0%BD%D0%B0%D1%80%D0%BE%D0%B4%D0%B5-%D1%88%D0%B5%D0%B4%D1%8C%D0%BE%D0%B2%D1%80%D0%B8-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%BD%D0%B0-%D1%87%D0%B5%D1%80%D0%BD%D0%B8%D1%8F-%D0%BF%D0%B5%D1%82%D1%8A%D0%BA-%D0%B2-%D0%BA%D0%BD%D0%B8%D0%B6%D0%B0%D1%80%D0%BD%D0%B8%D1%86%D0%B0-%D0%BC%D0%B8%D0%BB%D0%B5%D0%BD%D0%B8%D1%83%D0%BC---%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8-%D0%BD%D0%B0%D0%BC%D0%B0%D0%BB-news836617.html", "text": "С невероятен интерес на читатели от София и гости на столицата стартира уникалният Черен Петък в книжарница \"Милениум\" на столичната улица \"Шишман\" 18, зад опашката на Коня. В чест на Великден в четвъртък, петък и в събота стотици заглавия се продават с брутални отстъпки - от 20% до над 70%. Не пропускайте да намерите своето любимо четиво от богатия афиш на „Милениум“ с предложения за читатели на всяка възраст и с всякакъв вкус. Сред най-търсените заглавия, които можете да си купите изгодно, са най-новата литературна сензация, която няма аналог на пазара у нас – „Литературен гастроном. 101+ рецепти от любими произведения“, както и хитовият сборник с оригиналните версии на класически приказки - „Пентамерон, или Приказка на приказките“ от Джамбатиста Базиле. С голяма отстъпка само в книжарница „Милениум” ще откриете двата тома от мащабната биография на Сталин от проф. Стивън Коткин – „Сталин. Пътят към властта (1878-1928)“ и „Сталин. В очакване на Хитлер (1929-1941)“; всички книги с поезията на обичания от поколения поет Недялко Йорданов; сензационните четива „Енциклопедия на серийните убийци“, „Енциклопедия на шпионите“ и „Енциклопедия на отровите“, поредиците „История на войните“ и „Философия за всеки“. За любителите на романи има предложения от всякакъв жанр – страховитите трилъри „Колекционерът“ от Дот Хъчисън („Градината на пеперудите“, „Майските рози“ и „Лятото на ангелите“), „Игра на непознати“ от Питър Гадол, „Точно пред очите ти“ от Джак Джордан и др.; романите на Ема Донахю – „Стая“ и „Чудото“; женските четива от класическата поредица „Под знака на любовта“... Неустоими изкушения за малките читатели са детските книги от поредицата на Бевърли Клиъри за Рамона и нейните приятели, както и тийнейджърските заглавия от поредицата „Маговетри“ на Татяна Леванова, романите на Мелина Маркета „Спасяването на Франческа“ и „Добри дни, лоши дни“, забраняваното четиво „Съкровището от Зеленото езеро“ от Луис Сакър, както и много други интригуващи творби, с които си струва да попълните домашната си библиотека. Сподели:", "date": "2019.04.26", "title": "Насам, народе! Шедьоври за Великден на Черния Петък в книжарница \"Милениум\" - невероятни намаления от 20% до 70%"}
{"url": "https://pik.bg/%D0%BD%D0%BE%D0%B2%D0%BE-20-%D0%B1%D0%B5%D0%BB%D0%B8%D0%BD%D0%B0%D1%82%D0%B0-%D0%BB%D0%B5%D0%BA%D1%83%D0%B2%D0%B0-%D0%B2%D1%81%D0%B8%D1%87%D0%BA%D0%BE-news836984.html", "text": "Белината лекува всичко, дори аутизъм и рак, такива листовки са се появили в Израел, предаде местна медия. Полицията в близкоизточната държава обяви, че е арестувала няколко членове на сектата Genesis II Church of Health and Healing (Второто Битие - Църква на здравето и изцерението). Те са разпространявали печатните материали, в които се е твърдяло, че разтвор на широко използвания за домакински цели препарат е почти панацея и е помогнал на 95% от пилите го хора да се възстановят. \"Тази вълшебна смес лекува всичко - от простуда до ракови заболявания и аутизъм!\", са твърдели сектантите. \"Второто Битие\" е била създадена в Невада от бившия златотърсач Джим Хамбъл през 2012 г. Той на няколко пъти попадал в полезрението на правосъдието заради мошеничество и продажба на опасни за човешкото здраве продукти. Мъжът не е сядал на подсъдимата скамейка, защото е избягал в Мексико, съобщи в. \"Аарец\". Сподели:", "date": "2019.04.26", "title": "НОВО 20: Белината лекува всичко!"}
{"url": "https://pik.bg/%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%B8-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0--news837204.html", "text": "\"Тук всяка партия от \"Обединени патриоти\" се явява с нейни лица и нейна програма. Другите партии не са с такава голяма избирателна маса като нас. Водачите на и АТАКА са къде, къде по-млади и не са с толкова богат житейски и професионален като мен. Имаме шанс да ги победим\", добави лидерът на . Валери Симеонов коментира и скандала \" \". \"Ако не беше тази кампания с апартаменти и имоти, щеше да бъде друга кампания. В България, всички избори се съпътствани от такива кампании, което не дава възможност на кандидатите да изложат своето виждане и да аргументират своята програма. Сблъсъкът остава на един план. Това е сблъсък между жълти медии и рейтинг на едно име или една партия.\", каза той. \"Разделението между \"Обединени патриоти\" е за участието на изборите за Европейски парламент. Коалицията продължава да работи, къде по-добре, къде по-зле\", така коментира разделението на патриотите за предстоящите Европейски избори, лидерът на партия и водач на листата \"Обединени патриоти за Валери Симеонов\", Валери Симеонов, съобщиха от пресцентъра на партията. ВМРО опит НФСБ Апартаментгейт компроматни повърхностен Сподели:", "date": "2019.04.26", "title": "ПРЕДИЗБОРНИ СТРАСТИ: Валери Симеонов с горещ коментар за компроматната война и бъдещето на патриотите"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BF%D0%BE%D1%81%D1%80%D0%B5%D1%89%D0%B0-%D1%81%D0%B8-%D0%B4%D0%B7%D0%B8%D0%BD%D0%BF%D0%B8%D0%BD-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news837131.html", "text": "Американският президент Доналд Тръмп съобщи, че скоро ще се срещне с китайския си колега в Белия дом, съобщава БТА, като цитира Франс прес. В момента се очаква подновяване на двустранните търговски преговори в Пекин. Тръмп от седмици говори за бъдеща среща с китайския президент, но досега не е споменавал дата. От началото на годината САЩ и Китай преговарят за широкообхватно търговско споразумение, което трябва да сложи край на започнатата от Тръмп търговска война. Наложените от президента на САЩ ограничения върху китайския внос целят Пекин да прекратят нелоялни практики, според Вашингтон, отбелязва Франс прес. Сподели:", "date": "2019.04.26", "title": "Тръмп посреща Си Дзинпин в Белия дом"}
{"url": "https://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%81%D1%82%D0%B0%D0%BD%D0%B0-%D0%BF%D0%BE%D1%87%D0%B5%D1%82%D0%B5%D0%BD-%D0%B4%D0%BE%D0%BA%D1%82%D0%BE%D1%80-%D0%BD%D0%B0-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B0-%D1%86%D0%B8%D0%BD%D1%85%D1%83%D0%B0-news837130.html", "text": "Президентът на Русия Владимир Путин стана почетен доктор на университета Цинхуа, съобщава РИА „Новости“. Според информацията, церемонията се е провела в хотел в Пекин. „За мен е огромна чест да получа званието почетен доктор на един от водещите университети на Китай, който влиза в „Топ 10“ на най-добрите университети в света“, отбеляза Путин. Уточнява се, че решението за това Путин да получи това звание е било взето от Ректорския съвет на университета. Официалният документ бе връчен на Путин от ректора на висшето учебно заведение Ци Юн. Сподели:", "date": "2019.04.26", "title": "Владимир Путин стана почетен доктор на университета Цинхуа"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D1%80%D0%B1-%D0%B4%D0%B0-%D1%83%D0%B4%D0%B0%D1%80%D0%B8-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D1%87%D0%B5%D0%BB%D0%BD%D0%BE-news836705.html", "text": "Да, ние вече живеем в дигиталната епоха. Всички са в социалните мрежи, почти всички вече пазаруват онлайн, баби говорят с внуците си по скайп, тригодишни деца играят игри на таблети. 5G мрежата ще направи мобилния интернет инстантен, чрез „интернет на нещата“ ще можем да управляваме всички системи и уреди у нас през менюто на телефона си, автономните коли ще станат масови. Цифровизацията и дигитализацията ще видоизменят живота ни с темпове и мащаби, които все още не могат да бъдат осъзнати. И това вече се случва. Общините изграждат Wi-Fi мрежи с европейски пари, трасета за оптични кабели се изграждат под път и над път, страната ни е покрита с цифрова мрежа за разпространение на телевизия и радио и България е световен лидер във всички класации за най-бърз и качествен интернет. Секторът на доставката на интернет у нас е максимално дерегулиран и свободен да се развива в условията на тежка конкуренция между доставчиците, от което печелят и потребителите, и бизнесът. В същото време обаче има един огромен проблем: Това НЕ може да е тема на предизборна кампания. Особено в този момент. Особено в окото на бурята с апартаментите. Особено при този градус на политическите страсти и при тази безгранична склонност на партии и политици смело да се хвърлят в замерянето с кал. Говорите за цифрофизация? Ааа, значи не казвате за имотите и парите? Говорите за цифровизация? Че мен какво ме касае, като пред нас е разкопано? Говорите за цифровизация? Пенсията ми е триста лева, какво дигитално общество? Забиването в стерилните европейски и дигитални теми изглежда като бягство. Пасивно бягство от дебат, от сблъсък, от обяснения, от честен разговор с гражданите. Бягство от реалните проблеми, от слабостите, от темите, по които е нужна най-много работа в европарламента. И то не защото тези теми не са важни, а защото просто не са припознати за такива от избирателите. В такива ситуации пътищата са два: Да се обидите на хората или да говорите с тях. И тай като да се обидите на хората, защото някак си не прегарят от ентусиазъм да си говорят за цифрово общество, блокчейн, европейски суперкомпютър или изкуствен интелект, остава вторият вариант. Аналоговият. Да си говорите с гражданите лице в лице. ГЕРБ трябва аналогово, просто и разбираемо да обясни на хората основните си задачи и мисии в европарламента. Да разкаже с какво европейските политики ще помогнат за подобряването на живота на гражданите. Да покаже какво е свършено, но и да признае какво още има да се върши. Да удари корупцията челно, а не да се оправдава заради полакомили се единици. Да вкара темата с правосъдието на челно място в програмата си, ако иска да привлича инвестиции и да гарантира устойчива бизнес среда. Да пречупва всяка отделна политика през призмата на доходите и да разкаже на прост език на българите с какво всяко отделно действие ще допринесе за подобряването на стандарта им на живот. И доколкото, по примера на кънките на лед, това е задължителната програма, много по-важна става волната. Тази на емоциите. На политическите послания, на емоционалния заряд, на енергията и на силните идеи. След понесения тежък удар от „Апартаментгейт“, отчетен коректно от социолозите, ГЕРБ трябва спешно да се политизира. Защото ударът ще е насочен основно в паралела ГЕРБ-БСП, че всички са маскари и че между големите партии у нас практически няма разлика. Което още повече се допълва от национализма на бившата седесарка Корнелия Нинова и битката ѝ с европейското политическо семейство на левицата – ПЕС. Струпването на десни и леви в центристкия популизъм на ЕП и ЕК от последните години доведе именно до това – размиване на разликите ляво-дясно, сливането на партиите в една обща безлична каша на естаблишмънта и статуквото и загърбването на идеологиите в преследване на някакви конкретни икономически или чиновнически интереси. Поради което манифестът на ЕНП отпреди няколко дни, чийто официален превод на български чакаме всеки момент, е светъл лъч и изключително добра опора за развиване на политическата кампания на ГЕРБ, след като експертната такава вече беше представена. ЕНП се завръща към десните си корени, време е и ГЕРБ да направи същото. При християнските ценности и съхраняването на културния облик на Европа. При индивида като антипод на левичарския и мултикултурен колективизъм. При семейството като основна градивна единица на обществото, където в здрава семейна среда да се възпитават образовани и свободни граждани на Европа. При дерегулациите и възстановяването на максимално свободен пазар и максимално свободно движение на хора, стоки и капитали – базов фундамент, върху който е изграден днешният ЕС. При политиките за намаляване на публичните разходи и ниски данъци, които да оставят максимума от изработеното от хората в собствените им джобове, а не в бездънните ями на чиновническата некадърност. Политизирай се или умри. Това е положението. Експертните теми са сиви, досадни и с нулев политически сексапил. Ефектът от постоянното им повтаряне е обратен – хората остават с усещането, че нищо истински важно не им е казано. Те имат своето важно място в работата на евродепутатите впоследствие и е много важно хората, които изпращаме в европарламента, да има своите знания и експертиза. Във всяка една сфера, колкото и да ни е чужда и скучна. Само че за да работят по тези теми, депутатите първо трябва да бъдат избрани. А с експертни послания това просто няма да се случи. Защото говорим за политика, а не за олимпиада по математика. Сподели:", "date": "2019.04.26", "title": "Георги Харизанов с ексклузивен коментар за ПИК и \"РЕТРО\": ГЕРБ да удари корупцията челно!"}
{"url": "https://pik.bg/%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0%D1%82%D0%B0-%D0%BD%D0%B5-%D0%BB%D1%8A%D0%B6%D0%B5-%D0%B8%D0%B7%D1%8F%D0%B6%D0%B4%D0%B0%D0%BC%D0%B5-%D0%BF%D0%BE-35-%D0%BA%D0%B3-%D1%88%D0%BE%D0%BA%D0%BE%D0%BB%D0%B0%D0%B4-%D0%B3%D0%BE%D0%B4%D0%B8%D1%88%D0%BD%D0%BE-news836898.html", "text": "Това прави дневна консумация на човек у нас около 20-50 грама, докато в ЕС се изчислява между 30 и 90 грама средно за европейците. Всеки европеец е консумирал средно по около 10 кг шоколад годишно, което е близо три пъти повече от средното ниво у нас, отчита Евростат. Пазарът на шоколад у нас възлиза на около 350 млн. лева годишно, а всеки пети консуматор на сладкото изкушение се намира в столицата. Дамите у нас на възраст 20-40 години са сред най-страстните любители на шоколадовите изделия. Броят на най-търсените марки шоколад у нас се ограничава до 5-6 вида, като те са насочени предимно към средния ценови клас и се произвеждат от 2 или 3 международни компании, специализирани в шоколадовия бизнес. Според експерти сравнително слабото производство на шоколад у нас от малки частни фирми се ограничава както поради сравнително ниската консумация на този продукт у нас, така и поради дефицита на суровината какао, като този проблем засяга и производството на шоколад и в световен мащаб. През 2017 г. Европейският съюз е произвел около 4 милиона тона шоколад на стойност 18,3 милиарда евро. Сред държавите-членки Германия произвежда най-много шоколад - 1,3 милиона тона, или 32 процента от общото производство на шоколад в общността, следвана от Италия /0,7 милиона тона или 18 процента/, Франция и Холандия /и двете по 0,4 милиона тона или 9 на сто от общото производство в ЕС/. Следват: Великобритания - 0,3 млн. тона или 7 на сто от общото производство, Белгия - 0,3 млн. тона, или 6 на сто, Полша - 0,2 млн. тона, или 5 на сто, и Испания - 0,1 милиона тона или 4 на сто от общото производство на шоколад в ЕС. Тези осем държави-членки на ЕС са произвели над 90 процента от общото производство на шоколад в общността през 2017 г., отчита статистиката. Данните не включват производството на шоколад, използван за промишлени цели, уточнява анализът. Годишно всеки европеец е консумирал по около 10 кг шоколад, а оборотът от продажбите на сладкото изкушение варира между 18-20 млрд. евро, според Евростат. Българите консумират около 25 тона шоколад годишно, което прави по около 3,5 кг на човек у нас, показват данни на Евростат за производството и консумацията на шоколад в страните на ЕС през 2017 г. Германия е лидер в производството на шоколад Сподели:", "date": "2019.04.26", "title": "СТАТИСТИКАТА НЕ ЛЪЖЕ: Изяждаме по 3,5 кг шоколад годишно"}
{"url": "https://pik.bg/%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B0%D1%82%D0%B0-%D1%82%D1%80%D0%B0%D0%BF%D0%B5%D0%B7%D0%B0-%D1%81%D0%B5-%D0%B3%D0%BE%D1%82%D0%B2%D0%B8-%D1%81-%D0%BB%D1%8E%D0%B1%D0%BE%D0%B2---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B4%D0%B0-%D1%81%D0%BB%D0%BE%D0%B6%D0%B8%D0%BC-%D0%BD%D0%B0-%D0%BC%D0%B0%D1%81%D0%B0%D1%82%D0%B0-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-news740266.html", "text": "Наближава Великден, един от най-светлите християнски празници. Традициите повеляват на трапезата да присъстват боядисани яйца и козунак, но да видим какво още трябва да сложим на празничната маса. Освен че е християнски празник, Великден е и кулинарен празник. На този ден се ходи на гости на роднини и семейството празнува с обилно хранене. Трапезата е богата и красиво украсена. Козунакът и боядисаните яйца задължително присъстват, защото червените яйца символизират кръвта на Исус, а козунакът – неговото тяло. Всичко на този празник трябва да е приготвено с много любов и внимание. Домакинята трябва да се постарае да приготви вкусни ястия и красива украса. Неотменна част от трапезата са великденските обредни хлябове. Те най-често се приготвят в съботата преди големия празник. Формата им е различна – кръгли, елипсовидни или продълговати, а повърхността им е богато украсена с кръстове, растителни символи, стафиди, великденски яйца. Най-разпространеното месо на Великден е агнешкото. Това се свързва с факта, че в деня на Възкресението на Исус в жертва е било пренесено агне. Все пак е възможно да има и печено прасенце или свинско месо, приготвено по друг начин или заешко. Зелените салати са много предпочитани в комбинация с агнешкото. Тъй като сега е пролетта, на пазара има изобилие от такива салати. Можете да приготвите всякакви вариации на зелена салата и да я украсите, за да бъде наслада за очите и сетивата. За десерт се правят сладки с различни форми и цветни декорации, както и различни сладкиши. Украсата също играе важна роля в този празник. Отрупайте трапезата с вкусни блюда, но се погрижете да има и свежа и красива украса. Сложете боядисани яйца в декоративни гнезденца. Те са символ на дома и семейството. Красиво ще се получи, ако направите съчетание от зайчета, яйца, пролетни цветя е зелени върбови клонки. Можете да сложите и само букет от пролетни цветя, защото те са красиви и свежи и ще придадат много настроение и цвят по време на празника. Свежите цветя символизират възраждането на природата. Когато хората се срещнат на Великден трябва да се поздравяват с „Христос Воскресе” и съответно от другата страна отговорът е „Воистина Воскресе” Сподели:", "date": "2019.04.26", "title": "Великденската трапеза се готви с любов - ето какво да сложим на масата за празника"}
{"url": "https://pik.bg/%D0%BE%D1%82%D0%BF%D1%83%D1%81%D0%BA%D0%B0%D1%82-34-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D0%B1%D0%B5%D0%B4%D1%81%D1%82%D0%B2%D0%B8%D1%8F-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-news837030.html", "text": "Област Смолян получава общо 3,4 млн. лв. за преодоляване на последици от бедствия, съобщи пресслужбата на Областната администрация. Финансирането е одобрено с постановление на Министерски съвет. Средствата са за възстановяване на последиците от бедствени ситуации през 2018 г. и януари 2019 г. На областния управител на Смолян се отпускат 248 хил.лв. за почистване на коритото на река Върбица, за разплащане на извършени аварийно-възстановителни дейности около бедственото положение през януари 2019 и за изготвяне на работни проекти за превантивни дейности. Най-голям трансфер e предвиден за община Смолян - близо 1,5 млн.лв. Средствата са предназначени за възстановяване на щети от януарското бедствие в селата Широка лъка, Еленска, Момчиловци, както и в областния град. Допълнително финансиране се предоставя и на общините Баните, Девин, Доспат, Златоград, Мадан, Неделино, Рудозем и Чепеларе. Сподели:", "date": "2019.04.26", "title": "Отпускат 3,4 млн. лева за бедствия в Родопите"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BB%D0%B5%D0%BA%D0%B0%D1%80%D0%B8-%D0%BD%D0%B0-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-%D0%B7%D0%B0-%D0%B8%D0%B7%D0%B2%D1%8A%D1%80%D1%88%D0%B2%D0%B0%D0%BD%D0%B5-%D0%BD%D0%B0-%D0%B1%D0%B5%D0%BB%D0%BE%D0%B4%D1%80%D0%BE%D0%B1%D0%BD%D0%B8-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B0%D1%86%D0%B8%D0%B8-news837016.html", "text": "Български лекари ще бъдат обучавани в Медицинския университет във Виена за извършване на белодробни трансплантации и посттрансплантационно наблюдение на пациенти, съобщават от Министерство на здравеопазването, съобщи БНР. Обучението ще се извърши между 6-и и 10-и май. Това е първото обучение, договорено с подписаното в края на януари 2019 г. споразумение за обучение на лекари между България и Австрия по линия на Евротрансплант. Към момента в страната ни не са извършвани белодробни трансплантации и липсват специалисти и специално обучение. Българският екип се състои от четирима специалисти от ВМА и от Университетска болница \"Св. Екатерина\". В рамките на споразумението са договорени две дългосрочни шестмесечни обучения на два български екипа, което е предпоставка за провеждане на дейности по белодробна трансплантация в България. Договорено е също така екип трансплантолози от клиниката във Виена да окаже необходимото експертно съдействие при провеждане на първите трансплантации на бял дроб у нас. Очакванията са те да се случат през 2021 година. Сподели:", "date": "2019.04.26", "title": "Български лекари на обучение във Виена за извършване на белодробни трансплантации"}
{"url": "https://pik.bg/%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D0%B4%D1%83%D0%BD%D0%B0%D0%B2-%D1%81%D0%BF%D0%B0%D0%B4%D0%B0-news836920.html", "text": "Водният стоеж на реката е 287 см, а температурата  на водата - 14.3 градуса. С 11 см се е понижило нивото на река Дунав при Свищов за изминалото денонощие. Това съобщиха от Хидрометеорологична станция - Свищов. Сподели:", "date": "2019.04.26", "title": "Нивото на Дунав спада"}
{"url": "https://pik.bg/%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D1%89%D0%B5-%D0%BE%D1%82%D1%81%D0%BB%D1%83%D0%B6%D0%B8-%D0%BE%D0%BF%D0%B5%D0%BB%D0%BE-%D1%85%D1%80%D0%B8%D1%81%D1%82%D0%BE%D0%B2%D0%BE-%D0%B7%D0%B0-%D1%80%D0%B0%D0%B7%D0%BF%D0%B5%D1%82%D0%B8-%D0%BF%D0%B5%D1%82%D1%8A%D0%BA-news837125.html", "text": "От 18.00 часа в катедралата патриарх Неофит, който е и Софийски митрополит, ще отслужи опело Христово. На днешния Велики или Разпети петък от 8.00 часа в митрополитската катедрала \"Св. Неделя\" в София ще бъде отслужено богослужението, наречено Царските часове. Сподели:", "date": "2019.04.26", "title": "Патриарх Неофит ще отслужи опело Христово за Разпети петък"}
{"url": "https://pik.bg/%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B8%D1%82%D0%B5-%D0%BF%D1%80%D0%B0%D0%B2%D1%8F%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news836951.html", "text": "пресслужбата на ЕП. Денят на Европа 2019 ще бъде отбелязан на 9 и 10 май с „Фестивал на светлините“ в Европейската столица на културата за 2019 г. Пловдив. Начален час - 21.30 ч., съобщават от В годината на европейските избори множество арт инсталации ще пречупят вечно актуалната тема за правото ни на избор през античната история и богатото световно културно наследство, като преплетат минало и настояще. Организатори са Бюрото на Европейския парламент, Представителството на Европейската комисия в България и общинска фондация „Пловдив 2019“. Медиен партньор е Българската национална телевизия. Престижният „Фестивал на светлините“ гостува за първи път в България През 2019 г. Денят на Европа, 9 май, ще бъде отбелязан с гостуването на първия в България „Фестивал на светлините“. Негов домакин ще бъде Европейската столица на културата за 2019 г. Пловдив. На 9 и 10 май от 21.30 ч. жителите и гостите на града ще могат да видят как някои от най-красивите фасади в центъра на града „оживяват“ под цветните светлини на завладяващо 3D мапинг шоу и пет светлинни инсталации. В месеца на европейските избори на 26 май честването на Деня да Европа ще бъде именно в подкрепа на едно от изконните права на човека – да избира. Шестте арт проекции ще пречупят вечно актуалната тема през античната история на „Града на седемте тепета“ и богатото световно културно наследство, като преплетат минало и настояще. 3D филм на тема „Заедно избираме нашето бъдеще“ ще бъде прожектиран върху емблематична сграда в центъра на Пловдив (на площад „Стефан Стамболов“) и ще бъде съпроводен със серия от статични арт проекции в центъра на града, на сградата на Община Пловдив, светлинни инсталации в Цар Симеоновата градина, около водната каскада по стълбите на ул. „Ангел Букурещлиев“ (известни като „стълбите на Каменица“) и Античния стадион на Филипопол. През 2017 и 2018 г. Денят на Европа бе отбелязан в София с мащабни 3D мапинг спектакли на фасадите на Националната художествена галерия (бившия Царски дворец) и на Министерския съвет в София. Инсталациите за празничното събитие ще бъдат разработени съвместно с българското MP-Studio, носител на множество европейски награди за осветяване на знакови сгради в Европа и по света. Достъпът до спектакъла и инсталациите ще бъде свободен. За да могат всички желаещи да станат част от празника, 3D филмът ще бъде излъчен няколко пъти в двете вечери. Шоуто ще може да бъде гледано на живо от 21.30 ч. на 9 май на интернет страницата на Европейския парламент в България www.europarl.bg, както и във Facebook чрез Facebook Live. Денят на Европа е празник на Европейския съюз, на единството и мира на стария континент. Отбелязва се на датата, когато френският външен министър Робер Шуман прочита историческата декларация за обединение в Европа. На 9 май 1950 г., 5 години след края на Втората световна война, той призовава за обединяване на френските и западногерманските ресурси и промишленост за производство на въглища и стомана, за да се избегнат бъдещи военни конфликти. „Декларацията на Шуман“ е в основата на Европейската общност за въглища и стомана, предшественик на днешния ЕС. Робер Шуман предлага да се създаде наднационална европейска институция, която да отговаря за управлението на отрасъла. Страните, към които той се обръща, доскоро са участвали в унищожителен военен конфликт помежду си. На този ден се поставя началото на обединение на държавите в Европа и поддържането на мирни отношения на Стария континент. „Декларацията на Шуман“ се счита за основата на днешна обединена Европа, за началото на поетия път към общност на споделени ценности и общи интереси. През 1985 г. ръководителите на страните от Европейския съюз на заседание в Милано решават 9 май да бъде честван като Ден на Европа. Оттогава до днес 9 май символизира стремежа към единство, мир и просперитет в Европа. В България Денят на Европа е обявен за отбелязване с Постановление № 54 на Министерския съвет от 29 март 2005 г. „Фестивал на светлините“ Престижният „Фестивал на светлините“ (festival-of-lights.de/en/) гостува за първи път в България по покана на Европейския парламент, Европейската комисия в България и Фондация „Пловдив 2019“ като част от програмата на Пловдив за Европейска столица на културата. За 15-годишната си история фестивалът превръща едни от най-популярните исторически забележителности, паметници, улици и площади в някои от най-големите световни столици, в огромни светлинни инсталации. Сподели:", "date": "2019.04.26", "title": "Фестивал на светлините правят в Пловдив за деня на Европа"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BB%D0%B5%D1%82%D0%BD%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD---%D1%82%D0%B5%D1%80%D0%B5%D0%BC%D0%BE%D0%BC%D0%B5%D1%82%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-28-%D0%B3%D1%80%D0%B0%D0%B4%D1%83%D1%81%D0%B0-%D0%BD%D0%BE-%D0%B2-news837108.html", "text": "Днес ще преобладава слънчево време, след обяд над Западна и Централна България ще се развие купеста и купесто-дъждовна облачност. На места в планинските райони ще превали краткотраен дъжд, придружен с гръмотевици. Ще духа слаб до умерен югоизточен вятър. Повишението на температурите ще продължи и максималните ще са между 23° и 28°, по-ниски по Черноморието - 15° - 17°. Атмосферното налягане бавно ще се понижава и към края на деня ще бъде малко по-ниско от средното за април. Това съобщи за Агенция „Фокус” дежурният синоптик Красимир Стоев от Националния институт по метеорология и хидрология (НИМХ). Над Черноморието ще бъде предимно слънчево. В сутрешните часове на места с ниска облачност и намалена видимост. Ще духа до умерен югоизточен вятър. Максимални температури на въздуха: 15° - 17°. Температурата на морската вода е 12° - 14°. Вълнението на морето ще бъде 2 бала. Над планините преобладава слънчево време, след обяд над масивите в Западна и Централна България ще се развива купеста и купесто-дъждовна облачност. На места ще превали краткотраен дъжд, придружен с гръмотевици. Ще духа слаб югозападен, по билата до умерен западен вятър. Максимална температура на височина 1200 метра около 17°, на 2000 метра - около 10°. В събота все още ще бъде с високи температури, но в следобедните часове над западната половина от страната, а през нощта срещу неделя и на изток, ще се развива купеста и купесто-дъждовна облачност. Ще има краткотрайни, на места интензивни валежи, придружени с гръмотевици и временно усилване на вятъра; възможни са и градушки. Над Източна България през по-голямата част от деня ще преобладава слънчево време. В неделя вятърът ще се обърне от северозапад и ще се усили. Ще има променлива облачност, без съществени валежи. Дневните температури слабо ще се понижат. В понеделник вятърът отново ще бъде южен; облачността ще е променлива, на отделни места с незначителни краткотрайни превалявания. Сподели:", "date": "2019.04.26", "title": "ПРАЗНИЧНА ПРОГНОЗА! Летни температури за Великден - теремометрите скачат до 28 градуса, но в нощта срещу Възкресението...."}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%8F-%D1%82%D1%80%D0%B0%D1%84%D0%B8%D0%BA-%D0%BD%D0%B0%D0%B4-%D1%81%D0%BE%D1%84%D0%B8%D1%8F-%D0%BD%D0%B0-23-%D0%B8-4-%D0%BC%D0%B0%D0%B9-news836917.html", "text": "За осигуряване на безопасността на полетите, тренировките и парадът ще се изпълняват в активирани временно отделени зони. Това съобщиха от пресцентъра на Ръководство на въздушното движение. Възможни са закъснения в изпълнение на полетите на летище София в рамките на един час в указаните периоди. По случай честването на Деня на храбростта и празник на Българската армия - 6-ти май, на 2, 3 и 4 май между 10:00 ч. и 11:00 ч. и между 14:50 ч. и 15:40 ч. над град София ще се проведат полети на вертолети и самолети от Българските военновъздушни сили за подготовката за провеждане на въздушния парад. Сподели:", "date": "2019.04.26", "title": "ВАЖНО: Промяна на въздушния трафик над София на 2,3 и 4 май"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%BD%D0%B5%D1%81-%D0%B5-%D1%80%D0%B0%D0%B7%D0%BF%D0%B5%D1%82%D0%B8-%D0%BF%D0%B5%D1%82%D1%8A%D0%BA---%D0%BD%D0%B0%D0%B9-%D1%82%D1%8A%D0%B6%D0%BD%D0%B8%D1%8F%D1%82-%D0%B4%D0%B5%D0%BD-%D0%B2-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D0%BE%D0%B1%D0%B8%D1%87%D0%B0%D0%B8%D1%82%D0%B5-%D0%B8-%D0%BF%D0%BE-news837116.html", "text": "Черен, мрачен, потресаващ е деня, в който Божият Син умрял, разпънат на кръст като най-позорен разбойник. На Велики петък бил погребан в каменен саркофаг в пещера, пред която властите оставили стража и огромен камък на входа. На този ден в храмовете е Неговото опело. Неслучайно именно в този ден от Страстната седмица постът е особено строг: Църквата повелява тогава да не се яде, нито нещо да се пие (дори вода). А народът казва, че на Велики петък и пиле не пее и гнездо не вие. Всяко дихание страда заедно с Богочовека, съпричастно е на неговата смърт и погребение. В петък никой не подхваща каквато и да е работа. На Велики петък през деня не се служи Света литургия, защото в този ден Сам Господ принесъл Себе Си в жертва, а се извършва богослужение, наречено . в храма се припомня и съпреживява Христовите страдания, смърт и погребение.Преди началото на службата, на специално издигнато място в средата на храма се издига \"гробът\" Христов, украсен с цветя, а на престола се поставя светата Плащаницa - изкусно извезан плат с изображението на положения в гроба Спасител, който символизира саванът с който е било завито Неговото тяло след свалянето Му от Кръста. Християните пристъпват към гроба Христов и благоговейно се покланят на плащаницата, символично преживявайки момента на смъртта и погребението на Господа. По време на вечерното богослужение Плащаницата се изнася от олтара и се извършва специално богослужение, наречено опело Христово. Песнопенията са посветени на страданията и смъртта Христови. Едно от тях се нарича \"Плачът на Богородица\" - молитва в памет на душевните страдания на Дева Мария, която стояла до кръста на своя Син и Го призовавала, произнасяйки скръбни слова. След като се изнесе Плащаницата на вечерното богослужение, с нея се обикаля около храма и символично се извършва погребението на Христос. В края на вечернята свещеникът взема Плащаницата от престола и я полага в \"гроба\" в центъра на храма. Велики петък е най-тъжният, най-тежкият ден за Божия син. Той бива разпитван, вина Му вменили, а Пилат, пoдстрекан от тълпата, която ревяла \"Разпни Го\", му издал тежка присъда. В този ден Иисус претърпял безброй поругания, мъки, неимоверни страдания. Това е денят, в който разпънали на кръст невинния Агнец - , принесен в жертва за греховете на цялото човечество. Раздрало се небето и земята, слънцето скрило лика си, тъмнина надвиснала над Голгота. Царски Часове На вечернята Сподели:", "date": "2019.04.26", "title": "ГОЛЯМ ПРАЗНИК: Днес е Разпети петък - най-тъжният ден в годината! Ето какви са обичаите и поверията"}
{"url": "https://pik.bg/%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%B3%D1%83%D0%B1%D0%B8-%D0%BC%D0%B8%D0%BB%D0%B8%D0%BE%D0%BD%D0%B8-%D0%B2-%D0%B4%D1%83%D0%BF%D0%BA%D0%B8%D1%82%D0%B5-%D0%BA%D1%80%D0%B0%D0%B9-%D1%80%D0%BE%D0%B3%D0%BE%D1%88%D0%BA%D0%BE-%D1%81%D0%BD%D0%B8%D0%BC%D0%BA%D0%B8-news836908.html", "text": "Облаци отровен прах се носят в пресечката на Рогошко шосе в Пловдив, където се намират базите на „Дунапак”, ПИМК, „Елма такси”, „Жан сервиз” и десетки други фирми. Трагедия е, казват шофьорите, принудени всеки ден да карат из огромните ями. Когато вали дъжд, пътят в индустриалната зона наподобява кално езеро. Спре ли, вдига се такъв прах, сякаш ни е връхлетяла пустинна буря, описват разгневените хора. Ситуацията е такава от години, а собствениците на фирмите вече изчисляват загубите си в милиони. Плащаме данък МПС и скъпи винетки, а трошим машините в огромните ями. Освен директните поражения на гуми, джанти и очакване, в пасивите влиза и принудителният престой на камионите заради ремонтите. Маневрите в участъка са трудни, което води и до преразход на гориво. Дупките започват от Рогошко шосе, където едното платно все едно е изровено нарочно, и са стотици. Старият асфалт почти изцяло е разрушен и колите хлътват от един кратер в друг като кораби в бурно море, придвижвайки се по настилка от пръст и чакъл, пише в. \"Марица\". „Ужас е! Ето това дишаме”, посочва Стойчо Милушев, който в тази зона има цех. И се чуди: „Защо не докарат поне стар надробен асфалт, който се изхвърля след уличните ремонти, за да запълнят дупките?”. „Правихме три подписки от името на всички фирми за ремонт на пътя до кмета Иван Тотев. Обещаха, но досега, както виждате, нищо не свършиха. Пак гълтаме прахоляк и вървим из дупки”, разказват служителите на „Елма такси”. „Трошим си автомобилите, без да имаме вина, въпреки че си плащаме данък МПС”, възмущава се и таксиметровият шофьор Георги Паунов и риторично пита: \"Кой казва, че въздухът в Пловдив е чист? Да дойде тук и само за половин час ще разбере какви отрови дишаме!\". ТИР-овете вървят с два-три километра в час, за да избегнат ямите. \"Голям проблем е, защото всеки ден има щети по камионите - изкъртени резервоари, разбита ходова част, спукани гуми\", описва началник-сервиз на ПИМК Божидар Дишлянов. Работниците и служителите от фирмите бяха дори организирали протест, за да напомнят на градската управа, че пътят трябва да бъде ремонтиран, но и той се оказа глас в пустиня. До фирмите в индустриалната зона няма градски транспорт. Превозвачите категорично отказват да минават по този участък, защото нямат излишни пари за ремонт. Който няма кола, гази кал и диша прах, изминавайки пеша разстоянието до спирката на Рогошко шосе. Общината се хвали с индустриалните зони и колко много работа за хората осигуряват те. казват представителите на бизнеса. \"Разбирам недоволството на хората и съм напълно съгласен с тях, че трябва да се направи ремонт. Но колкото и да ми се иска, не мога да им помогна, защото администрацията не разполага със средства\", коментира кметът на район \"Северен\" инж. Ральо Ралев. Парите за улични ремонти се отпускат на районите от Община Пловдив. В капиталовата програма на Общината за тази година не е предвидено финансиране на пътя в индустриалната зона. А още преди две години администрацията обеща да изготви проект и да го изпълни. Дърветата и тревата край пътя са покрити с два пръста прах Трафикът по отсечката е като на централен булевард в час пик Когато искаш да привличаш инвеститори обаче, трябва да осигуриш инфраструктура, Сподели:", "date": "2019.04.26", "title": "Бизнесът губи милиони в дупките край Рогошко (СНИМКИ)"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-%D0%B5%D0%B2%D1%80%D0%BE%D0%B2%D0%BE%D1%82%D0%B0-news837156.html", "text": "Предизборната кампания за изборите за членове на Европейския парламент от България се открива официално днес - 26 април 2019 г., което е и 30 дни преди изборния ден. Кампанията приключва в 24:00 ч. на 24 май 2019 г. Тя ще се води на български език. В евроизборите на 26 май ще участват 13 партии, 8 коалиции и 6-ма независими кандидати. Новото в бюлетините ще е, че номерата за преференциите на кандидатите в листите, ще бъдат от 101 до 117. По време на предизборната кампания кандидатите, партиите, коалициите и инициативните комитети могат да изготвят и разпространяват плакати, обръщения и други агитационни материали. На всеки агитационен материал задължително се отбелязва от чие име се издава. Всеки агитационен материал съдържа информация, че купуването и продаването на гласове е престъпление, като информацията заема не по-малко от 10 на сто от лицевата площ на агитационния материал и е разположена в обособено поле. В аудио- и аудио-визуалните материали тази информация се съдържа като недвусмислено и разбираемо послание. Агитационните материали се поставят на определени от кмета на общината/района/кметството места. От днес кандидатите за евроизборите ще трябва да подават в Сметната палата и данни за приходите от дарения за кампанията, като глобата за неподадена информация ще е между 3000 и 10000 лева. Сподели:", "date": "2019.04.26", "title": "ОФИЦИАЛНО: Стартира предизборната кампания за евровота"}
{"url": "https://pik.bg/%D0%BF%D0%B0%D0%BB%D0%B0%D0%B2%D0%B0-%D1%81%D1%8A%D1%80%D0%BD%D0%B8%D1%87%D0%BA%D0%B0-%D1%81%D0%B5-%D0%B7%D0%B0%D0%BA%D0%B0%D1%87%D0%B0-%D1%81-%D0%B5%D1%88%D0%BA%D0%B5%D0%BD%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B8-news837100.html", "text": "Палава сърничка попадна пред обектива на телефона на диригента Максим Ешкенази. \"Обожавам тези животни\", написа музикантът в профила си и допълни, че последните три седмици е обиколил Земята. Откакто стартира проекта си \"Фортисимо Фест\" и \"Фортисимо Клас\" обаче, Максим най-често е в родината си, пише ежедневник. \"Искам да подобря музикалното образование тук, както и да допринеса за утвърждаване на специално отношение у децата към класическата музика\", категоричен е успелият в цял свят Максим Ешкенази. Сподели:", "date": "2019.04.26", "title": "Палава сърничка се закача с Ешкенази (СНИМКИ)"}
{"url": "https://pik.bg/%D1%80%D0%B8%D0%BC%D1%81%D0%BA%D0%B8%D1%82%D0%B5-%D0%B2%D1%8A%D0%BB%D1%86%D0%B8-%D1%81%D1%8A%D1%81-%D1%81%D0%BE%D0%BB%D0%B8%D0%B4%D0%BD%D0%B0-%D0%BE%D1%84%D0%B5%D1%80%D1%82%D0%B0-%D0%BA%D1%8A%D0%BC-news837028.html", "text": "Рома иска да привлече Антонио Конте на поста старши-треньор през лятото, твърди \"Калчомеркато\". Визира се, че римските \"вълци\" са предложили на 49-годишния италиански специалист заплата в размер на 9.5 милиона евро на сезон. Освен това позицията спортен директор на клуба може да бъде заета от близкия приятел на Конте - Джанлука Петрачи. Антонио е бивш треньор на националния отбор на Италия, също така и на колоси на клубно ниво като Ювентус и Челси. Сподели:", "date": "2019.04.26", "title": "Римските \"вълци\" със солидна оферта към..."}
{"url": "https://pik.bg/%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BC%D0%B0%D1%87-news837089.html", "text": "Въвежда се временна организация на движението за провеждане на футболна среща днес на Националния стадион „Васил Левски”. Това съобщиха от пресцентъра на столичната община. Забраняват се престоят и паркирането на пътни превозни средства, с изключение на автомобилите на участниците в мероприятието, както следва: - От 08,00 до 19,00 часа при сектор „Г” на Националния стадион „Васил Левски”; - От 11,00 до 18,00 часа на моста пред Национален стадион „Васил Левски”. От 15,00 часа до приключване на футболната среща, само при необходимост и по преценка на ръководството на СДВР, се забранява влизането на пътни превозни средства в двете посоки, с изключение на автобусите на масовия градски транспорт, по: - ул. „Ген. Гурко” между бул. „Васил Левски” и бул. „Евлоги и Христо Георгиеви”; - бул. „Евлоги и Христо Георгиеви” между пл. „Орлов мост” и бул. „Черни връх”; - бул. „Драган Цанков” между бул. „Евлоги и Христо Георгиеви” и бул. „Пейо К. Яворов”. Сподели:", "date": "2019.04.26", "title": "Променят движението в София заради футболен мач"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BC%D1%80%D0%B5%D0%B6%D0%B0%D1%82%D0%B0-12-%D0%B3-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%86%D0%BE%D0%BF%D0%BD%D0%B0-%D0%B2%D1%8A%D0%B2-%D0%B2%D0%B0%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%BB%D0%B5%D0%B9%D0%B1%D0%BE%D0%B9-80-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%BB-news836932.html", "text": "12 години след еротичната си фотосесия за \"Плейбой\", Лили Иванова отново лъсна гола! Естрадната прима шокира пуританите сред своите почитатели, като навръх 80-годишния си юбилей вчера се пусна като типична плеймейтка - по чоропогащи и черно боди, завършващо с дантелка върху задните й части. Скандалният кадър моментално предизвика разгорещен диспут сред последователите на звездата и за часове натрупа над 500 коментара. \"Шапки долу! Разкош, трепач, бижу, национално съкровище!\" - само прашинка от ласкателните слова, с които феновете затрупаха Иванова. Черно-белият кадър наистина е естетически издържан, но естествено не липсваха и тези, които бяха на контра мнение и опонираха, че не е достойно за артист на тази достолепна възраст да се дупи по начин, по който внимание се опитват да привличат силиконки ала Николета. \"Не съм видяла Тина Търнър да се снима по гол гъз на годините, на които е сега\", \"Дори и гласът на Лили не е това, което беше... Достойнство е да имаш реална преценка за себе си и да се оттеглиш навреме\", писаха критиците на Лили. И за най-големите лаици е ясно, че кадърът е преминал през солидна обработка на \"Фотошоп\" и в действителност Лили е далеч от тази визия. Не е лъжа, че цял живот Иванова се е гордеела със строините си крака. Но в сферата на фантастиката е 80-годишното й дупе в действителност да е стегнато като плеймейтско барабанче. А то претърпя сериозна обработка още през 2002 г., когато изпълнителката на \"Панаири\" разголи себе си на 63 г.  Еротичните фотоси бяха готвени за корицата на пилотния брой на Мъжката библия. В крайна сметка обаче къдравата Лили, заснета сред червени рози и в пълна с пяна вана, не се появи на корица по нареждане на собственика на изданието - покойния вече бохем Хю Хефнър. Вместо нея в историята като първа корица остана Юлиана Кънчева. Освен с фотошопираните си задни части, след вчерашния юбилей Лили се изфука и с цветната градина в дома си. През целия ден куриерите звънели един през друг на вратата й, доставайки десетки букети и кошници. Премиерът Бойко Борисов й изпрати букет от едри бледорозови и тъмнорозови рози. Президентът й прати поздравителен адрес и орхедия в саксия. С цветя и честитки се отчетоха още Вежди Рашидов, Боил Банов, председателят на Съюза на артистите Христо Мусафчиев, посланикът на Русия у нас Анатолий Макаров, кметът на община Русе Пламен Стоилов, кметът на община Кубрат Алкин Неби и др. Сподели:", "date": "2019.04.26", "title": "СКАНДАЛ В МРЕЖАТА: 12 г. след като цопна във вана заради \"Плейбой\", 80-годишната Лили Иванова лъсна по гол задник (СНИМКИ)"}
{"url": "https://pik.bg/%D0%BF%D1%80%D0%BE%D1%84-%D0%B4%D0%BE%D0%BD%D0%BA%D0%B0-%D0%B1%D0%B0%D0%B9%D0%BA%D0%BE%D0%B2%D0%B0-%D1%81-%D1%86%D0%B5%D0%BD%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BF%D1%80%D0%B5%D0%B4-%D0%BF%D0%B8%D0%BA-%D0%BA%D0%BE%D0%BB%D0%BA%D0%BE-%D1%8F%D0%B9%D1%86%D0%B0-%D0%BC%D0%BE%D0%B6%D0%B5%D0%BC-%D0%B4%D0%B0-%D0%B8%D0%B7%D1%8F%D0%B4%D0%B5%D0%BC-%D0%B8-%D0%BA%D0%B0%D0%BA%D0%B2%D0%B8-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B8-%D0%BF%D0%BE-news836706.html", "text": "Как да излезем от Великденските пости плавно и да съумеем правилно да се храним на богатата трапеза на празничната трапеза в неделя, какви болести могат да се обадят, ако прекалим с храната и кои хора да внимават най-много с яйцата и мазното агне отговаря пред ПИК топ диетоложката проф. Донка Байкова. - Много е важно тези хора да подходят с информираност. Постещият би трябвало да е зареден с познания, за да премине към обичайния си модел на хранене, когато ще включи храни и напитки, от които до момента се е въздържал. Ензимните системи за смилане на животинските съставки не са били активни до момента - не са консумирани месо, яйца, мляко, млечни продукти, свинска мас, сланина, говежда лой. Рибата е консумирана само на Благовещение и на Цветница. - След приключването на службата и обикалянето на църквата голяма част от хората копнеят да си хапнат обилно от онези вкусни неща на базата на животински продукти - от благоуханния козунак, от обредния хляб, от шарените яйца. При яйцата има природна концентрация на онези хранителни вещества, които раждат живот след мътенето - пиленцата. Това е концентрирана храна и е трудна за храносмилателната система. Ако я натоварим с много неща наведнъж, рискът за възпаление е голям. - Агнешкото, което ни чака на трапезата, е червено месо, което е доста мазно. Овчата лой е трудносмилаема, натоварва панкреаса и жлъчно-чернодробната система. Натоварват ни и алкохолните напитки - те отново изискват метаболитно разграждане пи ангажиране на редицая ензимни системи. Натоварва се цялото кръвообращение и сърдечно-съдовата система, защото всички тези съставки би трябвало да отидат от стомаха и червата в кръвообръщението и да го насочат към храносмилателните органи. Всичко това е свръхкалорично меню и натоварва целия организъм. Да не говорим за празните калории на масата - захарите са празни калории, газираното, алкохолът...Плодовете пък дават плодова захар в организма. Та за всичко това, на празничната трапеза ще отговаря домакинята. Тя е тази, която ще сервира и отсервира, и тя ще зададе тона и модела кое след кое и кога да се приема. Тя трябва поетапно да поднася храните, които е приготвила с обич за своите близки. - Поетапно. Да се яде всичко поотделно. Примерно първото, което може да се хапва е козунакът - една-две филийки козунак с обикновена вода или с домашна цитронада с мента, джинджифил, за по-добро храносмилане, босилек за черния дроб. Или домашна плодова напитка, която е приготвена от домакинята. Също така козунакът може да се сервира и със студен чай, също приготвен у дома. Добре е технологичните добавки да са сведени до минимум. - В 10 часа, когато всички са станали, ще се чукнат с яйца за здраве и късмет, после слагаме яйцата в хладилника задължително, а масата украсяваме с изкуствени яйца. На обед е тържествения обяд - поетапно преминаваме към основното ястие и завършваме с лек плодов десерт. Всичките тези храни трябва да се приемат с вече присъствалите в менюто досега плодове и зеленчуци, а не с концентрирани добавки. - Диабетици, хора със сърдечно-съдови болести, със стомашно-чревни проблеми, с панкреатити, с жлъчни проблеми, с камъни в бъбреците. Те трябва да са най-внимателни към трапезата. Нашите черва са 7,5 м. и е хубаво да започнем със салати като предястие, защото те събуждат червата от заспалост и с техните фибри подготвят червото за по-добър пасаж. Зелената салата трябва да подправим със зехтин и олио плюс кисело мляко, сирене, и да комбинираме с айрян, за да забавим абсорбацията на алкохола. - Месото е хубаво да се сервира леко охладено - лоените капчици могат да бъдат отпрепарирани с ножа и това да ни спаси от натоварване. Единствен панкреасът отговаря за разграждането на мазнините и ще го поставим в риск. Жлъчката също е в риск от свръхмазно хранене. Затова агнешкото се поднася на малки порции, но на стайна температура. Хубаво е месото да се сервира с най-леката гама зеленчуци и подправки - лапад, спанак, джоджен, магданоз. Нека оставим дроб сармата и картофите за друго хранене. Месо плюс питка, месо плюс картофи, месо плюс ориз - това са много концентрирани храни. Но, ако продължим с великденската неделя - следобед се оттегляме и можем да хапнем само 1 яйце или 1 филия козунак. За вечеря нека има зеленолистна салата и риба, или яйца, или малко месо. Защото обедните ритуали са продължили няколко часа и сега храненето трябва да е леко. Домакинята нонстоп трябва да отсервира, за да не се отрупва трапезата и зрително да искаме още и още. Трябва да пием много течности, да не бъркаме видовете алкохол, да изпием минимално количество ракия със салатата за наздравица, а даже, ако можем и без алкохол. Ако пием все пак, трябва да употребяваме голямо количество вода или цитронада. Храносмилателната система се състои от стомах, задстомашна жлеза и жлъчно-чернодробна система. Те реагират еднопосочно. Ако имаме един проблем в стомаха, това веднага ще рефлектира и върху панкреаса и жлъчката. Хората с диабет тип 2 трябва да са много внимателни, както и тези с панкреатита и със заболявания на сърдечно съдовата система. Бъдете нащрек и с ядките - те са трудносмилаеми. Да внимават и хората с повишена пикочна киселина, с подагра, със свръхтегло, с високо кръвно. - Здрав човек може да изяде три яйца за един ден, не повече. Онези, които имат жлъчно-чернодробни проблеми, ще реагират на жълтъка с жлъчни спазми, а алергичните - на белтъка. В крайна сметка трябва да знаем, че цялата храна ще бъде изядена, тъй като дните са четири. Сподели:", "date": "2019.04.26", "title": "Проф. Донка Байкова с ценни съвети пред ПИК: Колко яйца можем да изядем и какви ужасяващи последици може да има преяждането на празника"}
{"url": "https://pik.bg/-news624123.html", "text": "- Мамо, вече не издържам! На 70 съм! Женен съм, имам 4 деца, 12 внуци и 7 правнуци и ти през всичките тези 70 години не спря да ме поправяш! - 71, миличък, 71! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624124.html", "text": "- Да стане Утка Василева. - Ама, господине, аз съм Ичка Василева. - Абе, помня аз, че беше нещо без “П”... Сподели:", "date": "2019.04.26", "title": "ВИЦОВЕ"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%80%D0%BE%D1%84-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B3%D0%B5%D0%B9%D1%82-%D1%82%D1%80%D1%8A%D0%B3%D0%BD%D0%B0-%D0%BE%D1%82-%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B8-%D0%BC%D0%B5%D0%B4%D0%B8%D0%B8-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81--news837135.html", "text": "Бойко Борисов има право да е ядосан в момента. Правителството направи наистина много и няма човек, който честно да не признае, че това е така. Така професор Антоанета Христова коментира скандала около имотите на политиците пред Би Ти Ви. Въпреки настояването от страна на водещия Антон Хекимян да се коментира единствено темата с Александър Манолев, Христова заяви, че скандала обхваща всички. \" Убедена съм, че идеолозите на идеята не са мислили какъв ефект ще произведе това, което се случи след това. Очевидно бе, че нещата тръгват от определан медия, която е свързана с определени малки партии. Имаше замисъл за един черен пи ар за ГЕРБ\", заяви Христова. По думите й ситуацията няма да спре, като обхваща всички нарушили закона, който пък е направен така, че да няма превенция и сега се показват слабите места на законодателството. \"Не искам да говоря за конкретните случаи, а за ползата от цялата работа. Идеята е, че става дума за негативен удар към ГЕРБ. Свидетели сме, че започнаха да се показват стандарти как трябва да се реагира. Защото политикът не е равен на гражданина. Претендирайки, че си политик, трябва да си с много крачки пред тези, които искаш да управляваш, защото заради теб партията може да страда, отваряйки поле на опонентите ти. Моралът стана актуална тематика. За мен, начинът по който стана, бе изненада. Също толкова голяма, колкото продължи. Изненада ме, че ГЕРБ започна да се чисти. Много ми се ще този стандарт да продължи\", заяви Христова за всички оставки, които се видяха от страна на ГЕРБ, но до този момент от БСП никой не е поел отговорност за далеч по-тежките обвинения и скандали. Професор Христова подчерта, че в момента е много трудно да се дадат каквито и да било прогнози, тъй като нито ГЕРБ нито БСП имат национална кампания в момента. \"Да видим как управляват процесите. БСП в момента е стъпил на заден план, а ГЕРБ изглежда като ударен в ъгъла. В медиите никой не присъства адекватно спрямо Европа. Допускам нещата да се развият оттук нататък. Защотко тепърва стартира кампанята. Заради това и 26 май е много важен за всички политически партии\". Христова отчете и фактът, че премиерът Борисов има за какво да бъде ядосан и именно затова светват не само сини, но и всякакви лампи, което не се вижда в БСП и затова е трудно социалистите да разширят подкрепата си. \"Има роиниране на подкрепата на ГЕРБ, но нямаме увеличение на подкрепата на БСП\". Припомняме, че единствено от страна на ГЕРБ се видяха оставки дори при съмнение за злоупотреба, докато БСП, Корнелия Нинова и Елена Йончева продължават да мълчат след разкритията на медията ни. Сподели:", "date": "2019.04.26", "title": "ГОРЕЩА ТЕМА: Проф. Антоанета Христова: \"Апартамент гейт\" тръгна от определени медии, свързани с определени партии"}
{"url": "https://pik.bg/-news624121.html", "text": "Македонец се кара на сина си: - Разбирам да имаш двойка по география - светът е голям, не можеш да го знаеш целия. Разбирам по музика - не всеки може да пее. Ама по история на Македония??!!?! Толкова ли не можа да научиш тия две страници, бе? Сподели:", "date": "2019.04.26", "title": "ВИЦОВЕ"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B0%D1%81%D1%8A%D1%82-%D0%B0%D0%B7%D0%B0%D1%80-%D1%81%D1%82%D0%B0%D0%B2%D0%B0-%D0%BF%D0%BE%D0%B7%D0%BB%D0%B0%D1%82%D0%B5%D0%BD-%D0%BA%D1%80%D0%B0%D0%BB-news836937.html", "text": "Голямата звезда на Челси - белгиецът Еден Азар, е на крачка от преминаване в Реал Мадрид. Според информация на \"Дейли Мейл\" сделката се пече като е твърде вероятно Азар да акостира от \"Стамфорд Бридж\" на \"Бернабеу\". Нещо повече, визира се, че \"кралете\" предлагат на Еден бомбастично възнаграждение - 20 милиона паунда годишна заплата. От Челси не искат да се разделят с 28-годишния Азар. Твърди се обаче, че желанието на Еден е да играе за Реал под ръководството на Зинедин Зидан, а солидната оферта от \"Бернабеу\" спомага допълнително сделката да е пред финализиране. Сподели:", "date": "2019.04.26", "title": "ФУТБОЛНА БОМБА: Асът Азар става \"позлатен крал\"..."}
{"url": "https://pik.bg/-news624122.html", "text": "Две баби си говорят: – Притеснявам се за мъжа си. Излезе вчера на обед, а още не се е прибрал. Страхувам се да не е тръгнал по проститутки. – Не бъди толкова черногледа, може да е умрял човекът..! Сподели:", "date": "2019.04.26", "title": "ВИЦОВЕ"}
{"url": "https://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%BF%D1%80%D0%BE%D0%B1%D0%BB%D0%B5%D0%BC-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news836929.html", "text": "Легендата на Манчестър Юнайтед - Рой Кийн, разкритикува Пол Погба след изявите на французина в дербито на Манчестър. \"Червените дяволи\" отстъпиха като домакини пред Ман Сити с 0:2. Ето и тежки фрази на Кийн, който е на мнение, че Оле Гунар Солскяер макар да е наскоро назначен за постоянен мениджър на гранда от \"Олд Трафорд\" - може да се наложи да оваканти поста по скандална причина. \"Ако ще бъдеш добър съотборник трябва да тичаш назад и да помагаш много във фазз защита. Най-добрите играчи правят своя отбор и своите съотборници по-добри. Той не го прави\", коментира Кийно относно представянето на Погба за Юнайтед. \"Не вярвам да има брилянтна реакция от тези футболисти. Те са същите, които изхвърлиха Моуриньо и ще направят същото с Оле.  Има твърде много блъфьори в клуба сега, за да върнат Юнайтед на върха\", остро допълва бившият железен полузащитник. Ако тезите на Кийно са верни, то на \"Олд Трафорд\" явно имат сериозни въпросителни за решаване. Сподели:", "date": "2019.04.26", "title": "Страшен проблем на \"Олд Трафорд\"?"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8-%D0%BE%D1%82-%D1%85%D0%B0%D1%80%D0%B8-%D0%BF%D0%BE%D1%82%D1%8A%D1%80-%D1%89%D0%B5-%D1%80%D0%B0%D0%B7%D0%B4%D0%B0%D0%B2%D0%B0%D1%82-%D0%B0%D0%B2%D1%82%D0%BE%D0%B3%D1%80%D0%B0%D1%84%D0%B8-%D0%B2-%D1%81%D0%BE%D1%84%D0%B8%D1%8F-%D0%BD%D0%B0%D0%B5%D1%81%D0%B5%D0%BD-news837091.html", "text": "Актьори от любимата на малки и големи поредица \"Хари Потър\" ще раздават автографи и ще си правят селфита с родни фенове. Наталия Тена и Девън Мъри ще пристигнат на български терен за \"Aniventure Comic Con\". Върлите почитатели на най-известния магьосник в света ги познават като Нимфадора Тонкс и Сиймъс Финигън. \"Aniventure Comic Con\" ще се проведе на 14 и 15 септември в Интер Експо Център и ще срещне феновете с актьори от любими сериали и косплей звезди от цял свят, предаде \"Монитор\". Сподели:", "date": "2019.04.26", "title": "Звезди от \"Хари Потър\" ще раздават автографи в София наесен"}
{"url": "https://pik.bg/-news624126.html", "text": "- Не може да си хем хубава, хем умна!  - Що да не може? Ти как си хем тъп, хем грозен? Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624130.html", "text": "Cĸopoшни coциoлoгичecĸи пpoyчвaния пoĸaзвaт, чe нaд 90% oт бългapитe живeят в пocтoянeн cтpec… Ocтaнaлитe живeят в Aнглия, CAЩ, Гepмaния, Иcпaния, Kaнaдa… Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624128.html", "text": "– А сега за какво ще пием - за здравето или за късмета? – Нека пием за късмета, щото ей го на - прасето си беше здраво, но нещо нямаше късмет.... Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624125.html", "text": "Шефът води нов работник на работното му място и се обръща към останалите работници: - Господа, водя ви нов колега. Моля, покажете му какво правите, когато мислите, че ви гледам отнякъде. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624129.html", "text": "- Извинете ме, каква е паролата за Wi-Fi интернета? - Що за въпрос? Това е погребение! - \"Погребение\" с малки или с големи букви? Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624131.html", "text": "Две мацки си говорят: - Муцка, ти за какъв мъж искаш да се омъжиш? - Паранормален. - Какъв?! - Да има пари и да е нормален... Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624127.html", "text": "- Защо искате да се разведете с мъжа Ви? - Имаме различни религиозни възгледи. - Какви по-точно? - Не ме признава за богиня! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624964.html", "text": "- Обвиняеми, защо откраднахте колата? - Много бързах за работа. - Защо не се качихте в автобуса? - Ами.. нямам книжка за автобус. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624962.html", "text": "В съда питат подсъдим измамник: - Вярно ли е, че сте укрили данъци така, както разказа преди малко обвинителят? - Не, по друг начин ги скрих, но и неговият метод заслужава внимание. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624132.html", "text": "Попитали известен ловец: - Може ли да се спасим от освирепял лъв като носим запалена факла? Той отговорил: - Зависи с каква скорост я носите... Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624133.html", "text": "Току-що назначен млад поп разбрал, че в селото живее 30-годишна вдовица. По тъмна доба отишъл и почукал. Отвътре се чуло: - Ти ли си ангел мой? - Не, ама съм от същата фирма! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624120.html", "text": "Чистачка подава жалба в полицията за изнасилване. - Как се случи? - Ами, миех пода на стълбите, той се прокрадна отзад и... - А не можахте ли да избягате? - Къде да бягам? Отляво - стена, отдясно - парапет, а отпред бях измила, всичко щеше да стане на стъпки... Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624135.html", "text": "Малко момченце тича при майка си и пита: - Мамо, вярно ли, че татко има крава? - Не, откъде го измисли? - Ами те двамата с чичо Пешо отиваха на мач, на улицата една леличка мина покрай тях и тате вика: \"Пешо, глей к'ва фигура има тая бе, не като на мойта крава...\" Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624963.html", "text": "В съда: - Обвиняемият се осъжда на доживотен затвор. При това му се зачитат 192 дни арест от предварителното следствие. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624134.html", "text": "Едно кенгуру казва на друго: - Дано днес да е хубаво времето! Не обичам, когато децата играят вкъщи. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623503.html", "text": "Как да предизвикате края на работното време: 1. Нарисувайте един бутон на бюрото си. 2. Натиснете го с чело. 3. Задръжте така около 8 часа... Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623509.html", "text": "- Колко плати на попа за венчавката? - Три лева. - Само толкова? Той остана ли доволен? - О, да! Дори ми върна един лев ресто, след като погледна булката... Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623506.html", "text": "Отива една мадама при лекаря: - Докторе, нимфоманка съм! Помогни! - Добре, обаче да знаеше че вземам по 200 долара на час! - А за цяла нощ колко? Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623507.html", "text": "Пиян шофьор спира полицай в София и го пита: - Старши, къде съм? - На ъгъла на \"Мария-Луиза\" и \"Пиротска\". - Остави подробностите! В кой град съм? Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623505.html", "text": "Катаджия спира кола за проверка: Знаете ли за какво ви спирам? Знам... ама нямам! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623504.html", "text": "Девойко, вие омъжена ли сте? Не, прехранвам се от случайни запознанства. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623508.html", "text": "Жена отива при мъжа си в затвора и си говорят. Тя: - Децата вече започват да питат? - Какво? Къде е татко ли? - Не! Къде си заровил откраднатото... Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623510.html", "text": "Две блондинки гледат филм в киното едната казва на другата: - А бе Буби, винаги съм се питала как правят така че светлините на прожекторите изгасят постепенно? Другата отговаря: - Ами, сигурно дърпат щепсела бавно. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623511.html", "text": "- Мамо, мамо! Не се притеснявай повече! Намерих татко! - Колко пъти съм ти казвала - не се рови в боклука! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623513.html", "text": "- Татко, днес в училището се сетих, че си разказвал как са те оставили да повтаряш класа заради математиката... - И какво искаш да кажеш, Иванчо? - А-а, нищо особено. Просто историята се повтаря... Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623516.html", "text": "- Скъпа, разбрах, че мъжът ти си имал любовница! - Нашето материално положение е такова, че вече можем да си го позволим! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623514.html", "text": "Жена към мъжа си: - Нали не си забравил, че днес ще имаме много гости? Мъжът веднага отива в антрето, взима всички чадъри и ги прибира в килера. Жена му учудено: - Какво? Страх те, че гостите ще откраднат чадърите ли? - Не, страх ме, че ще си ги познаят! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623512.html", "text": "- Буквално всичко в този живот дължа на рекламата! - Защо? - Заченат съм в рекламна пауза. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623515.html", "text": "- Какво е любовта? - Чувство, породено от липсата на алкохол! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623517.html", "text": "- Докторе, ще живея ли дълго? - Пушите ли? - Не! - Пиете ли? - Не! - По жени ходите ли? - Не! - Тогава защо ви е притрябвало да живеете дълго? Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623518.html", "text": "Пред телефонна кабина има дълга опашка. Вътре стои мъж, който от 15 минути не е казал нищо. Най-накрая някаква жена от опашката му казва: - След като не говорите с никого, оставете ни поне ние да се обадим. - Грешите! Говоря с жена си.04/25/2017 Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623521.html", "text": "В препълнения автобус дребен мъж: - Госпожо, махнете си лактите от раменете ми! - Това не са лакти, а гърдите ми... - Тогава останете така...03/28/2017 Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623519.html", "text": "Мъж в бар пие водка след водка. Барманът го пита: - Човече, защо пиеш толкова бързо? - На мое място и ти би пил така... - Защо? - Нямам стотинка е джоба си.. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623525.html", "text": "Залагам главата си, че съм прав! - Аз пък залагам портфейла си. - Но той е празен. - Значи, залагаме по равно. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623523.html", "text": "- Съседе, защо вчера вечерта петелът ти така силно се дереше? - Пренавивах го на зимно време. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623524.html", "text": "Въпрос към радио: Ереван\": - Каква е разликата между българската и шведската маса? Отговор на радиото: - На шведската маса има храна, а на българската - певица. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623520.html", "text": "- Докторе, често ми мръзнат краката. - И моите мръзнат, но като легна при жена си, веднага се стоплят. Препоръчвам ви да опитате. - А жена ви кога е свободна? Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623501.html", "text": "Шмулевич отива при равина: - Равине, случи ми се голяма беда! В ляво и дясно от моя магазин отвориха два огромени супермаркета! Какво да правя? - Не бъди толкова притеснен! Просто напиши на твоята врата с огромни букви \"ВХОД\". Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623476.html", "text": "Баба разпитва внучето си: - Какво ти подари Дядо Коледа? - Играчка с батерии. - А на мама? - И на нея. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623477.html", "text": "Скъпи дядо Коледа, имам твоя снимка, където си в леглото с три Снежанки. Прилагам ти и списък с коледните ми желания. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623478.html", "text": "- Дядо Коледа, искам за подарък истински дракон. - Момче, дай нещо по-реално... - Добре. Искам приятелка, която да е честна с мен и да не ми изневерява. - Казвай какъв цвят искаш да е драконът! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623484.html", "text": "- Тате, вярно ли е, че Дядо Коледа е измислен? - Кой ти ги наговори тези глупости, Исусе? Сподели:", "date": "2019.04.26", "title": "ВИЦОВЕ"}
{"url": "https://pik.bg/%D0%BD%D0%B0%D1%80%D0%BE%D1%87%D0%B8%D1%85%D0%B0-%D0%BC%D0%B0%D0%BB%D0%BA%D0%B8%D1%8F-%D0%B1%D1%80%D0%B0%D1%82-%D0%BD%D0%B0-%D1%84%D0%B8%D0%BA%D0%B8-%D0%B7%D0%B0-%D0%BA%D0%B8%D1%84%D0%BB%D0%B0-news836887.html", "text": "Последната придобивка на Емрах е куче от расова порода, което се оценява на 2000 лева. Померанът Фенди пътува в колата и ходи на кафенета с дуетния партньор на фолкпевицата Емилия. Заради постоянното им присъствие заедно фенове се пошегуваха с пубера, че се държи като истинска кифла. Но на Емрах грам не му пука и се забавлява, както си знае, написа Хотарена. На въпрос колко струва кучето, той отговаря, че е безценен. Бърза справка показва, че най-евтините представители на породата започват от 1000 лева и стигат до 4 бона. Снимките с Фенди логично се превърнаха в стръв за десетки палави момичета, които атакуваха Емрах с предложения да излязат на разходка. Той не отговори на примамливите оферти, като предпочете да не създава интриги. 15-годишният брат на Фики и по-малък син на Тони Стораро не спира да се фука с тузарския си начин на живот. Златни часовници, спортни автомобили и дори пистолет са само част от придобивките на най-младия роден чалгаджия. Сподели:", "date": "2019.04.26", "title": "Нарочиха малкия брат на Фики за кифла"}
{"url": "https://pik.bg/-news623480.html", "text": "Баща решава да изненада дъщеричката си, като се маскира като Дядо Коледа, за да й донесе дългоочаквания подарък. Влиза в спалнята, преоблича се и със смях, пеейки \"С червените ботушки\", излиза от стаята. Детето се обръща към майката: - Мамо, татко пак ли е пиян? Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623483.html", "text": "Снежанка към Дядо Коледа: – Дядо, какво правихме вчера, нищичко не помня? – Ами бяхме на тържество в детската градина. Ти си беше пияна още като отидохме, там гаврътна още няколко за отскок, а след това реши да правиш стриптийз. – Аха, ясно защо бикините ми са пълни с бонбони. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623481.html", "text": "Из писмо на девойка към Дядо Коледа: \"Скъпи Дядо Коледа, бях добра цяла година... Добре де, през повечето време... Така де, от време на време... Майната му, сама ще си го купя!\" Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623488.html", "text": "- Мили дядо Коледа, за себе си не искам нищо. Донеси на бившия ми вечна импотентност, а на най-добрата ми приятелка още 30 кила! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623485.html", "text": "– Мила, представи си, че аз съм Дядо Коледа! Какво ще си пожелаеш? – Два кубика дърва. – Еее, аз помислих, че ще си пожелаеш нещо еротично! – Каква еротика в тоя студ! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623491.html", "text": "- Докторе, нима във вашата болница няма лекарства за моето заболяване? - Какво говорите! В нашата болница има толкова много лекарства, че за някои от тях все още не са се намерили заболявания! Сподели:", "date": "2019.04.26", "title": "ВИЦОВЕ"}
{"url": "https://pik.bg/%D0%BC%D0%B5%D0%BD%D0%B8%D0%B4%D0%B6%D1%8A%D1%80%D1%8A%D1%82-%D0%BE%D0%BB%D0%B5-%D0%B3%D1%83%D0%BD%D0%B0%D1%80-%D1%81-%D1%82%D0%B5%D0%B6%D0%BA%D0%B0-%D1%84%D1%80%D0%B0%D0%B7%D0%B0-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B4%D1%8F%D0%B2%D0%BE%D0%BB%D0%B8-news836996.html", "text": "\"Видях много старание от нашите футболисти. Това обаче не беше достатъчно. . Затова Манчестър Сити е начело в класирането, а ние сме там, където заслужаваме в момента\", коментира мениджърът на Манчестър Юнайтед Оле Гунар Солскяер, след поражението на \"червените дяволи\" на \"Олд Трафорд\" от Ман Сити с 0:2. \"Не ни е приятно, че Сити ни превъзхожда, но те задават стандартите. През лятото трябва да работим по-усърдно от всички останали, за да съкратим разликата\", допълва Оле Гунар. 3 кръга преди края на настоящата кампания Манчестър Сити е лидер в класирането на Висшата лига, Ливърпул пък е само на точка от \"гражданите\". Ман Юнайтед заема шестата позиция с огромно изоставане спрямо първите 2 места. Има не малка вероятност \"червените дяволи\" да не стигнат до квота за Шампионска лига за следващия сезон. Сподели:", "date": "2019.04.26", "title": "Мениджърът Оле Гунар с тежка фраза за \"червените дяволи\""}
{"url": "https://pik.bg/-news623489.html", "text": "Скъпи Дядо Коледа... Абе, не те ли е срам, всяка година все по-скъпо ми струваш! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623490.html", "text": "Една сутрин лорд Джон се събужда в брачното ложе и за своя най-голяма изненада вижда как миледи плюе в леглото. - Но, миледи?!? - Милорд, преди 20 години Вие спасихте моята чест, като порязахте пръста си. Сега аз ви връщам услугата. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623486.html", "text": "Писах на дядо Коледа какво искам, а той взе, че ме блокира! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623498.html", "text": "Съдията: - Тишина! Нека всички замълчат! И за последен път повтарям: който каже \"Долу съдията!\" ще напусне съдебната зала! - Долу съдията! - Обвиняемият, за вас това не се отнася... Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623527.html", "text": "Извънземен каца в България и пита първия срещнат таксиметров шофьор: - Как е ситуацията, кажете ми с две думи. Шофьорът казва: - Добре е... - Кажете по-подробно? - Не! Не е добре. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623499.html", "text": "Шотландците Джак и Джими си вървели по улица в Лондон. Джак погледнал в една витрина видял: \"Костюми 5.00, ризи 2.00, панталони 2.50\". Джак казал на приятеля си: - Виж цените! Да си купим много бройки и като се върнем в Шотландия ще направим цяло състояние! Сега, като влезнем в магазина, искам да си мълчиш, ще докарам най-добрия ми лондонски акцент. - Добре - казал Джими. Влезли в магазина и Джак казал: - Здравей, добри човеко! Искам да купя 50 костюма от 5.00, 100 ризи от 2.00 и 50 панталона от 2.50. Ще докарам камиона, за да ги натоварите! Собственикът на магазина казал тихо: - Ти си от Шотландия, нали? - Ами да - казал изненадано Джак - Как разбра? Собственикът отвърнал: - Това е химическо чистене... Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623526.html", "text": "Никога не се страхувай да правиш това, което не умееш. Помни, че Ноевият ковчег е направен от любители. Професионалистите са построили \"Титаник. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623487.html", "text": "Навечерието на Коледа, в двореца на добрия старец в Лапландия цари суматоха. Всички уж се счупват от работа, а още нищо не е готово. Подаръците не са опаковани, не всички играчки са готови, джуджетата кръшкат, елените са пияни, а Снежанка пак си е загубила сутиена. Дядо Коледа е побеснял и крещи на всички да си вършат работата. Изведнъж отнякъде изкача малко ангелче с коледна елха в ръка и се обръща към Дядо Коледа: - А бе, шефе, кажи къде да я сложа тая елха? Оттогава на върха на елхата винаги има по едно ангелче. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623496.html", "text": "Един млад мъж се явява на изпит за полицай. Вечерта се прибира вкъщи радостен. - Тате, тате, приеха ме. Вече съм полицай. - Чудесно, моето момче. Трябва да го отпразнуваме. Седнали на масата да празнуват. - Какъв беше въпросът на изпита, сине? – попитал бащата. - Колко е 3 по 7? И аз отговорих 20. - Но, сине, 3 по 7 е 21. - Може и така да е, тате, но аз бях най-близо до верния отговор. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623497.html", "text": "Един полицай срещнал продавач на яйца. Продавачът го попитал: - Колко яйца можеш да изядеш на гладен стомах? - Ами, пет. - Лъжеш се, щом изядеш първото, вече следващите няма да са на гладно. - Вярно бе - казал полицаят. Полицаят отишъл в един магазин и попитал продавача: - Колко яйца можеш да изядеш на гладен стомах? - Шест. - Жалко, ако беше казал пет, щях да ти кажа един виц. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623528.html", "text": "Звъни секретарският телефон в Народното събрание: - Ало, Народното Събрание ли е? - Да... - Искам да попитам какво ми е необходимо, за да стана депутат? - Ти луд ли си?! - Да, да... А някакви други условия? Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623535.html", "text": "Въпрос кън радио \"Ереван\": - На някои места по света са измъчвали хората с ток. А знаете ли как е в България? Отговор на радиото: - В България ги мъчат с ток, парно и вода. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623529.html", "text": "Тя: - Нещо ме сърби лявата ръка... на пари е. Той: - Не давам! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news624965.html", "text": "Адвокат казва на клиента си, обвинен в убийство: - Имам за теб две новини - добра и лоша. - Давай лошата по-напред. - Кръвната ти проба е излязла, съвпада с тази от кръвта на мястото на престъплението. - А добрата?! - Нямаш проблеми с кръвната захар. Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623536.html", "text": "- Съседе, предлагам ти една оферта. Дай да ти дам моята жена, а ти ми дай твоята. - Е, защо да си разменяме жените? - Ами изпотрошихме я тая ограда да я прескачаме всяка вечер! Сподели:", "date": "2019.04.26", "title": "ВИЦОВЕ"}
{"url": "https://pik.bg/-news623534.html", "text": "Въпрос към радио \"Ереван\": - Коя е най-добрата снегопочистваща техника за България? Отговор на радиото: - За България най-добрата снегопочистваща техника е ПРОЛЕТТА! Сподели:", "date": "2019.04.26", "title": "ВИЦОВЕ"}
{"url": "https://pik.bg/%D1%83%D1%87%D0%B5%D0%BD%D0%B8-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%BF%D1%80%D0%BE%D0%B7%D1%80%D0%B0%D1%87%D0%BD%D0%B8-%D1%87%D0%BE%D0%B2%D0%B5%D1%88%D0%BA%D0%B8-%D0%BE%D1%80%D0%B3%D0%B0%D0%BD%D0%B8-news836855.html", "text": "Екип под ръководството на Али Ертюрк от университета \"Лудвиг Максимилиан\" в Мюнхен разработил технология, която използва разтворител, за да създаде органи, като прозрачни бъбреци или мозъци. След това органът е подложен на лазерна сканираща микроскопия, за да може учените да уловят цялата структура, включително кръвоносните съдове и всяка клетка на съответното й място. По този начин учените напечатват \"скелето\" на органа. След това запълват триизмерния принтер със стволови клетки, които функционират като мастило и са инжектирани на правилното място, създавайки функционален орган. Докато триизмерно принтиране вече е използвано за производство на резервни части в индустрията, Ертюрк увери, че получените резултати са крачка напред към триизмерно принтиране в медицината. \"Досега на триизмерно принтираните органи липсваше детайлна клетъчна структура, защото са базирани върху изображения на компютърната томография - каза той. - Сега можем да видим къде се намира всяка клетка в прозрачните човешки органи и да направим точно копие, използвайки технология за триизмерно биопринтиране, за да създадем реален функциониращ орган. Смятам, че сега сме много по-близо до създаване на реален човешки орган.\" Учени в Германия създадоха прозрачни човешки органи, като използваха нова технология, която открива пътища за триизмерно принтиране на части от човешкото тяло, като например бъбреци за трансплантация, предаде Ройтерс. Сподели:", "date": "2019.04.26", "title": "Учени създадоха прозрачни човешки органи"}
{"url": "https://pik.bg/-news623538.html", "text": "Питат Радио Ереван имало ли е сигурност при социализма в България? - Разбира се, Държавна сигурност Сподели:", "date": "2019.04.26", "title": "ВИЦОВЕ"}
{"url": "https://pik.bg/%D1%80%D0%B0%D0%BA%D0%BE%D0%B2%D1%81%D0%BA%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D1%82%D1%80%D0%BE%D0%B3%D0%B0%D1%82%D0%B5%D0%BB%D0%B5%D0%BD-%D0%B6%D0%B5%D1%81%D1%82-%D0%BA%D1%8A%D0%BC-%D0%BF%D0%B0%D0%BF%D0%B0%D1%82%D0%B0-news836973.html", "text": "С над 700 знамена и лого на визитата, изработено от цветя, в град Раковски очакват посещението на Папа Франциск на 6-и май. По инициатива на общината, на бул. \"Раковски\", пред рисунка от графит на папа Йоан Павел Втори, се изработва логото на посещението от 5 вида цветя. Това заяви за БТА заместник-кметът на общината Божидар Стрехин. Логото ще бъде на площ от 25 кв. метра, на място, откъдето ще мине кортежът със Светия отец. За синия цвят са използвани 400 броя агератум, зеленият цвят се постига с 450 стръка алтернантера, 100 корена бял алераум ще предаде белия цвят, червеното ще се постигне с ирезене /70 стръка/ и жълтото с тегетес /200 броя/. Това обясни експертът от озеленителната фирма Боряна Замярска, която очаква в края на другата седмица цветята да разцъфнат. Стрехин уточни, че знамената са на България, на Ватикана, на Европейския съюз и община Раковски и са поставени в трите квартала на града и по булеварда, откъдето ще премина височайшият гост. И църквата \"Свето Сърце Исусово\", където папата ще отслужи Света литургия, а около 200 деца ще получат от него първо причастие, е в пълна готовност, добави свещеникът ѝ отец Младен. По думите му остава пейките в храма да бъдат пренаредени според изискванията на Ватикана и за по-тържествена атмосфера той да бъде украсен с много цветя. Сподели:", "date": "2019.04.26", "title": "Раковски подготвя трогателен жест към папата"}
{"url": "https://pik.bg/%D0%BD%D0%B0-%D0%B3%D1%80%D0%B5%D0%B1%D0%B5%D0%BD%D0%B0-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D1%81%D0%B8%D0%BD%D1%8A%D1%82-%D0%BD%D0%B0-%D1%85%D1%80%D0%B8%D1%81%D1%82%D0%BE-%D0%BC%D1%83%D1%82%D0%B0%D1%84%D1%87%D0%B8%D0%B5%D0%B2-%D0%B7%D0%B0%D0%BF%D0%BE%D0%B7%D0%BD%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D1%81-%D0%B1%D0%B0%D1%89%D0%B0-%D1%81%D0%B8---%D0%B5%D1%82%D0%BE-%D1%80%D0%B5%D0%B0%D0%BA%D1%86%D0%B8%D1%8F%D1%82%D0%B0--news837118.html", "text": "Мутафчиев, симпатичният и талантлив син на Христо Мутафчиев, се загаджи с млада и красива мома, с която запозна баща си малко преди да започне началото на церемонията на наградите „Икар“. През цялото време, докато бе до красивата тъмнокоса дама, Асен цъфтеше, а когато Христо се доближи до него, той му подшушна нещо и Мутафчиев – старши се здрависа с момичето. 25-годишният Асен от половин година е у нас. Той се върна, след като опита да кривне от руслото на актьорската професия. Красавецът е завършил класа на Стефан Данаилов, но дълго време се опитва да се занимава с други неща, пише столичен всекидневник. Изненадващо замина за Англия за две години и половина, където опита да пробие, явявайки се на различни кастинги. Животът в Лондон обаче е безбожно скъп и Асен захванал всевъзможни дейности – разнасял пица, работи по строежи. Скоро разбира, че актьорският пробив в родината на Шекспир е почти невъзможен и се връща у дома. С работни ангажименти в България се захваща благодарение на майка си – Лиза Шопова. Актриса и режисьор, тя написа пиеса и даде главните роли на любимите си мъже – синът и бившият съпруг. „Трима мъже и една Маргарита“ е пиеса, която вече се играе в Сатирата с пълен успех. Сподели:", "date": "2019.04.26", "title": "НА ГРЕБЕНА НА ЛЮБОВТА: Синът на Христо Мутафчиев запозна гаджето с баща си - ето реакцията на актьора"}
{"url": "https://pik.bg/%D0%B0%D0%BB-%D0%BF%D0%B0%D1%87%D0%B8%D0%BD%D0%BE-%D1%89%D0%B5-%D0%B1%D1%8A%D0%B4%D0%B0-%D0%BC%D1%8A%D0%B6-%D0%B4%D0%BE%D0%BA%D0%B0%D1%82%D0%BE-%D0%B8%D0%BC%D0%B0-%D0%B6%D0%B5%D0%BD%D0%B8-%D0%BA%D0%BE%D0%B8%D1%82%D0%BE-%D0%BD%D0%B5-%D0%BC%D0%B8%D1%80%D0%B8%D1%88%D0%B0%D1%82-%D0%BD%D0%B0-%D1%86%D0%B8%D0%B3%D0%B0%D1%80%D0%B8-%D0%B8-%D0%B1%D0%B8%D1%80%D0%B0-news836879.html", "text": "Легендарният американски актьор със сицилиански произход Алфредо Джеймс Пачино, или както го познаваме всички – Ал Пачино, днес навършва 79 години. Едва ли има киноман по света, който да не е изпадал във възторг от таланта, актьорската игра и харизматичната осанка на този удивителен титан на Холивуд. Неговите роли превърнаха филми като \"Кръстникът\", \"Белязаният\", „Франки и Джони“, \"Жега\", \"Усещане за жена\" и много други в едни от най-великите кинотворби на всички времена. За гениалното превъплъщение на Ал Пачино в образа на Майкъл Корлеоне критикът Лари Коен пише: „Кръстникът” е заслуга на Ал Пачино, всички останали са много добри, чак до най-второстепенната роля, но той е велик.“ Сподели:", "date": "2019.04.26", "title": "Ал Пачино: Ще бъда мъж, докато има жени, които не миришат на цигари и бира"}
{"url": "https://pik.bg/%D0%BF%D1%87%D0%B5%D0%BB%D0%B0%D1%80%D0%B8-%D0%B3%D0%BE%D1%82%D0%B2%D1%8F%D1%82-%D0%B1%D0%BB%D0%BE%D0%BA%D0%B0%D0%B4%D0%B0-%D0%BD%D0%B0-%D0%BF%D1%8A%D1%82%D1%8F-%D0%BF%D0%BB%D0%B5%D0%B2%D0%B5%D0%BD-%D1%81%D0%BE%D1%84%D0%B8%D1%8F-news837004.html", "text": "Пчелари готвят блокада на пътя Плевен-София заради натровени пчели, предаде БНТ. Пострадали са кошери в плевенските села Биволаре и Божурица. Собствениците им алармират, че пчелите им масово измират. Пострадали са над 1000 пчелни семейства. Според пчеларите причината е, че земеделски производители използвали неразрешени за Европейския съюз препарати за третиране на почвата. Това било доказано още миналата година както с изследвания на пчелите, така и с растителни проби. Днес пчеларите подадоха сигнал в Областната земеделска дирекция, откъдето ще изпратят комисия за огледи на място. Те се заканиха, че ако държавата не предприеме мерки, ще блокират главния път от Плевен за София. Сподели:", "date": "2019.04.26", "title": "Пчелари готвят блокада на пътя Плевен-София"}
{"url": "https://pik.bg/%D0%BA%D0%BE%D0%B7%D1%83%D0%BD%D0%B0%D0%BA-%D1%81-%D0%B1%D0%B0%D0%B4%D0%B5%D0%BC%D0%B8-%D0%B8-%D0%BA%D0%B0%D1%84%D1%8F%D0%B2%D0%B0-%D0%B7%D0%B0%D1%85%D0%B0%D1%80-news313469.html", "text": "1 кг брашно + 4 -5 с.л.  за доомесване 1-2 щипки сол 3 пакетчета (по 7 г всяко) суха мая 6 големи яйца 150 г  краве масло 250 мл прясно мляко 300 г захар настърганата кора на 1/2 лимон 1 с.л. ром 1 ч.л. екстракт ванилия 200 г светли стафиди 3 с.л. ром (или коняк) 1 жълтък + 1 с.л. мляко белени бадеми едра кафява или бяла захар за поръсване Сподели:", "date": "2019.04.26", "title": "Козунак с бадеми и кафява захар"}
{"url": "https://pik.bg/%D0%B5%D1%82%D0%BE-%D0%B3%D0%BE-%D0%B8%D0%B2%D0%B0%D0%BD-%D0%B8-%D0%BD%D0%B5%D0%B3%D0%BE%D0%B2%D0%B0%D1%82%D0%B0-%D0%B2%D0%B8%D0%B7%D0%B8%D1%82%D0%BA%D0%B0-%D1%82%D0%BE%D0%B9-%D0%BF%D1%80%D0%B0%D0%B2%D0%B8-%D0%B2%D1%81%D0%B8%D1%87%D0%BA%D0%BE-news837041.html", "text": "Визитка на очевидно мултифункционален и широкоспектърен мъж шашардиса варналии. Става въпрос за бизнес картичката на Иван от фирма с благозвучното име „Коктейли и сънища“ ЕООД, който предлага услугите си на своите клиенти. А какви услуги само! Осигурявам банкови кредити, медицински услуги, адвокатски услуги, счетоводни услуги, всякакви застраховки, нотариални услуги, разнообразни масажи (??), доставка на миди франко заведението или дома (???), уроци по билярд, тенис на маса и табла. Това са разнообразните услуги, предлагани от „универсалния посредник от Варна“, който едва ли е експерт във всяка от посочените области. Въпреки това изглежда мъжът има контакти, които осигуряват въпросните услуги, а той работи като връзката между търсещ и предоставящ съответната услуга. „Експерт във всичко е този“, „Ейй, гледай к‘во става, човекът разбира от всичко“. „Трябва ми счетоводител, за да ми изчисли колко ще струва разнообразния масаж.“ Това са само част от забавните коментари, които последваха публикуването на визитката. Сподели:", "date": "2019.04.26", "title": "Ето го Иван и неговата визитка, той прави всичко"}
{"url": "https://pik.bg/%D0%B7%D1%83%D0%B5%D0%BA%D0%B0-%D1%81%D0%B5-%D0%BD%D0%B0%D1%82%D0%B8%D1%81%D0%BA%D0%B0-%D1%81-%D0%B6%D0%B5%D0%BD%D0%B0-%D1%81%D0%B8-%D0%B7%D0%B0%D0%B4-%D0%BA%D1%83%D0%BB%D0%B8%D1%81%D0%B8%D1%82%D0%B5-%D0%BD%D0%B0-%E2%80%9E%D0%BA%D0%B0%D0%BF%D0%BA%D0%B8%D1%82%D0%B5%E2%80%9C-%D1%81%D0%BD%D0%B8%D0%BC%D0%BA%D0%B0-news834823.html", "text": "Съпругата на Васил Василев-Зуека – режисьорката Ани Вичева, ревнувала до лудост водещия на „Като две капки вода“. Заради това не пропускала нито една репетиция или лайф на шоуто и държала да бъде плътно до него до последната секунда, в която той и Рачков се качат на сцената. Докато стояли зад кулисите на предаването и очаквали старта му всеки понеделник от 20 ч., Ани и Васил не спирали да интимничат като прясно влюбени тийнейджъри. Или се държали за ръце, или се прегръщали, или се целували пред смаяните и леко засрамени погледи на хората от екипа на шоуто. Вичева обаче по никакъв начин не се чувствала неудобно, а тъкмо обратното – това бил нейният начин да секне апетита на колежките на Зуека към него. Режисьорката била убедена, че някои от асистентките в „Капките“ се държали твърди свойски с мъжа ѝ и постоянно търсели причини да се навъртат покрай него. Вряла и кипяла, Ани взела мерки и си „маркирала територията“, като била неотлъчно до съпруга си, а дори по време на реклами го чакала на тръни в бекстейджа и не спирала да го целува и прегръща зад кулисите. „Като куче пазач му е. Срам го е от екипа, но нищо не ѝ казва“, коментират хора от шоуто. Вероятно параноята ѝ идвала оттам, че преди да официализират връзката си, двамата бяха любовници, а Зуека кръшкаше на дългогодишната си съпруга Нина с по-младата от нея Вичева. През 2012 г. обаче актьорът се отказа от двойствения начин на живот и призна, че се развежда с жена си и майка на дъщеря му Девина, за да заживее с режисьорката. Всъщност двамата се познавали още от 1999 г., когато за пръв път се видели на снимачната площадка на „Пансион за кучета“. В лентата Зуека е актьор, а Анна е асистент-режисьор. През 2014 г. двамата станаха родители на син Стефан, а през 2017 г. се ожениха на тайна сватба. Техни кумове бяха Димитър Рачков и Мария Игнатова, които пък така и не можаха да стигнат до брак, въпреки че след последната си раздяла се сгодиха. За пореден път обаче двамата сложиха край на връзката си преди малко повече от месец. Сподели:", "date": "2019.04.26", "title": "Зуека се натиска с жена си зад кулисите на „Капките“ (СНИМКА)"}
{"url": "https://pik.bg/%D0%BA%D0%BB%D1%8A%D1%86%D0%BD%D0%B8-%D1%81%D1%80%D0%B5%D0%B6%D0%B8-%D1%80%D0%B5%D0%B7%D0%BD%D0%B0%D1%85%D0%B0-%D0%BD%D0%BE%D1%81%D0%B0-%D0%BD%D0%B0-%D1%81%D0%B8%D0%BB%D0%B2%D0%B8%D1%8F-%D0%BA%D0%B0%D1%86%D0%B0%D1%80%D0%BE%D0%B2%D0%B0---%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%B5%D0%BD-%D0%BF%D1%80%D0%BE%D0%B1%D0%BB%D0%B5%D0%BC-%D0%BF%D1%80%D0%B0%D1%82%D0%B8-%D0%B5%D1%81%D1%82%D1%80%D0%B0%D0%B4%D0%BD%D0%B0%D1%82%D0%B0-%D0%BB%D0%B5%D0%B3%D0%B5%D0%BD-news837103.html", "text": "Силвия Кацарова най-накрая се е престрашила да оперира носа си. Хирургическата интервенция е била извършена в съседна Турция. Естрадната легенда е легнала под скалпела не за разхубавяване, а по медицински причини. От години тя има проблеми с едната преграда на обонятелния си орган. \"Сърцето ми често се раздумкваше, защото не можех да поемам нормално въздух. През декември лекарят ми каза, че няма накъде повече да оглагам операцията. Всичко приключи благополучно. Чак сега разбрах колко е хубаво човек да диша нормално\", заяви звездата пред седмичнтик. Новото й носле е леко чипо, а аритчията й вече е само лош спомен. Сподели:", "date": "2019.04.26", "title": "КЛЪЦНИ-СРЕЖИ: Резнаха носа на Силвия Кацарова - здравословен проблем прати естрадната легенда на операционната маса"}
{"url": "https://pik.bg/%D0%B5%D0%B2%D0%B0-%D0%BB%D0%BE%D0%BD%D0%B3%D0%BE%D1%80%D0%B8%D1%8F-%D1%81%D1%8A%D1%81-%D1%81%D1%83%D0%BF%D0%B5%D1%80-%D1%82%D1%8F%D0%BB%D0%BE-%D1%81%D0%B0%D0%BC%D0%BE-10-%D0%BC%D0%B5%D1%81%D0%B5%D1%86%D0%B0-%D1%81%D0%BB%D0%B5%D0%B4-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-news837062.html", "text": "Актрисата Ева Лонгория роди първото си дете едва преди 10 месеца и вече гордо позира, показвайки оформеното си тяло. 44-годишната Ева тренира едва от 4 месеца, тъй като е искала първата половин година след раждането да бъде посветена изцяло на сина й, а не да я прекара в строги диети или притеснения кога и как ще отслабне. „Тялото ми току -що даде живот, затова и не бях толкова сурова със себе и не бързах да влизам във форма“, признава актрисата пред Опра. Ева, прочула се от сериала „Отчаяни съпруги“, споделя още, че обича да експериментира с тренировките, за да не й омръзват. Тя често редува джогинга, с йога, пилатес и вдигане на тежести. Колкото до храненето, актрисата се старае да приема повече свежи зеленчуци и плодове, и като цяло да се храни разнообразно и пълноценно, без да се ограничава или да изпада в крайности. „Всички си мислят, че има някаква тайна или магия, за да отслабнеш, а това не е така. Всичко опира до диета и упражнения“, допълва Ева. Сподели:", "date": "2019.04.26", "title": "Ева Лонгория със супер тяло само 10 месеца след раждането"}
{"url": "https://pik.bg/%D0%BA%D0%BE%D0%B7%D1%83%D0%BD%D0%B0%D0%BA-%D0%B7%D0%B0-%D0%BB%D0%B5%D0%B2%D1%87%D0%B5-%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%E2%80%93-%D0%BF%D1%8A%D0%BB%D0%BD%D0%BE-%D0%BC%D0%B5%D0%BD%D1%82%D0%B5-%D0%B5-news646932.html", "text": "Козунаците, които се правят от миксове на прах и бои, а не от истински продукти, са най-евтините, а цената им е под и около 1 лв. Това обясни председателят на Регионалния съюз на хлебопроизводителите и сладкарите във Варна Иво Бонев, цитиран от БТА. Според него обаче  около половината купувачи на пазара ще предпочетат качествените изделия, направени от истински яйца, масло и мляко. През настоящата година няма причина за промени в цените на тези изделия, посочи Бонев. Качественият козунак струва между 2,20 и 5,50 лева за 400 грама в зависимост от това дали има пълнеж. Бонев апелира клиентите да четат внимателно етикетите, защото там е посочено дали за направата на са използвани бои и есенции. Сподели:", "date": "2019.04.26", "title": "Козунак за левче? Забравете – пълно менте е!"}
{"url": "https://pik.bg/%D0%B0%D0%BF%D0%B0%D1%88-%D0%BD%D0%B0%D0%BF%D0%B0%D0%B4%D0%BD%D0%B0-%D0%B8-%D0%BE%D0%B1%D1%80%D0%B0-%D0%B4%D1%8F%D0%B4%D0%BE-%D0%B2-%D0%B4%D0%BE%D0%BC%D0%B0-%D0%BC%D1%83-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%B4%D0%B8%D0%B3%D0%BD%D0%B0-%D0%BC%D1%83-%D0%B2%D1%81%D0%B8%D1%87%D0%BA%D0%B8%D1%82%D0%B5-%D1%81%D0%BF%D0%B5%D1%81%D1%82%D1%8F%D0%B2%D0%B0%D0%BD%D0%B8%D1%8F-news836872.html", "text": "Възрастен пловдивчанин е бил нападнат и обран в дома му в Пловдив. Дядото е бил посетен от непознат, който чрез сила и заплахи го е принудил да му даде всичките си пари. Нападението е станало в понеделник посред бял ден на бул. \"Христо Ботев\", съобщава \"Трафик Нюз\". Отнетата от 77-годишния човек сума била близо 5000 лева. Дядото веднага подал сигнал до спешния телефон 112, а пред пристигналите униформени описал мъжа. Крадецът се издирва. Работата по случая продължава. Сподели:", "date": "2019.04.26", "title": "Апаш нападна и обра дядо в дома му в Пловдив, задигна му всичките спестявания"}
{"url": "https://pik.bg/%D0%BC%D0%B0%D1%81%D0%BE%D0%B2-%D0%BC%D0%BE%D1%80-%D0%BD%D0%B0-%D0%B1%D0%B5%D0%B1%D0%B5%D1%82%D0%B0-%D0%B8%D0%BC%D0%BF%D0%B5%D1%80%D0%B0%D1%82%D0%BE%D1%80%D1%81%D0%BA%D0%B8-%D0%BF%D0%B8%D0%BD%D0%B3%D0%B2%D0%B8%D0%BD%D0%B8-news837087.html", "text": "Почти всички бебета императорски пингвини в една от най-големите колонии от вида са мъртви вследствие на топенето на хабитата им през последните три години, сочат резултатите от изследване, цитирани от Франс прес. Колонията императорски пингвини в залива Хали в морето Уедъл досега бе втората най-голяма в света. Тя включваше до 25 000 двойки, които всяка година идваха тук, за да се размножат. Спътникови снимки, изследвани от учени от Британския антарктически институт, обаче показаха, че през особено топлата 2016 г. ледът, върху който императорските пингвини отглеждат малките си, се е стопил. Това e причинило смъртта на почти всички пингвичета. Феноменът е наблюдаван също през 2017 и 2018 г. В резултат въпросната колония почти е изчезнала. \"Изследвахме популацията на тази и други колонии в района през последните 10 години, като използвахме спътникови снимки с висока резолюция, заяви Питър Фретуел от института. - Снимките ясно показват катастрофален колапс в размножаването на този обект през последните три години.\" Учените отбелязват, че е налице увеличаване на популацията на съседна колония. Това навежда на мисълта, че много птици от залива Хали са мигрирали на по-сигурно място. \"Невъзможно е да се твърди, че топенето на леда в залива Хали несъмнено е свързано с климатичното затопляне - поясни Фил Тратън от екипа. - Но провалът в размножаването на този обект е безпрецедентен.\" Сподели:", "date": "2019.04.26", "title": "Масов мор на бебета императорски пингвини"}
{"url": "https://pik.bg/%D0%BF%D0%B0%D1%80%D1%82%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D1%81%D1%82%D1%83%D0%B4%D0%B5%D0%BD%D0%B0%D1%82%D0%B0-%D0%B1%D0%B8%D1%80%D0%B0-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news837029.html", "text": "Забрана за продажба на студена бира може да бъде въведена в мексиканската столица по инициатива на партията \"Движение за национално възраждане\" (МОРЕНА), предаде ТАСС. Мярката цели да бъде променен действащият закон и да бъдат намалени случаите на пиянство на обществени места. По мнение на представители на партия МОРЕНА понастоящем в столицата все повече мексиканци употребяват студена бира още на мястото на закупуването й, въпреки съществуващите ограничения. Предлага се в новия закон да бъде забранена продажбата на пиво в охладено състояние, а то да съответства на околната температура. Тогава интересът към бирата като разхладителна напитка ще спадне, както и консумацията й на място, считат вносителите. Шансовете за одобрение на новата наредба са големи, тъй като представителите на МОРЕНА са мнозинство в законодателното събрание на столицата. Годишната консумацията на бира на глава от населението в Мексико е 65 литра. По износ на пиво страната се нарежда на едно от първите места в света, припомня агенцията. Сподели:", "date": "2019.04.26", "title": "Партия забранява студената бира в Мексико"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BC%D0%B0%D0%BA%D1%80%D0%BE%D0%BD-%D0%B8%D1%81%D0%BA%D0%B0-%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-%D0%B8-%D1%81%D0%B2%D0%B8%D0%B2%D0%B0%D0%BD%D0%B5-%D0%BD%D0%B0-%D1%88%D0%B5%D0%BD%D0%B3%D0%B5%D0%BD-news837157.html", "text": "Шенгенското споразумение трябва да бъде преразгледано и евентуално някои страни да бъдат изключени от него. Тази радикална идея обяви френският президент Еманюел Макрон по време на пресконференция в Елисейския дворец. Макрон лансира предложението си, докато говори по темата за миграцията, която далеч не бе основна в изявлението му, но пък предложи радикална промяна. \"Наистина вярвам в открития патриотизъм и във Франция, която ще засияе на международната сцена. Но за да бъдеш отворен трябва да имаш граници. За да приемеш гости, имаш нужда от дом\", каза още президентът на Франция. Той добави, че \"днес не всичко работи както трябва\", а Шенгенското споразумение вече не работи. Макрон подчерта, че политиките за развитие и миграция трябва да бъдат \"напълно преструктурирани\". Държавният глава призова за реформа на Шенгенското споразумение, основавайки се на идеята, че Европа трябва да защитава своите граници. Макрон не изключи, че страните, които не искат да направят това, могат да се окажат извън Шенгенската зона. Той се фокусира и конкретно върху сътрудничеството със страните от Африка. \"Трябва основно да предефинираме нашата миграционна политика. Европа трябва да преосмисли сътрудничеството с Африка, за да ограничи миграцията и да укрепи своите граници, дори ако това означава да има Шенгенско пространство с по-малко държави\", добави френският президент. Сподели:", "date": "2019.04.26", "title": "НАПРЕЖЕНИЕ: Макрон иска връщане на границите и свиване на Шенген"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D1%81-%D0%B8%D0%BC%D0%BE%D1%82%D0%BD%D0%BE%D1%82%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%BC%D0%BE%D0%B3%D0%B0%D1%82-news836686.html", "text": "Анализаторът и математик проф. Михаил Константинов, който е свързан професионално с организацията, произвеждането и отчитането на европейските избори, коментира пред ПИК възможно ли е тенденцията на спад в доверието към управляващите след скандалите „Апартамент гейт“, която отчитат социолозите, да се обърне срещу опозицията от БСП заради Константинов разясни още колко е точната цена на машините за гласуване, наемани от фирмата „Смарт матик“, и дали има гаранции срещу евентуално манипулиране на вота по модела на Венецуела. - Това, което искате да направя, е политически коментар. Аз мога да кажа само, че е възможно всичко, което не противоречи на законите на физиката. А това, което формулирате като хипотеза, не противоречи на законите на физиката. Значи е възможно. Това е малко шеговито казано, но е абсолютно вярно. Всичко, което физически е възможно, може да се случи. - Машинното гласуване не е екзотика по света, но в Европа го няма. Между другото, най-голямата числено и номинално демокрация в света – Индия, гласува по този начин. Там има 850 милиона избиратели. Но аз не гледам какво става по света. По света има практики разни. Аз гледам какво става в Европа. - Фирмата е венецуелска и в този смисъл е свързана. - Е, има много митове и легенди. „Смарт матик“ е действително венецуелска фирма. По-нататък има някакви проблеми и сега, доколкото знам, е регистрирана като офшорка. Самата фирма „Смарт матик“ обвини венецуелските власти, че са допуснали манипулации на вота през 2017 година, като са били манипулирани близо 1,5 милиона гласа. Т.е. те казват: „С нашите машини манипулираха вота.“ Това е около историята на фирмата и избора на г-н Мадуро. - Моята гледна точка е, че България няма нужда от подобно нещо и направих, каквото можах, да го предотвратя. Но в момента, когато решението е взето, значи по-умните хора – тези в парламента, те по дефиниция са най-умни, са го взели, трябва да помогнем нещата да се случат. Така че от този момент нататък аз пожелавам успех на машинното гласуване, защото това би било успех и за България. Иначе личните си чувства по отношение на машинното гласуване аз няма да ги споделям. Иначе бих прозвучал като глупак. Тактиката и стратегията на отбора се обсъждат преди битката. След това вече се изпълнява. - Не е 3000, а 2500, защото, доколкото знам, цената е без ДДС. - В момента говори за 3000 машини. Това прави 7,5 милиона лева. - Има ги. Има заделени пари. България е много богата държава. Тук според един стар виц много се краде и още има. - Изборите ще са прости. По-прости са само президентските, защото там няма преференции. - Гаранция за честността на вота трябва да се търси по две линии. Първо, в това, че в съставите на всички комисии има членове от различните политически сили, като те са или 9 или 7 – в зависимост от броя на избирателите. Затова е малко трудно да ги накарате всички да изготвят и подпишат един фалшив протокол. Не че не е възможно, но е доста по-трудно. И второ, всички резултати от изборите моментално се публикуват в интернет. Всеки може да провери какво се е случило в неговата изборна секция. - В списъците, които ще излязат, има 1 милион имена на български граждани, които не са на територията на България. Този 1 милион са т.нар. фантоми. Мъртви души не е много точно, защото повечето от тези хора са живи, само че не са в България. Това е, ако комисията си гледа работата, няма как да отбележи един несъществуващ избирател като гласувал. А освен различните политически представители в комисиите, там има застъпници, наблюдатели, журналисти и граждани – тъпканица от хора. Няма как всички да се наговорят и да излъжат. Сподели:", "date": "2019.04.26", "title": "САМО В ПИК! Проф. Михаил Константинов: Скандалите с имотното състояние на Елена Йончева могат да повлекат рейтинга на БСП"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81%D1%8A%D0%B2%D0%B5%D1%82%D0%B2%D0%B0-%D0%B4%D0%B5%D0%BD%D1%8F%D1%82-%D0%B5-%D0%BF%D0%BE%D0%B4%D1%85%D0%BE%D0%B4%D1%8F%D1%89-%D0%B7%D0%B0-%D0%BB%D1%8E%D0%B1%D0%BE%D0%B2-%D0%B8-%D0%B7%D0%B0%D1%87%D0%B0%D1%82%D0%B8%D0%B5-%D0%BD%D0%B0-%D0%B4%D0%B5%D1%82%D0%B5-news837120.html", "text": "„Денят е благоприятен за всички сериозни дела, които предварително са добре обмислени. Може да се планира бъдещето, да се помисли за по-далечни перспективи. Както и предният ден, така и сега можете да получите помощ от предците си. Мъжете могат да се помолят за изцеление и здраве. Препоръчва се да започвате творчески дела, да се веселите и да пеете. Не бива да бъдете мрачни в този ден“, добавя астрологът. „Много подходящо е за творческа любов, за зачатие на детенце и въобще за любовно съединение. Но всичко трябва да се прави на светло, с отворени очи и никаква тъмнота. Не бива да се проявяват алчност и завист, това може да стане причина за сърдечно-съдови заболявания“, предупреждава тя. „Може да си пийнете алкохол в този ден, но не се отпускайте! Горещата вода в този ден е целебна. Ако вашата съвест е чиста, може да отидете на парна баня, но не се застоявайте дълго! Който има грехове, по-добре да не рискува. Има опасност да се изгори с парата“, добавя тя. „Може да садите растения, храсти, дървета, но не късайте листа и цветя! Неблагоприятно е даже да се подаряват откъснати цветя, но може в саксия. Неблагоприятно време за големи покупки – мебели, недвижима собственост. Може само малки, например козметика за жените“, съветва астрологът. „Препоръчва се носенето на по-леки дрехи за съхраняване на вътрешната топлина. Цветовете на деня са бяло, жълто, златисто. Да се избягват тъмните тонове и особено кафявото! Камъкът на деня е сердолик – камъкът на безсмъртието“, добавя тя. „Благоприятни са всички сънища, свързани с цветя. Ако болен сънува цветя, значи скоро ще оздравее. Да сънувате плодовете на дърво – знак за благоденствие и изобилие. Лошо е да сънувате животни- мизерия, проблеми, разпри“, обяснява Ивелина Пенчева. Сподели:", "date": "2019.04.26", "title": "Астролог съветва: Денят е подходящ за любов и зачатие на дете"}
{"url": "https://pik.bg/%D1%81%D0%B5%D0%BA%D0%B0%D1%82-30-%D1%84%D1%83%D1%82%D0%B1%D0%BE%D0%BB%D0%BD%D0%B8-%D0%B8%D0%B3%D1%80%D0%B8%D1%89%D0%B0-%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0-%D0%B3%D0%BE%D1%80%D0%B0-%D0%B2-%D0%BC%D0%B8%D0%BD%D1%83%D1%82%D0%B0-news837065.html", "text": "През 2018 година са унищожени 12 милиона хектара тропически гори или по 30 футболни игрища в минута, съобщи Институтът за световните ресурси. 3,64 милиона са първични тропически гори и от съществено значение за климата и биоразнообразието, предадоха Франс прес и Ройтерс. Данните са от годишния доклад за 2018 на \"Глобъл форест уоч\" - организация, която наблюдава горите от 2001 година. Миналата година е четвъртата най-страшна за обезлесяването, след 2016 (когато обезлесената площ е 17 милиона хектара), 2017 и 2014 година. Най-засегнатите страни са Бразилия, Индонезия, Демократична република Конго, Колумбия и Боливия. Площта на унищожените през миналата година тропически джунгли е равна на територията на Никарагуа, а унищожените първични джунгли са колкото Белгия. \"Това са горите с най-голямо въздействие върху въглеродните емисии и върху биоразнообразието\", изтъкна Микаела Вайсе от Института за световните ресурси, тъй като това са големи дървета - те поглъщат най-много CO2 и е трудно да бъдат възобновени. Опазването на все още оставащите гори е от жизнена важност - те са дом на много застрашени представители на флората и фауната. Разрушителното темпо е особено обезпокоително в ДР Конго, докато в Индонезия то се е забавило с 63% в сравнение с пика през 2016 година. В Колумбия през 2018 г. има увеличение на обезлесяването с 9% спрямо 2017 г. По обезлесена площ първа е Бразилия, а Гана и Кот д'Ивоар са загубили през 2018 г. първична джунгла, представляваща съответно 60% и 26% от тяхната територия. Сподели:", "date": "2019.04.26", "title": "Секат 30 футболни игрища тропическа гора в минута"}
{"url": "https://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%BE-%D1%82%D0%BE%D1%80%D0%BD%D0%B0%D0%B4%D0%BE-%D1%81%D0%B0%D0%BD%D1%87%D0%BE-%D0%BC%D0%BE%D0%B6%D0%B5-%D0%B4%D0%B0-%D0%B0%D0%BA%D0%BE%D1%81%D1%82%D0%B8%D1%80%D0%B0-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news836972.html", "text": "Испанският гранд Реал Мадрид включва в плановете си за лятна селекция крилото на Борусия (Дортмунд) Джейдън Санчо, твърди \"Билд\". Английският национал се представя изключително силно за \"жълто-черните\" от началото на сезона. Изданието визира, че на \"кралете\" ще им трябват 180 милиона евро, за да убедят дортмундци да се разделят с един от най-талантливите млади играчи в света. Очаква се треньорът на \"белия балет\" Зинедин Зидан да получи огромен бюджет за трансфери през лятото. Сподели:", "date": "2019.04.26", "title": "ТРАНСФЕРНО ТОРНАДО: Санчо може да акостира на \"Бернабеу\""}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82%D1%80%D0%B8%D1%85%D0%B0-%D0%BF%D0%B5%D1%81%D1%82%D0%B8%D0%B4%D0%B8%D1%86%D0%B8-%D0%B2%D1%8A%D0%B2-%D0%B2%D0%BE%D0%B4%D0%B0%D1%82%D0%B0-%D0%B2-%D0%B3%D0%B5%D0%BD%D0%B5%D1%80%D0%B0%D0%BB-%D1%82%D0%BE%D1%88%D0%B5%D0%B2%D0%BE-news837166.html", "text": "Открити са пестициди във водата на квартал „Пастир” в Генерал Тошево. Окръжната прокуратура в Добрич е започнала досъдебно производство срещу неизвестен извършител заради отравянето на водата, съобщава БНР. Водата не е годна за пиене и  за употреба за битови нужди. Днес на място ще бъдат вземат проби, които ще бъдат изследвани в лаборатория във Варна. По случая се води разследване. Сподели:", "date": "2019.04.26", "title": "ОПАСНОСТ: Отриха пестидици във водата в Генерал Тошево"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B8%D1%81%D0%BA%D0%B0-%D0%BE%D1%82%D0%BA%D0%B0%D0%B7%D0%B2%D0%B0%D0%BD%D0%B5-%D0%BE%D1%82-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D0%BE%D1%80%D1%8A%D0%B6%D0%B8%D1%8F-news837121.html", "text": "Президентът на САЩ Доналд Тръмп смята, че САЩ, Русия и Китай трябва да се откажат от ядрените въоръжения, предаде ТАСС. „Днес аз видях как президента Путин заяви, че се радва на възможността да помогне при преговорите между САЩ и Северна Корея. Ние искаме да се откажем от ядреното оръжие, ние всички сме длъжни да го направим. Русия трябва да се откаже от тези въоръжения, Китай също“, заяви Тръмп. По-рано представител на Белия дом съобщи, че Тръмп има намерение да подготви проект за споразумение за намаляване на ядрените арсенали, което трябва да участват Русия и Китай. „Президентът даде ясно да се разбере, че според него, контрола над въоръженията трябва да се осъществява с участието на Русия и Китай, и трябва да включва всички видове оръжия, бойни глави и ракети“, заяви представител на Белия дом. Сподели:", "date": "2019.04.26", "title": "Тръмп иска отказване от ядрените оръжия"}
{"url": "https://pik.bg/%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D0%B7%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D1%81-400-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%82%D0%BE%D0%B2%D0%B0-%D0%B5-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B0-%D1%83%D0%BB%D0%BE%D0%B2%D0%BA%D0%B0-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-news837134.html", "text": "САЩ смятат закупуването от страна на Турция на руски зенитни ракетни системи С-400 за „стратегическа уловка“ на Москва, целта на която е да създаде разрив между Анкара и нейните западни съюзници, предаде ТАСС, позовавайки се на говорителят на американското отбранително ведомство Ерик Пахон. „Руската агресия в Грузия, в Украйна и в Сирия отслаби сигурността на Турция. Агресивното предложение от страна на Русия е стратегическа уловка, целяща да посее разкол между Турция и Запада, с помощта на С-400“, заяви Пахон. „Ние искрено се надяваме на това, че Турция ще се откаже от С-400, ще осигури защитата на своето въздушно пространство с помощта на системи, съвместими с техниката на НАТО и ще запази своите инвестиции в програмата F-35. Ние сме работили с Турция, като съюзници в НАТО и в добри, и в лоши времена, в продължение на почти 70 години, и имаме твърдото намерение да запазим тези отношения“, допълни американският представител. Сподели:", "date": "2019.04.26", "title": "Пентагонът за доставката на С-400 на Турция: Това е стратегическа уловка на Москва"}
{"url": "https://pik.bg/%D0%B7%D0%B0%D1%81%D0%B8%D0%BB%D0%B5%D0%BD-%D0%B5-%D0%BF%D1%8A%D1%82%D0%BD%D0%B8%D1%8F%D1%82-%D0%BA%D0%BE%D0%BD%D1%82%D1%80%D0%BE%D0%BB-%D0%B2-%D0%BE%D0%B1%D0%BB%D0%B0%D1%81%D1%82-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news837142.html", "text": "Засилен е пътният контрол в област Стара Загора, поради натоварения трафик, съобщава радио „Фокус“. Органите на реда осъществяват контрол за наличие на застраховка „Гражданска отговорност”, шофиране в нетрезво състояние, неправоспособност, използване на обезопасителни колани. Сухи са пътните настилки на територията на областта. Ограничение на скоростта до 90 км/ч, с цел осигуряване на безопасността на движение, поради неравности на пътя, има на автомагистрала „Тракия” в участъка между Чирпан и Стара Загора. На прохода „Шипка” е забранено движението на автомобили с тегло над 10 тона. Сподели:", "date": "2019.04.26", "title": "Засилен е пътният контрол в област Стара Загора"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%B6%D0%B8-%D1%81%D1%8A%D0%B1%D0%B8%D1%80%D0%B0%D1%82-%D0%BF%D0%B0%D1%80%D0%B8-%D0%B7%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D0%B9-%D1%81%D1%82%D0%B0%D1%80%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%B2-%D1%8F%D0%BC%D0%B1%D0%BE%D0%BB-news837139.html", "text": "Най-старата ямболска църква, станала свидетел на исторически превратности и съхранила християнската вяра в годините, се руши от десетилетия, съобщава Нова телевизия. Камбанарията на храм „Света Троица“ се разпада, фасадата е в окаяно състояние, влага съсипва стенописите. Въпреки нерадостната картина, в навечерието на светлите великденски празници, надежда все пак има. Църквата е раннохристиянска. Датира още от 17 век. По време на Руско-турската война е опожарена. През 1884 г. отново е съградена. Сега обаче вековният храм пак се руши. Освен от продажба на свещи и богослужения, той съществува основно, благодарение на дарители. Група млади хора вече са събрали 17 500 лева. Виждайки разрухата в църквата, младежите приемат каузата да спасят храма. А средствата за ремонт събират от банички. С кулинарен базар в двора на църквата на Цветница успели да съберат 2 500 лева. Сподели:", "date": "2019.04.26", "title": "Младежи събират пари за възстановяването на най-старата църква в Ямбол"}
{"url": "https://pik.bg/%D1%82%D0%B0%D0%BF%D0%B0-%D1%82%D1%83%D1%80%D1%81%D0%BA%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BD%D0%B0-%D0%B3%D0%BA%D0%BF%D0%BF-%E2%80%9E%D0%BA%D0%B0%D0%BF%D1%8A%D0%BA%D1%83%D0%BB%D0%B5%E2%80%9D-%D1%81%D0%B5-%D1%81%D1%80%D0%B8%D0%BD%D0%B0-%D0%BE%D0%BF%D0%B0%D1%88%D0%BA%D0%B0%D1%82%D0%B0-%D0%BE%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-news837242.html", "text": "Ситуацията с трафика на ГКПП „Капъкуле” към входа за Турция се усложнява поради срив на компютърната информационна система на турските митници, съобщи МВР. Образували са се опашки от изчакващи автомобили и автобуси, като са напълно блокирани на вход към Турция, както турският, така и българският пункт, съобщават от българското външно министерство. При проведените срещи със служители на Генералното консулство в Одрин и българските гранични власти, турските гранични и митнически органи са заявили, че предприемат необходимите мерки за отстраняване на срива. Създадена е организация, включително като е увеличен значително и личният състав, с цел да поемат натрупаните опашки и повишения трафик през празничните за България дни. Отворени са всички трасета на влизане в страната за леки автомобили и 3 трасета за автобуси. Понастоящем трафикът се обслужва ръчно, като турските гранични власти ще заработят на максимален капацитет след отстраняване на техническия проблем. Генералното консулство в Одрин е в непрекъсната връзка с турските гранични и митнически власти и при необходимост има готовност да реагира. Сподели:", "date": "2019.04.26", "title": "ТАПА: Турската система на ГКПП „Капъкуле” се срина. Опашката от автомобили се увеличава"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2-%D0%BF%D0%B8%D0%BA-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%81%D1%8A%D1%81-%D0%B7%D0%BB%D0%BE%D0%B2%D0%B5%D1%89%D0%B0-%D0%BB%D1%8A%D0%B6%D0%B0-%D0%B7%D0%B0-%D0%B1%D0%BE%D0%BB%D0%BD%D0%B8-%D0%BE%D1%82-%D1%80%D0%B0%D0%BA-news837236.html", "text": "Зловеща лъжа на депутатката Елена Йончева хвърли в шок и ужас търновци дни преди Великден, научи ПИК. В предпразничните дни скандалната любимка на Корнелия Нинова си е позволила да изрече абсурдна неистина за болни от рак. Тя заявила, че има 20% ръст на онкоболни в региона на Велико Търново и предизвикала истинска паника сред хората, чули безумните й измислици по време на предизборната й обиколка. \"Няма увеличение на онкологичните респираторни заболявания! Това изказване предизвика много паника и не бива да се подминава с лека ръка\", заяви в официално съобщение д-р Мария Рачева в опровержение на лъжата на Йончева. Специалистката разкрива, че пациентите са били сериозно притеснени от твърденията на депутатка от БСП и десетки хора са започнали да звънят с въпроси и желание да се изследват за рак. \"В периода, за който говори Елена Йончева все още няма официални данни. Годишен отчет от онкологичния център не е представян и не е готов, така че подобни данни няма. Статистиката сочи, че общият брой на новооткритите онкологични случаи за 2017 г. за 231 за областта на Велико Търново. До ноември 2018 г. са 139, така че за какво увеличение с 20% говори тя\", обяснява д-р Рачева, която е управител на Комплексния онкологичен център във Велико Търново. Специалистката и колегите й, цитирани от \"Борба\", недоумяват защо някой би си позволил да спекулира по този начин с най-големите страхове на хората. Проверка на ПИК установи, че скандалната лъжа е била изречена от Йончева на 10 април, като при това тя си позволила да цитира именно данни на онкологичния център в града. Както става ясно от шефката на лечебното заведение обаче, те са тотален фалшификат. Сподели:", "date": "2019.04.26", "title": "ШОКИРАЩО В ПИК: Елена Йончева със зловеща лъжа за болни от рак"}
{"url": "https://pik.bg/%D0%B3%D1%83%D1%89%D0%B5%D1%80%D0%BE%D0%B2%D0%B0-%D0%B7%D0%B0%D1%80%D0%B0%D0%B1%D0%BE%D1%82%D0%B8-%D0%B7%D0%B0-%D0%B7%D0%BB%D0%B0%D1%82%D0%BA%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D1%81%D0%BD%D0%B8%D0%BC%D0%BA%D0%B0-news837137.html", "text": "Младата майка Светлана Гущерова се завърна към моделските си ангажименти. Тя рекламира дрехите на друга плеймейтка - Златка Райкова, която се изявява като дизайнер. Светлана е лице на новата й колекция, а на снимките за фотосесията се вижда, че се е разделила с русия цвят на косата си. Златка и Светлана са близки от няколко години. Райкова бе една от малкото плеймейтки, поканена на сватбата на Сетлана и Християн Гущеров. Точно заради близките им отношения г-жа Гущерова не е взела хонорар от Райкова и работи за нея напълно безплатно, пише ежедневник. Сподели:", "date": "2019.04.26", "title": "Гущерова заработи за Златка Райкова (СНИМКА)"}
{"url": "https://pik.bg/%D1%82%D0%B5%D0%B6%D1%8A%D0%BA-%D1%82%D1%80%D0%B0%D1%84%D0%B8%D0%BA-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B8%D1%8F-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-news837245.html", "text": "Засилен трафик на АМ“ Тракия“ в района на Пазарджик. Остава натоварено движението по АМ „Хемус“ и по главните пътища от републиканската мрежа, уточняват от Пътна полиция – ГД „Национална полиция“. Предприети са мерки за разполагане на допълнителни полицейски екипи по най-натоварените трасета и изходите на големите градове, които следят за безопасността на движението и при необходимост регулират трафика. Интензивен е трафикът и на граничните пунктове. На  българо-сръбската, българо-гръцката и българо – турската граница трафикът е интензивен за леки и товарни автомобили. На българо-румънската трафикът е интензивен на вход за леки и товарни автомобили,  а на българо – македонската – нормален. По информация на турските гранични власти, потвърдена и от посещение на дипломатически служител от ГК Одрин, по обяд ситуацията с трафика на ГКПП „Капъкуле“ към входа за Турция се усложнява поради срив на компютърната информационна система на турските митници. Образували са се опашки от изчакващи автомобили и автобуси, като са напълно блокирани на вход към Турция, както турският, така и българският пункт. При проведените срещи със служители на ГК-Одрин и българските гранични власти, турските гранични и митнически органи са заявили, че предприемат необходимите мерки за отстраняване на срива. Създадена е организация, включително като е увеличен значително и личният състав, с цел да поемат натрупаните опашки и повишения трафик през празничните за България дни. Отворени са всички трасета на влизане в страната за леки автомобили и 3 трасета за автобуси. Понастоящем трафикът се обслужва ръчно, като турските гранични власти ще заработят на максимален капацитет след отстраняване на техническия проблем. Генералното консулство в Одрин е в непрекъсната връзка с турските гранични и митнически власти и при необходимост има готовност да реагира. Сподели:", "date": "2019.04.26", "title": "ТЕЖЪК ТРАФИК: Ето къде са най-големите задръствания в България в момента"}
{"url": "https://pik.bg/%D0%BF%D1%80%D0%B5%D1%81%D0%B5%D0%BB%D0%B5%D0%BD%D0%B8%D0%B5-%D1%85%D0%B8%D0%BB%D1%8F%D0%B4%D0%B8-%D1%80%D1%83%D0%BC%D1%8A%D0%BD%D1%86%D0%B8-%D0%B8%D0%B4%D0%B2%D0%B0%D1%82-%D1%83-%D0%BD%D0%B0%D1%81-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news837143.html", "text": "Десетки хиляди румънци се очаква да пристигнат в България по Великденските празници. Почивните дни в северната ни съседка са до 1 май, съобщава Нова телевизия Очаква се на път към морските курорти голяма част от румънците да преминат през Дунав мост при Русе. От няколко дни на граничния пункт работят нови осем трасета. Трафикът е интензивен. По данни на гранична полиция 95% от влизащите в страната са леки коли и автобуси с туристи. „Създадена е организация с румънските власти, Агенция Митници, Регионална дирекция „Гранична полиция” за недопускане на задръствания на Дунав мост. Очакват се голям брой румънски граждани. Към момента само в Златни пясъци има запазени 15 000 места. Очаква се този туристически поток да минава главно през КПП Дунав мост”, заяви главен комисар Теодор Атанасов, директор на МВР-Русе. Сподели:", "date": "2019.04.26", "title": "ПРЕСЕЛЕНИЕ: Хиляди румънци идват у нас за празниците"}
{"url": "https://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-33-%D0%BC%D0%B0-%D0%B4%D1%83%D1%88%D0%B8-news837151.html", "text": "Свличане на земни маси в провинциален район в Югозападна Колумбия е причинило смъртта на 33 души, съобщи „Франс Прес“, цитирани от „Дарик“. Агенцията се позовава на окончателната информация, получена от властите. След пет дни работа на мястото на катастрофата спасители са открили тялото на последния изчезнал, съобщиха от  Националната служба за борба с катастрофите. 28 възрастни и пет деца са загинали при свличането на земни маси в департамента Каука в неделя призори. Осем жилища бяха затрупани след като в района паднаха проливни дъждове. Сподели:", "date": "2019.04.26", "title": "Броят на жертвите на свлачище в Колумбия достигна 33-ма души"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D1%81%D0%BA%D0%B0-%D0%B4%D0%B0-%D1%81%D0%BA%D0%BB%D1%8E%D1%87%D0%B8-%D0%BD%D0%BE%D0%B2%D0%B0-%D1%8F%D0%B4%D1%80%D0%B5%D0%BD%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-news837241.html", "text": "Американският президент Доналд Тръмп иска да сключи нова ядрена сделка с Русия и Китай, съобщава „Си Ен Ен“, цитирани от „Фокус“. От телевизионния канал се позовават на данни от няколко свои високопоставени източници от Белия дом. Според информацията, американският лидер провежда разговори с министерствата за изработване на ново ядрено споразумение. Един от високопоставените представители на администрацията е отбелязал, че държавният глава иска в контрола над въоръженията да участват Русия и Китай. Освен това договорът трябва да включва всички видове оръжия, уточни той. „Имаме желание да предоставим варианти на президента колкото може по-скоро“, заяви чиновникът, като добави, че досега нито една администрация не е правила такива опити. Сподели:", "date": "2019.04.26", "title": "Доналд Тръмп иска да сключи нова ядрена сделка с Русия и Китай"}
{"url": "https://pik.bg/%D1%80%D1%83%D1%81%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D1%81%D0%B0%D1%89-%D1%87%D0%B5-%D1%81%D0%B5-%D0%BD%D0%B0%D0%BC%D0%B5%D1%81%D0%B2%D0%B0-%D0%B2-%D1%80%D0%B0%D0%B1%D0%BE%D1%82%D0%B8%D1%82%D0%B5-%D0%BD%D0%B0-%D0%B3%D1%8A%D1%80%D1%86%D0%B8%D1%8F-news837169.html", "text": "Посолството на Русия в Атина обвини Вашингтон, че се намесва във вътрешните работи на Атина, като посочи конкретно скорошната визита на американския сенатор Робърт Менендез, който се занима с гръко-турските отношения и разкритикува намерението на Анкара да придобие руски системи за противовъздушна отбрана С-400, пише електронното издание на вестник Kathimerini, цитирани от \"Фокус\". „Американските сенатори отново поучават другите за морала, този път по темата за това „с кои страни трябва да сме приятели и с кои не“. Не е ли това очевадна намеса във вътрешните работи на Гърция?“ – заявиха от дипломатическото представителство в серия от „туитове“ на гръцки. Изданието отбелязва, че в съобщенията са били тагнати Министерството на външните работи на Гърция, гръцкото посолство в Москва, руското посолство в Кипър, както и гръцки журналисти и анализатори. Според руското посолство, „истинската цел“ на САЩ не е да предотврати закупуването на модерни средства за ПВО от Турция, а да убеди Анкара да ги придобие (изтребители F-35 и ракетни системи „Пейтриът“) от американски компании. „Всичко друго е нищо повече от сензационализъм“, се казва в съобщението. „Въпреки незаконните санкции на САЩ и ЕС, Русия остава отворена за разширяване на военно-техническото сътрудничество с Гърция“, добавят от посолството, като посочват, че продажбата на С-400 на Турция „не е насочена срещу трети страни“. Русия подкрепя международното право и е срещу действия, който насърчават увеличаване на напрежението в региона“, се казва в „туийта“. „Русия, за разлика от някои други страни, смята, че Конвенцията на ООН за морското право е от фундаментално значение за разрешаване на всички спорни въпроси“, обявяват от посолството. Менендес посети Атина като част от регионално турне, което популяризира Закона за сигурността и енергийното партньорство от 2019 г., двустранно законодателство, което той и сенаторът Марко Рубио представиха по-рано този месец и което трябва да засили сътрудничеството в областта на сигурността в региона. Сподели:", "date": "2019.04.26", "title": "Русия обвини САЩ, че се намесва в работите на Гърция"}
{"url": "https://pik.bg/%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%BD%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4%D1%81%D0%BA%D0%B8%D1%8F-%D0%BF%D0%B0%D0%B7%D0%B0%D1%80-news837170.html", "text": "Търговци на прочутия Димитровградски пазар се събраха рано тази сутрин на спонтанен протест, организиран късно снощи в социалната мрежа. Те са недоволни от зачестилите по думите им проверки на данъчни и полиция в последните месеци, които определят, като „рекет“, съобщава „Дарик“. Хората казват, че акциите са тенденциозни и целят налагането на финансови санкции, а масовото присъствие на проверяващи плаши и отблъсква клиентите. „Не сме против проверките, но ние работим 3 дни седмично по 3 часа и ако половината от това време минава в проверки и без това малките обороти в последната година съвсем намаляват“, коментираха търговците. Те отправиха обвинение и към ръководството на общинското тържище, че не защитава интересите им. Ръководителят на „Общински пазари“ Ангел Колев посочи, че не е в правомощията му да спре проверките и никой не го уведомява предварително за тях. „Нито аз, нито кметът, можем да забраним такива акции“, посочи той. Събралите се обявиха, че стартират подписка, като протестите ще продължат, а контактна група от тях ще потърси среща с кмета на общината Иво Димов. „Искаме да работим спокойно и да не ни карат да се чувстваме, като престъпници“, категорични бяха търговците. Сподели:", "date": "2019.04.26", "title": "Търговци протестираха на Димитровградския пазар"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D1%8A%D1%82%D1%8F-%D0%B1%D0%B5%D1%80%D0%BA%D0%BE%D0%B2%D0%B8%D1%86%D0%B0-%D0%BC%D0%BE%D0%BD%D1%82%D0%B0%D0%BD%D0%B0-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%B5-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%BE-news837274.html", "text": "Катастрофа затвори пътя Берковица-Монтана, съобщават очевидци пред ПИК. Задръстването в района е огромно, тъй като от София прииждат коли през прохода Петрохан. Все още няма яснота колко тежък е инцидентът. Полицейски екипи има на изхода на Монтана, които спират движението и отклоняват автомобилите по обходни маршрути. Катастрофата е станала до село Благово. Стотици коли са се струпали и очакват движението да бъде възстановено. Пътят от Берковица за Монтана е основният, по който се пътува за Видин и Лом. Поради четирите почивни дни за Великден трафикът в района в момента е изключително натоварен. Сподели:", "date": "2019.04.26", "title": "ПЪРВО В ПИК: Катастрофа затвори пътя Берковица-Монтана, задръстването е километрично"}
{"url": "https://pik.bg/%D0%B3%D0%B5%D1%80%D0%BE%D0%B8-%D0%BC%D0%BE%D0%BC%D1%87%D0%B5%D1%82%D0%B0-%D0%BE%D1%82-%D1%8F%D0%BC%D0%B1%D0%BE%D0%BB-%D1%81%D0%BF%D0%B0%D1%81%D0%B8%D1%85%D0%B0-%D0%BA%D1%83%D1%87%D0%B5-%D0%BE%D1%82-%D0%B2%D0%BE%D0%B4%D0%B8%D1%82%D0%B5-%D0%BD%D0%B0-%D1%82%D1%83%D0%BD%D0%B4%D0%B6%D0%B0-%D1%81%D0%BD%D0%B8%D0%BC%D0%BA%D0%B0-news837172.html", "text": "Две момчета от Ямбол спасиха куче от водите на река Тунджа, съобщава БТВ. Според информацията, едното момче се хвърлило в реката без да се колебае, след като с приятеля му видели как животното се дави. Момчетата забелязали безпомощното животно докато се разхождали в градския парк. Направило им впечатление, че кучето има проблем и не може да изплува до брега. Тогава Николай Момчилов скочил във водата, а неговият приятел – Даниел Маринов, поел кучето на сушата. Направили му масаж и го успокоили. Намерили са се и стопаните на животното . След инцидента кучето е ослепяло, защото вероятно е получило инсулт. Предстоят му изследвания. Снимка: БТВ.бг Сподели:", "date": "2019.04.26", "title": "Герои: Момчета от Ямбол спасиха куче от водите на Тунджа (СНИМКА)"}
{"url": "https://pik.bg/%D0%B2%D0%B5%D1%81%D0%BD%D0%B0-%D0%B7%D0%BC%D0%B8%D1%8F%D0%BD%D0%B0%D1%86-%D1%82%D0%B8%D1%82%D0%B0-%D0%B8-%D1%80%D0%BE%D0%BA%D0%B0%D0%B4%D0%B6%D0%B8%D1%8F%D1%82%D0%B0-%D1%81%D1%82%D0%B5%D0%BD%D0%BB%D0%B8-%D0%B7%D0%B0%D0%B1%D0%B8%D0%B2%D0%B0%D1%82-%D0%BD%D0%B0-%D0%B1%D0%B0%D0%BD%D0%BA%D1%8F-%D0%BC%D0%B5%D0%B7%D0%B8-news837070.html", "text": "Музикално нашествие от звезди очаква Банкя за поредното издание на фестивала \"България Мези\". От 28 април до 6 май местният парк \"Ротонда\" ще събере на сцената си любими на различни поколения изпълнители от Сърбия, Турция, Македония и България. На 28 април \"Банкя Мези\" ще посрещне величието на сръбската музика Весна Змиянац, ще я съпортва и младата й колежка от Македония Марина Тошич. Рап дуетът Павел и Венци Венц и колегата им Вензи пък ще разнообразят сръбския маратон директно на следващия ден. На 30 април с песните на \"Тангра\" ще забие рокаджията Стенли, освен него на сцената ще видим и музикантите от \"Обратен ефект\". Може би една от най-големите изненади за музикалните ценители, ще е изявата на турската банда \"Dolap Dere Big Gang\", която е планирана на 1 май. Артистите успяват да предизвикат истински фурор с изпълненията си на евъргрийн парчета, примесени с ориенталски мотиви. Програмата на фестивала на балканската скара и хубавата музика ще продължи с младата поп звезда Тита. Тя ще зарадва почитателите си на 2 май, а на следващия ден гостите ще забавлява комикът Краси Радков и музикантите от \"Виво Монтана\". На 4 май пък хоро ще поведе единствената баскетболистка в народната ни музика - Поли Паскова. За първи път пред родна публика ще излезе и последната дуетна половинка на Шабан Шаулич - 22-годишната Тея Тайрович. Тя и колегите й от гръцкото дуо Андреас и Люси ще вдигнат градуса на купона на 5 май. Достоен завършек на големия фестивал ще даде Годжи и \"Millenium Band\". Освен хубава музика, посетителите на \"Банкя Мези\" ще имат възможността да опитат уникални гръцки специалитети. Майстори на грила от Балканите ще се включат във фестивала за пореден път. Ще има специално съоръжение за пушено месо, чевермета. Извън вкусната тема, очаквайте лунапарк, безплатни 3D прожекции всеки ден от 18.30 часа. Ще има подаръци и за всеки именик на Гергьовден, а на Великден ще се състои конкурс за най-красиво великденско яйце. На 5 и 6 май с обеден концерт ще се разпише народната певица Ивелина Колева. Следващите спирки на националното турне \"България Мези\" са Пазарджик - от 16 до 19 май. По случай Празника на розата в Казанлък - от 30 май до 2 юни. Пловдив да се готви между 5 и 9 юни, а в Свиленград фестивала ще гостува от 13 до 16 юни. По повод шопските празници \"Мези\" ще гастролира и в Елин Пелин от 20 до 23 юни. Сподели:", "date": "2019.04.26", "title": "Весна Змиянац, Тита и рокаджията Стенли забиват на \"Банкя Мези\""}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B3%D0%B5%D0%B9%D1%82-%D1%81%D0%B5-%D0%BE%D1%82%D1%80%D0%B0%D0%B7%D1%8F%D0%B2%D0%B0-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-news837207.html", "text": "\"Пожелавам успех на всички които участват на тези избори. Нека да имаме една истинска и европейска кампания. Нека да покажем какви са възможностите за България когато избират 17 евродепутати в еропейския парламент. Аз съм сигурен, че политическа партия ГЕРБ ще постигне победа. Нека всички да защитават националните интереси. Надявам се да намерим общи теми по които можем да консолидираме всички 17 евродепутати, независимо кой от кое политическо семейство е.\", заяви Цветанов. \"Всичко ще зависи от 26.05. Ние залагаме на почтената кампания, затова и нашите срещи с нашите структури започнаха. Нашите кандидати за евродепутати ще направят всичко възможно, да направят срещи и с хора по определени браншове и бизнеси, които имат пряко отношение с това да се защитават техните интереси в европейския парламент и европейската комисия. Надявам се, че всички 17 евродепутати ще припознаят някой от приоритетите на държавата за да бъдем консолидирани и заедно.\", добави Цветанов. \"Хората ни по места не са повлияни от \"Апартаментгейт\" и са много мотивирани. Оценката си ще дадат на местните избори.\",съобщи зам.-председателят и шеф на предизборния щаб на \"ГЕРБ\" Цветан Цветанов. Сподели:", "date": "2019.04.26", "title": "ГОРЕЩО: Цветанов разкри как \"Апартаментгейт\" се отразява на изборите"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%BD%D0%B5%D0%B1%D0%B5%D1%82%D0%BE-%D1%80%D1%83%D1%81%D0%BA%D0%B8-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D1%85%D0%B5%D1%80%D0%BC%D0%B5%D1%82%D0%B8%D0%B7%D0%B8%D1%80%D0%B0-%D0%B8-%D0%BA%D0%B0%D1%86%D0%BD%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B2-%D1%80%D0%B8%D0%B3%D0%B0-news837286.html", "text": "Самолет на руската авиокомпания \"Аерофлот\", пътуващ от Рига за Москва е кацнал спешно на летището в латвийската столица заради разхерметизация. За инцидента съобщи латвийският ръководител на администрацията за гражданско въздухоплаване Марис Городцов, цитиран от РИА Новости и БГНЕС. Екипажът на самолета е съобщил за проблем и е поискал кацане на най-близкото летище. След приземяването на самолета се е установило, че аварията е вследствие на сблъсък с птица. Няма пострадали пътници. Сподели:", "date": "2019.04.26", "title": "ДРАМА В НЕБЕТО: Руски пътнически самолет се разхерметизира и кацна аварийно в Рига"}
{"url": "https://pik.bg/%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B7%D0%B0%D0%BC%D0%B8%D0%BD%D0%B0-%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%B2-%D1%82%D1%83%D1%80%D1%86%D0%B8%D1%8F-news837178.html", "text": "Новият президент на Украйна Владимир Зеленски е заминал на почивка в Турция, съобщава „Газета“, като се позовава на съобщение на Зеленски във „Фейсбук“. Актьорът подчертава в поста си, че е обещал преди изборите на своите симпатизанти откритост и спазва това. „Ето че излетях за Турция. Ще заведа децата на фестивал“, написа Зеленски. Новият президент на Украйна подчертава още, че това са първите му почивни дни за последните четири месеца. Зеленски уточнява, че ще се завърне в Украйна след два дни. Сподели:", "date": "2019.04.26", "title": "Новият президент на Украйна замина на почивка в Турция"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B3%D0%BE%D1%82%D0%B2%D1%8F%D1%82-%D0%BD%D0%BE%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B7%D0%B0-%D0%BF%D1%80%D0%B5%D0%B3%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%BA%D0%BE%D0%BB%D0%B8%D1%82%D0%B5-news837176.html", "text": "Подготвят се революционни промени за периодичните технически прегледи на автомобилите, съобщи „Дарик“. Всички данни от измерванията с газоанализатор, димомер, стенд за измерване на спирачните сили и други ще бъдат въвеждани в реално време автоматично в информационна система за електронно регистриране на извършените технически прегледи, предвижда проект за изменение на Наредбата за периодичните прегледи. Счита се, че по този начин ще бъдат пресечени фиктивните проверки за техническото състояние на автомобилите, уточняват от Съюзът на българските автомобилисти (СБА). Същевременно с това ще отпадне изискването за издаване на удостоверение за техническа изправност част I и част II. Вместо това ще се въведе т.нар. електронно персонализиране на знака за периодичен преглед за проверка. Стикерът ще има чип, информацията от които ще може да се чете чрез специални уреди от разстояние. В този идентификатор ще бъдат въвеждани всички технически данни за ППС и за резултатите от извършения преглед, екологичната група на автомобила, номерът на разрешението за контролно-техническия пункт, в който е извършен прегледът, датата на прегледа, валидността му и др. Той трябва да удостоверява, че превозното средство се допуска за движение. Данните от периодичните прегледи за автомобилите ще се обменят в реално време между Изпълнителна агенция „Автомобилна администрация“ и МВР, поради което отпада необходимостта от носенето и издаването на удостоверение за техническа изправност част I и част II. Моторните превозни средства от категории М1 и N1 ще се категоризират в пет екологични групи. Това ще зависи от това кога са произведени, от съдържанието на въглероден оксид в отработилите газове и др. Моторните превозни средства, на които задвижването е само с електродвигатели (без двигател с вътрешно горене) и МПС с водородна горивна клетка, се категоризират в пета екологична група. А автомобилите с двутактови двигатели, които не подлежат на измервания, се категоризират към първа екологична група. При персонализацията на удостоверенията за определяне на екологична група на МПС освен вписване на идентификационния номер на возилото, неговата регистрация и други технически данни, ще се отразява и показанието на километропоказателя. Отчитайки Стратегията на Европа за „чисти горива“, предвид която към алтернативните горива спадат и втечнен-нефтен газ (ВНГ) или сгъстен природен газ (СПГ) с проекта на наредбата е предложено моторните превозни средства, които са оборудвани с уредба, която позволява работата на двигателя с ВНГ или СПГ да се категоризират към екологична група, като проверките за определянето й бъдат извършени при работа на двигателя с ВНГ или СПГ. В мотивите към наредбата е уточнено, че се предвиждат два подхода при определянето на екологичните групи. В случаите, когато определянето на екологичната група се извършва по време на периодичния преглед на моторните превозни средства, се предвижда издаване на Удостоверение за определяне на екологична група на МПС, върху което се поставя стикер с номера на знака за екологичната група. Сподели:", "date": "2019.04.26", "title": "ВАЖНО: Готвят нови промени за прегледите на колите"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%80%D0%B8%D0%B0%D0%BD%D0%B0-%D0%B2%D0%B5%D0%BA%D0%B8%D0%BB%D1%81%D0%BA%D0%B0-%D0%B8%D0%B7%D0%B3%D0%BE%D0%BD%D0%B5%D0%BD%D0%B0-%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB-news836691.html", "text": "Мариана Векилска се е върнала отново у нас след няколкомесечен престой в Брюксел, научи „Ретро“. В началото на годината бившата водеща на „Тази събота“ и „Тази неделя“ емигрира, за да работи като експерт в европейска институция, а каква е причината да прекъсне стажа си там, Мариана не признава. Животът в белгийската столица обаче се оказал по-тежък, отколкото журналистката си представяла. Тя срещнала трудности в намирането на квартира, не успяла да се внедри в интернационалния колектив, работата ѝ се опъвала, а освен това и не смогвала да се справя и финансово. Веднага след като кацнала у нас, Векилска се юрнала да се погрижи за външния си вид, тъй като през месеците живот в Брюксел нямала излишни пари, които да харчи от суета. Първата ѝ работа била да се отбие до зъболекарския кабинет, който посещавала от години, защото услугите на денталните специалисти в европейския мегаполис изобщо не ѝ били по джоба. После журналистката обходила и фризьорските салони и студиата за красота, в които, докато беше на екран, се поддържаше във вид. Най-доволен от завръщането ѝ в родината бил нейният син Момчил, който в последните месеци бе изцяло лишен от майчина ласка и поверен изцяло на грижите на баща си Симо, баба си и дядо си по таткова линия. 13-годишното момче в момента е ученик в Италианския лицей в Горна баня, а плановете на амбициозната му майка бяха да го вземе при себе си в Брюксел и от следващата учебна година той да учи в едно от най-елитните школа там. Дали идеята ѝ ще се осъществи, или ще остане изцяло в сферата на фантастиката, времето ще покаже, защото очевидно тв звездата изпитва затруднения в пребиваването си зад граница. Припомняме, че Мариана и мъжът ѝ не живеят заедно от почти 3 години. Ексводещата напусна семейното им жилище, понеже то било наследствен имот на Симо, който останал там заедно с детето. Двамата все още нямат официален развод, но и не планирали такъв, тъй като и без намесата на съдебната власт успели да се разберат на кого колко време му се полага с общия им син. Сподели:", "date": "2019.04.26", "title": "САМО В ПИК И \"РЕТРО\": Мариана Векилска изгонена от Брюксел"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D0%B1%D0%BE%D1%8F%D0%B4%D0%B8%D1%81%D0%B2%D0%B0%D0%BC%D0%B5-%D1%8F%D0%B9%D1%86%D0%B0-%D1%81-%D0%B1%D0%B0%D0%B1%D0%B8%D0%BD%D0%B8-%D1%82%D1%80%D0%B8%D0%BA%D0%BE%D0%B2%D0%B5-news836860.html", "text": "В последните години все повече домакини търсят методи за натурално багрене на великденските си яйца. Чрез използване на природни съставки продуктът остава годен за по-дълго, освен това се избягват нежелани алергични реакции и боядисване на вътрешността на яйцето. Един много стар “бабин” трик. Цветът на яйцата варира от бежов до тъмнокафяв в зависимост от количеството обелки и продължителността на варене. Преди да поставите яйцата в отварата трябва да варите обелките около половин час. Впрочем, ако увиете яйцата в обелки от лук (вързани с конец) и после ги сварите във вода, на черупката ще остане интересна мраморна шарка. Омотайте яйцата с цветни конци и ги сварете по нормалния начин. На черупките ще останат интересни цветни шарки. Тъй като няма как да знаете доколко са безопасни използваните оцветители, внимавайте яйцата да не се спукат при варенето. Най-добре не яжте спуканите яйца. Сварете яйцата във вода с добавена сода за хляб. После ги увийте в разноцветни парченца коприна и закрепете обвивката с конец. Отново кипнете яйцата в същата вода. Изстудете ги и свалете парчетата плат. Можете да използвате натурални оцветители, съдържащи се в плодовете и зеленчуците. Яйцата се сваряват предварително и чак после се натъркват с парченца плодове или зеленчуци или пък се потапят в сок или отвара от такива. Продължителността на накисването зависи от това доколко наситен цвят искате да постигнете и доколко е устойчив оцветителят. * Жълто – куркума (можете да я добавите при варенето). * Зелено – отвара или сок от спанак. * Виолетово – отвара или сок от червено цвекло. * Оранжево – сок от моркови. * Розово – пюре от ягоди или червени боровинки. * Сиво-синьо – пюре от боровинки или сок от черен бъз. * Светлосиньо – отвара от червено зеле (трябва да оставите яйцата в отварата за цяла нощ). Отварата от млади (или сухи) брезови листа ще придаде на яйцата златисто-жълт оттенък. Брезовата отвара трябва да постои около половин час, после в нея се накисват яйцата и съдът се слага на котлона. След като кипне, оставете да ври още 10 минути. Сподели:", "date": "2019.04.26", "title": "Как да боядисваме яйца с \"бабини\" трикове"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B9-%D0%B8%D0%B3%D1%80%D0%B0%D1%87-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5-%D0%B0%D1%80%D0%BC%D0%B8%D1%8F%D1%82%D0%B0-%D0%B2-%D0%BF%D0%BE%D1%81%D0%BE%D0%BA%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news837186.html", "text": "Жеферсон призна, че не би отказал да се завърне в Бразилия. За такова негово желание говори агентът му още през зимата, акцентира \"Тема Спорт\". Левият бек на ЦСКА даде интервю за медия в родината си. Ето какво каза той: \"Научих много тук, в Европа. С всяка година, която изминава, натрупвам все повече опит. Не може да тъпчем на едно място, защото в такъв случай футболът ще ни прегази. Аз винаги оставям всичко в ръцете на Бог. Не виждам причина да изключа завръщане в Бразилия, ако проектът на клуба, който ме иска, е добър. Оставям тези въпроси на своя мениджър\", заявява Жеферсон. Сподели:", "date": "2019.04.26", "title": "Ето кой играч може да напусне \"Армията\" в посока Бразилия"}
