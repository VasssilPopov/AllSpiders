{"url": "https://pik.bg/%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%B8-%D1%83%D1%80%D1%83%D0%B3%D0%B2%D0%B0%D0%B9-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D1%82%D0%BE%D0%BA-news849556.html", "text": "Срив на интерконекторната електропреносна система на Аржентина и Уругвай остави двете южноамерикански държави без електричество, съобщиха енергийните компании, цитирани от AFP. \"Масовият срив във взаимосвързаната електрическата система остави целите Аржентина и Уругвай без електричество\", съобщи компанията Едесур Аржентина в социалната мрежа „Туитър“. Уругвайската енергийна компания UTE заяви, че \"срив в мрежата на Аржентина е засегнала взаимосвързаната система, оставяйки цялата национална територия без ток, както и няколко провинции на съседната страна\". Според изявлението системата се е сринала в 7 сутринта (13 часа българско време). Сподели:", "date": "2019.06.16", "title": "Аржентина и Уругвай останаха без ток"}
{"url": "https://pik.bg/%D0%BA%D0%B0%D1%80%D0%B0%D0%BD%D0%B8%D0%BA%D0%BE%D0%BB%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-news849550.html", "text": "Язовирите в тежко състояние ще бъдат ремонтирани от държавата. Това каза министърът на икономиката Емил Караниколов пред БНР . В страната има над 6700 язовира и вече е известно състоянието на всички тях, макар някои да нямат първична документация, каза министърът и допълни, че общините са прехвърлили около 2700 язовира на държавата за стопанисване. „До края на този месец ще е готов анализът кои са най-спешните и важни язовири, в които, надявам се, до един месец вече да видим и техника. До края на този месец Министерство на икономиката ще уведоми с кои язовири започваме и, съответно, стойностите за ремонтите, които ще бъдат извършвани. Още есента ще има вече ремонтирани язовири. Министерство на икономиката поема ангажимент, че до няколко месеца ще започнат ремонт на язовирите“. Сподели:", "date": "2019.06.16", "title": "Караниколов с последна информация за язовирите"}
{"url": "https://pik.bg/%D0%BA%D0%BE%D0%BB%D0%B0%D0%BD%D0%B8%D1%82%D0%B5-%D0%B1%D0%B8%D1%85%D0%B0-%D1%81%D0%BF%D0%B0%D1%81%D0%B8%D0%BB%D0%B8-%D0%BD%D0%B0%D0%B4-100-%D0%B6%D0%B8%D0%B2%D0%BE%D1%82%D0%B0-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-news849554.html", "text": "Над 100 живота можеха да бъдат спасени за година в България, ако шофьорите и пътниците бяха поставили предпазните си колани. Това съобщи председателят на Държавна агенция \"Безопасност на движението по пътищата\" Малина Крумова по време на ежегодния събор на автомобилен клуб. Двудневната проява се е състояла на летището в Стара Загора. Държавната агенция заедно с \"Пътна полиция\" и Българския червен кръст  организираха специална Зона за пътна безопасност в рамките на проявата. Специалисти припомниха, че лека катастрофа с непоставен колан може да се равнява на падане от 5-ия етаж. Според научна експертиза при челен сблъсък с автомобил, движещ се с 40 км/ч, пътник без колан бива изстрелян напред със сила 12 пъти по-голяма от собственото му тегло, което може да се равнява на падане от петия етаж. Сподели:", "date": "2019.06.16", "title": "Коланите биха спасили над 100 живота за година"}
{"url": "https://pik.bg/%D0%BF%D0%B5%D1%82-%D0%BD%D0%B0%D1%87%D0%B8%D0%BD%D0%B0-%D0%B7%D0%B0-%D1%81%D0%BF%D1%80%D0%B0%D0%B2%D1%8F%D0%BD%D0%B5-%D1%81-%D1%86%D0%B5%D0%BB%D1%83%D0%BB%D0%B8%D1%82%D0%B0-news849438.html", "text": "Преди разгара на лятото всеки се опитва да отслабне възможно най-бързо. Освен борбата с килограмите обаче, има и друга битка, която не трябва да се забравя, а именно – с целулита. Причината за появата на целулита е натрупването на мастни клетки и разширяването им под кожата. Те се притискат към тъканите, причинявайки неравномерно появяване в бедрата, задните части и по горната част на ръцете. Това може да се окаже доста неприятно и да сломи духа за море, пише Tialoto.bg. Обаче не е нужно да оставате затворени вкъщи по време на сезона на бански или пък да избягвате прилепналото облекло. Добавянето на правилните храни и напитки към вашата диета може да намали целулита. Ето някои от тях, които ще ви помогнат да се чувствате уверени в стройната си фигура: Запасете се добре с този вид риба. Той е богат на антиоксиданти, които разграждат мастните клетки в целулита, споделя д-р Джошуа Зейнхер – директор по козметични и клинични изследвания в дерматологията в Ню Йорк. Омега-3 мастните киселини, съдържащи се в сьомгата намаляват апетита и укрепват тъканите и влакната в кожата. Това намалява натрупването на токсини в кръвоносните съдове и подобрява кръвообращението. Макар да са забранени в повечето диети, семките помагат за справянето с целулита. Те са добър източник на витамин Е, калий, цинк, както и витамин B6. „Не само, че B6 помага по-бързо да се усвоят протеините, които укрепват и възстановяват съединителната тъкан, но също така семките са естествен диуретик. Премахват излишната вода и подуването на корема“, споделя д-р Рания Батайнех. Подуването на корема може да направи целулита по-видим, а благодарение на семките, той лесно се премахва. Боровинките и къпините увеличават производството на колаген, помагайки за създаването на нова тъкан на кожата, което подобрява тонуса и нейната текстура. Но това не е всичко. Тези тъмни горски плодове съдържат и антиоксиданти, които разграждат мазнините, прикрепени към съединителната тъкан. „Това позволява на кожата да задържи мазнините под нея и да не изглеждат като бучки“, споделя д-р Зайчнер. Освен че е добър за овкусяване на салати, този вид оцет е пълен с калий, магнезий и калций, които изхвърлят токсините и облекчават задържането на вода около бедрата и стомаха. Резултатът от това е намалено подуване и по-малко целулит. „Прочистването от токсините спомага и за изхвърлянето на хормоните на стреса, детоксикацията на черния дроб и ребалансирането на производството на естроген, което допринася за намаляването на целулита“, споделя д-р Шемек. Зеленият и билковият чай спират разширяването на мастните клетки, които причиняват целулита. Също така ниското съдържание на кофеин в чая отмива токсините и дехидратира мазнините, което намалява до минимум мастните клетки, които се притискат към кожата и по този начин се появява подуване. Кафето не е добро решение за сутрешна напитка, тъй като големите количества кофеин дехидратират клетките твърде много и това кара тялото ви да задържа течности и токсини, които разширяват мазнините под кожата. Сподели:", "date": "2019.06.16", "title": "Пет начина за справяне с целулита"}
{"url": "https://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B2%D1%81%D0%B5-%D0%BF%D0%BE-%D1%81%D0%B5%D1%80%D0%B8%D0%BE%D0%B7%D0%B5%D0%BD-%D1%84%D0%B0%D0%B2%D0%BE%D1%80%D0%B8%D1%82-%D0%B7%D0%B0-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-news849526.html", "text": "Напредъкът на Борис Джонсън към „Даунинг стрийт” №10 изглежда неудържим, тъй като водещите му съперници започнаха да се оглеждат за работа в кабинета му и нова анкета показа, че избирателите вярват, че той е единственият кандидат за лидер, който може да спечели следващите избори, посочва британският „Таймс”. Двама от съперниците на Борис Джонсън - Майкъл Гоув и Саджид Джавид - използваха интервюта с The Sunday Times за кодирани намеци за търсене на работа в евентуален бъдещ кабинет на Борис Джонсън. Проучването на YouGov постави Брекзит партията на първо място с 24%, три пункта пред консерваторите и лейбъристите, работейки в полза на Джонсън, който ще трябва да отнеме от гласовете за партията на Найджъл Фарадж. Около 47% от гласоподавателите смятат, че Джонсън може да спечели следващите избори и само 22% не са съгласни. Само 15% смятат, че най-близкият му съперник, Джереми Хънт, може да спечели нов мандат за управление. Проучването установи също, че Джонсън е единственият кандидат, който ще убеди избирателите да се обърнат към торите - 22% заявяват, че е по-вероятно да гласуват за консерваторите, ако той е лидер. Никой от опонентите му не е получили повече от 8%. Той обаче остава спорна фигура, като 22% казват, че ще обедини нацията срещу 48%, които не са съгласни. Бившият министър Естер Маквей обяви снощи, че го подкрепя, след като той се съгласи да включи в плановете си за управление аспекти от идеите й за развитие на партията. Екипът на Джонсън също се надяваше, че ще спечели одобрението на Мат Хенкок, здравния министър, който отпадна в петък. Той е под натиск от своя стар бос Джордж Осбърн да подкрепи Джонсън в замяна на по-голям пост. Сподели:", "date": "2019.06.16", "title": "Проучване: Борис Джонсън все по-сериозен фаворит за наследник на Тереза Мей"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%BE%D1%84%D0%B8%D1%8F-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news849609.html", "text": "Момче и момиче са пострадали при катастрофа между лек автомобил и мотор на кръстовището между бул. „България“ и ул. „Нишава“, говорителят на Центъра за спешна медицинска помощ в София Катя Сунгарска, цитирана от \"Фокус\". На мотора са били двама души – момче и момиче. Момичето е с множество наранявания и е изпаднала в шок. Закарана е в противошокова зала в УМБАЛСМ „Н. И. Пирогов“. От там заявиха, че състоянието й е тежко. Момчето е със счупен крайник и е хоспитализиран във ВМА. Няма данни да има пострадали хора от лекия автомобил. Сподели:", "date": "2019.06.16", "title": "Поредна катастрофа в София, има ранени"}
{"url": "https://pik.bg/%D0%BF%D1%81%D0%B8%D1%85%D0%BE%D0%BB%D0%BE%D0%B7%D0%B8-%D0%BE%D0%B1%D1%8F%D1%81%D0%BD%D1%8F%D0%B2%D0%B0%D1%82-%D0%BA%D0%B0%D0%BA-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5%D1%82%D0%B5-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D1%87%D0%BE%D0%B2%D0%B5%D0%BA-%D0%BA%D0%BE%D0%B9%D1%82%D0%BE-%D0%B2%D0%B8-%D0%BF%D1%80%D0%B8%D0%B2%D0%BB%D0%B8%D1%87%D0%B0-news849440.html", "text": "Едва ли има по-неловка ситуация от тази да заговорите непознат човек, който ви привлича. Сякаш стомахът ви е пълен с пеперуди, а в устата ви има сливи. „Ъ, да, ъ, как си?“. За щастие, социалната наука е извършила малко емпирични проучвания, които ще ви покажат как да започнете подобен диалог. Представяме ви проучването, публикувано в Sex Roles, цитирани от „Обекти”, ръководено от психолога Крис Л. Клиенке от Университета на Аляска. Той е накарал 600 души да оценят ефективността на три вида начина за начало на диалог. Реплики за свалки от типа на „Вярваш ли в любовта от пръв поглед или да мина пак?\". Напълно безобидни въпроси с отворен край от типа на „Какво мислиш за тази група?“ или „Кой е любимият ти отбор?“ Директен подход от типа на „Сладка си/сладък си. Мога ли да те почерпя едно питие?“. Оказва се, че мъжете и жените се различават доста в предпочитанията си. Докато първите биха избрали по-директен подход, дамите предпочитат въпросите с отворен край. Едва ли е изненадващ фактът, че малцина избират репликите за свалки. Авторите твърдят, че те продължават да съществуват, тъй като и до ден днешен се „налагат от популярните книги и списания. Те стимулират фантазиите ни с истории, завършващи с успешна свалка след подобна реплика много по-често, отколкото е в действителност.“ В края на краищата – най-добре е да започнете диалога с нещо безобидно. „Този тип начало на разговора си има едно основно предимство – то предоставя един по-малко застрашителен контекст за отговор от страна на другия човек“, пишат авторите. Сподели:", "date": "2019.06.16", "title": "Психолози обясняват как да започнете разговор с човек, който ви привлича"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%86%D0%B8-%D0%B2-%D0%BB%D1%83%D0%BA%D1%81%D0%BE%D0%B7%D0%B5%D0%BD-%D0%B4%D0%B6%D0%B8%D0%BF-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news849573.html", "text": "Десет мигранти от Пакистан са заловени в джип на магистралата Гевгелия-Скопие. Около 3.50 местно време полицейски патрул забелязал джип със скопски регистрационни номера, който не спрял при знак за проверка. След кратка гонка, полицейските служители настигнали превозното средство, и при обиск открили вътре 10 души от Пакистан. Мигрантите са задържани в полицейско управление за изясняване на случая. Сподели:", "date": "2019.06.16", "title": "Спипаха нелегални пакистанци в луксозен джип в Македония"}
{"url": "https://pik.bg/%D0%B1%D0%B8%D0%B2%D1%88-%D0%BF%D0%B5%D1%85%D0%BE%D1%82%D0%B8%D0%BD%D0%B5%D1%86-%D0%BE%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BE%D0%B1%D1%83%D1%87%D0%B0%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%BA%D0%B0%D0%BA-%D0%B4%D0%B0-%D1%80%D0%B5%D0%B0%D0%B3%D0%B8%D1%80%D0%B0%D1%82-%D0%BF%D1%80%D0%B8-%D0%B0%D1%82%D0%B5%D0%BD%D1%82%D0%B0%D1%82-news849465.html", "text": "Бившият пехотинец от Британската армия Саймън Фийк преподава на българите уроци по антитероризъм. Той е бивш експерт по антитероризъм и отива там, където другите не могат. Не гледа по телевизията ужасите на войната, а ги преживява. Понякога e на ръка разстояние от кола-бомба и свистящи куршуми. \"Има хора, които обичат войната – коментира пред Нова телевизия Саймън Фийк. - Аз не съм от тях, но не е като във филмите. За съжаление, Холивуд изкривява военните конфликти. Сега, когато не съм в армията, уча актьори как да изиграят истински войници\". Любовта към армията и дългът към родината са наследствена традиция. \"Израснах в семейство на военни – разказва Фийк. - Роден съм в Германия и живяхме там, докато навърших 10 годинки и се върнахме във Великобритания, за да тръгна на училище. Дете съм на Студената война. По това време България беше врагът. Армията е в кръвта ми, но сам реших да стана войник. Не заради баща ми\". Саймън е бивш пехотинец. Бил e на мисии в Косово, Ирак, Германия, Кипър. \"В България ние, англичаните, сме известни с шегите си – казва той. - В армията хуморът е още по-труден за преглъщане. Приятелите ми извън армията не го схващат. Хората си мислят, че войниците постоянно стрелят и ходят на мисии, но не е така. През повечето време чистиш оръжията. Честно - 90% е скука, а 10% - битки с лошите и адреналин\". Извън шегите, мисиите зад граница в размирни страни като Ирак и Афганистан са истински стрес и тест по оцеляване. Залогът е човешкият живот. Сподели:", "date": "2019.06.16", "title": "Бивш пехотинец от Британската армия обучава българи как да реагират при атентат"}
{"url": "https://pik.bg/%D0%BE%D1%82%D0%BD%D0%B5%D1%81%D0%BE%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%BD%D0%B0-%D1%81%D0%B2%D0%B5%D1%82%D0%BE%D1%84%D0%B0%D1%80-%D0%B2-%D1%88%D1%83%D0%BC%D0%B5%D0%BD-news849571.html", "text": "Двама униформени служители на полицията в Шумен са били откарани в МБАЛ за преглед след ПТП на кръстовище в района на автогарата, съобщи говорителят на ОДМВР Ася Йорданова. Произшествието с участие на патрулен автомобил на ОДМВР - Шумен е станало в неделя към 4 следобед на светофарите до автогарата в Шумен. Полицейската \"Опел Астра\" се е движела по ул. \"Добруджа\" към жп гарата. На зелена светлина полицаите прекосили кръстовището и точно, когато били по средата откъм бул. \"Ришки проход\" ги връхлетяла \"Шкода октавия\" с шуменски номера. 37-годишният мъж, който бил зад волана на цивилния автомобил признал, че не спрял на червено и влязъл в кръстовището при забраняващ сигнал. В резултат на удара полицаите имали оплаквания за болки и били откарани в МБАЛ. Единият от тях се е оплакал от болки в кръста, другият от болки в таза, но към 17:00 още нямаше данни за състоянието им. Сподели:", "date": "2019.06.16", "title": "Отнесоха полицаи на светофар в Шумен"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%BE%D0%BD%D0%B8-%D0%BF%D0%BE%D0%B4%D0%BB%D1%83%D0%B4%D0%B8-%D0%BC%D1%80%D0%B5%D0%B6%D0%B0%D1%82%D0%B0-%D1%81-%D1%86%D0%B5%D0%BF%D0%BA%D0%B0-%D0%B4%D0%BE-%D0%BF%D1%8A%D0%BF%D0%B0---%D1%87%D0%B0%D0%BB%D0%B3%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%B2%D1%8A%D1%80%D0%BD%D0%B0-%D0%B3%D0%BE%D0%B4%D0%B5%D0%B6%D0%B5%D0%BD-%D0%BF%D1%80%D1%8A%D1%81%D1%82%D0%B5%D0%BD-%D0%B7%D0%B0--news849113.html", "text": "Фолк дивата Бони навлажни социалните мрежи с цепка до пъпа и удари в земята някои от по-младите си колежки в чалга средите. Тази седмица гласовитата изпълнителка отбеляза с бурен купон 20 години на сцена, а специални гости на събитието бяха нейни приятели и колегите й от Сърбия Емир Хабибович, Джани, Сладжа, Емир Джулович, Радован. От наша страна се отчетоха Софи Маринова и Гринго, Тони Стораро, Борис Дали, Илиян, Константин, \"Рико Бенд\"... Певицата съчета събитието с промоция на новата си дуетна песен с Джулович - \"Време е\". Юбилярката блесна с уникална бяла рокля от дантела на София Борисова. Дизайнерката е била доста щедра с цепката, но това определено се понрави на феновете на Бони в социалните мрежи. Певицата показа секси бедър, а в коментарите мачовците с основание коментираха: \"Ах, тази Бони, откъде извади тия бедра като магистрали?!?\". По време на купона, юбилярката изненадващо получи годежен пръстен, но той не бе поднесен лично от кандидата за сърцето й. Обаче, за още по-голяма изненада на всички присъстващи, Бони не прие бижуто. Пръстенът е бил на бижутерийния гигант \"Картие\" и е струвила удивителните 25 хил. евро. Пред ПИК самата Бони разкри, че на този етап от живота си няма планове за семейство, тъй като кариерата й е на преден план. А от постъпката се разбра, че за разлика от ухажора си, тя няма толкова силни чувства към него, че да сподели с него живота си. \"Нникой не може да ме купи с пари. За мен е много важно отношението, уважението към професията ми. Не мога да продам душата, тялото и любовта си за каквато и да е сума\", отсече пред медията ни Бони. След като поотмина еуфорията й от шумното парти, завършило със заря над Студентски град, фолк певицата ще си подари няколко дни на морето по женски - с дъщеря и Михаела. \"Михи завършва 10-ти клас. Обещала съм й, че ако завърши средното си образование с успех на 5, ще й подаря песен и клип. След училище иска да замине за чужбина, за да следва икономика и банкерство\", призна още Бони. Сподели:", "date": "2019.06.16", "title": "САМО В ПИК: Бони подлуди мрежата с цепка до пъпа - чалга звездата върна годежен пръстен за 25 хил. евро (СНИМКИ/ВИДЕО)"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%81%D0%B0%D1%88%D0%BE-%D0%BA%D0%B0%D0%B4%D0%B8%D0%B5%D0%B2-%D0%BC%D1%83-%D0%B8%D0%B7%D0%BD%D0%B5%D0%B2%D0%B5%D1%80%D0%B8-news841541.html", "text": "Жената на Сашо Кадиев скандализира с откровение, че му е изневерила. „Приятели, омъжих се, а след това изневерих на годеника си“, написа танцьорката Таня в профила си във „Фейсбук“. По-надолу обаче тя разкри, че става въпрос само за сценична роля, която е приела да изиграе. „Спокойно, това е само роля, която приех на драго сърце! Дето се вика... време ми беше да се видя като булка, макар и палава“, допълва Таня. Половинката на тв водещия била поканена да участва в клип на кубинския майстор на салсата Алфредо Торес и други изпълнители. Сценарият предвиждал тя да избяга от сватбата си, за да се порадва на ласките на един от музикантите на празненството, около което се върти сюжетът на видеото. Таня проявила професионализъм и не се смутила от скандалните сцени, но мъжът ѝ Сашо все още не ги бил виждал. Все пак обаче тя не пропусна да му изкаже благодарности, че я е поощрил в новото ѝ амплоа на танцуваща актриса. „И не на последно място, искам да благодаря на моя Сашко, че ми разреши „да се омъжа” за друг, а след това „да правя секс” на задната седалка със съвсем друг“, пише Тончева. Двамата със сина на Катето Евро са заедно още 2012 г. Заради връзката им атрактивната брюнетка заряза кариерата си на танцьорка в чужбина и се върна у нас, за да пристане на Кадиев. През 2015 г. двамата станаха родители на дъщеричка, която кръстиха Катерина, без да имат брак. И до ден днешен Сашо не се осмелявал да падне на колене пред Таня с пръстен в ръка. Тя обаче си мечтаела за сватба, но знаела, че актьорът не е привърженик на идеята за брака и се съобразявала с неговите възгледи. Второ дете обаче със сигурност звездното семейство планирали да имат. Сподели:", "date": "2019.06.16", "title": "ДРАМА В ПИК И \"РЕТРО\": Жената на Сашо Кадиев му изневери"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D0%B2%D0%B8%D0%BD%D0%B8-%D0%BD%D1%8E-%D0%B9%D0%BE%D1%80%D0%BA-%D1%82%D0%B0%D0%B9%D0%BC%D1%81-%D0%B2%D1%8A%D0%B2-%D0%B2%D0%B8%D1%80%D1%82%D1%83%D0%B0%D0%BB%D0%BD%D0%BE-%D0%BF%D1%80%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news849549.html", "text": "Президентът на САЩ Доналд Тръмп обвини в събота \"Ню Йорк таймс\" във \"виртуално предателство\" чрез публикации, според които САЩ предприемат все повече информационни атаки срещу електропроводните мрежи на Русия, предаде Франс прес. \"Ню Йорк таймс\" току-що пусна материал, в който казват, че САЩ съществено засилват кибератаките си срещу Русия. Това е акт на виртуално предателство\", написа Тръмп в Туитър. \"ПРИ ТОВА Е ЛЪЖА!\" - заяви той, като нарече нюйоркския всекидневник \"корумпиран\" и повтори обвиненията си, че журналистите са \"врагове на народа\". Вчера вестникът съобщи, че американското правителство е активизирало информационните си атаки срещу  електропроводните мрежи и други обекти в Русия, за да изпрати предупреждение на Москва, заподозряна, че прави същото в САЩ, и за да подготви евентуална кибернетична атака при мащабен конфликт между двете страни. Според американски представители, цитирани в изданието, Тръмп не бил подробно информиран за тези операции. Пентагонът и тайните служби се колебаели дали да осведомяват президента за текущите операции срещу Москва \"от страх как ще реагира той и с оглед възможността той да ги отмени или да ги обсъди с чуждестранни представители, както през 2017 г., когато той спомена за една деликатна операция пред руския външен министър\", обяснява \"Ню Йорк таймс\". Сподели:", "date": "2019.06.16", "title": "Доналд Тръмп обвини \"Ню Йорк таймс\" във \"виртуално предателство\""}
{"url": "https://pik.bg/%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81%D0%B5-%D1%84%D1%80%D1%8A%D1%86%D0%BD%D0%B0-%D0%BD%D0%B5-%D0%B8%D1%81%D0%BA%D0%B0-%D0%BE%D1%82-%D0%B1%D1%81%D0%BF-%D0%B4%D0%B0-%D1%8F-%D0%B8%D0%B7%D0%B4%D0%B8%D0%B3%D0%B0-%D0%B7%D0%B0-%D0%BA%D0%BC%D0%B5%D1%82-%D0%BD%D0%B0-%D1%81%D0%BE%D1%84%D0%B8%D1%8F-news849527.html", "text": "Омбудсманът Мая Манолова отказа да бъде номинирана от БСП за столичен кмет. Тя заяви, че партийно издигане е абсолютно неприемливо, защото тя работи за българските граждани. Манолова допълни, че каквото и да прави след изтичането на мандата й, то ще бъде свързано с правата на гражданите. Сподели:", "date": "2019.06.16", "title": "Манолова се фръцна, не иска от БСП да я издига за кмет на София"}
{"url": "https://pik.bg/%D0%BE%D1%89%D0%B5%D1%82%D0%B5%D0%BD%D0%B8%D1%82%D0%B5-%D0%BE%D1%82-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%B8%D0%B7%D0%B0-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D1%8F%D0%B2%D1%8F%D1%82-%D0%BF%D0%BE%D0%B2%D1%82%D0%BE%D1%80%D0%BD%D0%BE-%D0%BD%D0%B0-%D1%82%D0%B5%D0%BB%D0%BA-news849525.html", "text": "Вече е в сила коригираната наредба за медицинската експертиза. След като старите правила ощетиха хиляди българи, сега те имат правото да се явят на повторна оценка от ТЕЛК, съобщава Нова телевизия. Малко след появата й на бял свят, лекарите установяват, че Диляна има синдром на Даун. \"Последваха съвети, че от нея човек няма да стане, че няма да оцелее и 40 дни, че сме млади и здрави и ще си родим, колкото искаме деца и да забравим за нея\", коментира  майката на Диляна Даниела Попова. Родителите й обаче не могат да оставят първородното си дете. Напук на лошите прогнози, Диляна оцелява, учи в масово училище, а миналата година завършва и средно образование. Последното експертно решение я ощетява - дава ѝ 80% нетрудоспособност. Губи и добавката за чужда помощ и така пенсията й от 230 лв. пада на 138. От миналия август за процента инвалидност решаващо беше водещото заболяване. \"Това доведе до голям процент намаление на окончателната оценка за работоспособността на пациентите. Много от тях останаха без пенсия. Всеки ден, връчвайки решения, които променят процента, съм казвала на пациентите, че имат право да обжалват експертното решение\", заяви председателят на първи състав на ТЕЛК-Шумен д-р Валентина Манолова. Заради големия брой ощетени, здравното министерство облекчи наредбата. Към основното заболяване вече ще се прибавят и съпътстващите. Ако човек има поне две диагнози, които му дават 50 или над 50% нетрудоспособност, ще получи още 20% от сбора на придружаващите заболявания. Заявления за преосвидетелстване могат да се подават до 11 юли. Сподели:", "date": "2019.06.16", "title": "Ощетените от медицинска експертиза могат да се явят повторно на ТЕЛК"}
{"url": "https://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BF%D0%BE%D0%BB%D0%B8%D1%86%D0%B0%D1%8F%D1%82-%D1%85%D0%B2%D0%B0%D0%BD%D0%B0%D1%82-%D1%81-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B5%D0%BD-%D1%82%D1%8E%D1%82%D1%8E%D0%BD-news849583.html", "text": "Специализираният наказателен съд реши да за постоянно в ареста с обвинение участие в организирана престъпна група за производство и търговия на тютюн без бандерол. Защитата ще обжалва мярката. Днес съобщиха от . Даниел Кьосев . Униформеният е арестуван вчера, докато е В групата са участвали още . Тя е задържана при в различни градове на страната. Групата е ощетила държавата с над остави 26-годишния Даниел Кьосев прокуратурата, че е задържан служител на МВР отскоро работи в МВР като служител на \"Жандармерията\" превозвал близо 300 килограма нелегален тютюн. 10 души операция на ГДБОП и Специализираната прокуратура 3 милиона лева само от неплащането на акцизите. Сподели:", "date": "2019.06.16", "title": "Оставиха в ареста полицаят хванат с контрабанден тютюн"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%BE%D1%80%D0%B0-%D0%BA%D1%80%D1%83%D0%BC%D0%BE%D0%B2%D0%B0-%D0%BD%D0%B0%D0%BF%D1%83%D1%81%D0%BD%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D1%81%D1%82%D0%B0%D0%BD%D0%B0-%D0%B4%D0%B0%D1%81%D0%BA%D0%B0%D0%BB%D0%BA%D0%B0-news848601.html", "text": "Плановете на Лора Крумова да се върне на екран съвсем пропаднали, издават нейни колеги от Нова телевизия. Рейтингът на предаването „Събуди се“, което тя водеше, преди да излезе по майчинство, бил задоволителен и без нейното присъствие на екран, затова ръководството тихомълком я отстранило. За Крумова нямало място и в конкурентната Би Ти Ви, откъдето някога стартира нейната тв кариера, въпреки силните ѝ връзки там. Затова тя се принудила да направи завой в кариерата си, за да има все пак някакви доходи. Лора се отдала изцяло на преподавателска дейност във Висшето училище по застраховане и финанси, което е един от частните университети в столицата. Там Крумова щяла да води магистърска програма по журналистка, като вече провеждала подбор на студенти съвместно с близката си приятелка и колежка Галя Щърбева. На помощ щели да им се притекат и редица известни тв лица, които щели да изнасят лекции на избраните за специалността. Начинанието помогнало на изпадналата в следродилна депресия журналистка да се посъвземе и тя била щастлива, че щяла да е ангажирана почти през цялото лято, както и през новата учебна година. Единственият проблем пред нея бил отсъствието на мъжа ѝ – сърф учителя Сотир, от къщи. Заради сезонната му работа Крумова се справяла с отглеждането на двете им деца и кучето съвсем сама, като от време на време я отменяли роднини. С мъжа си не успели да изкарат и цял месец заедно, защото след като се върнал от зимното ски школо в Банско, което ръководи, Сотир веднага заминал за къмпинг „Градина“, за да подготвя летния сезон. Вече от седмица сърф училището му работи на пълна пара и посреща първите за сезона морски туристи. Лора най-вероятно щяло да отскочи при него в разгара на лятото, макар никак да не ѝ било до плажове, защото пак качила килограми и била дори по-пълна от времето на втората си бременност с дъщеря си Мина, която се роди през септември миналата година. Сподели:", "date": "2019.06.16", "title": "САМО В ПИК И \"РЕТРО\": Лора Крумова напусна телевизията, стана даскалка"}
{"url": "https://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B8%D0%BF%D0%B0%D0%B4%D0%B0%D1%82-%D0%BE%D1%82-%D0%B6%D0%B5%D0%B3%D0%B0%D1%82%D0%B0-news849574.html", "text": "Жегите през почивните дни респектираха пловдивчани и голяма част от тях взеха разумното решение да не излизат на слънце в следобедните часове, когато е най-горещо. Това установи проверка, а данните бяха потвърдени и от Центъра за спешна помощ. Притесненията, че в събота, когато се отбеляза Черешова задушница, може да се стигне до масови припадъци не се сбъднаха, като повикванията на линейките на Бърза помощ за неразположени хора се брояха на пръстите на едната ръка. На същия ден вечерта по време на операта \"Орфей и Евридика\" на Античния театър се стигна обаче до викането на лекарски екип, след като припадна зрител. Всичко се размина благополучно и той бързо се възстанови за радост на близките си и присъстващите на представлението. В неделя повикванията на линейките не са били повече от обичайните за сезона, няма тежки припъдаци, коментираха от Бърза помощ, пише Марица.бг. Сподели:", "date": "2019.06.16", "title": "В Пловдив припадат от жегата"}
{"url": "https://pik.bg/%D1%82%D1%80%D0%B8-%D1%81%D1%82%D1%80%D0%B0%D1%82%D0%B5%D0%B3%D0%B8%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%82%D0%B5-%D0%BE%D1%82-%D0%B6%D0%B5%D0%BD%D0%B0%D1%82%D0%B0-%D1%81%D0%BB%D0%B5%D0%B4-%D1%81%D0%B5%D0%BA%D1%81-news849436.html", "text": "Някои мъже обичат свободата си и своето лично пространство повече от всичко на света. Точно тези мъже не търсят сериозно обвързване, нито пък компания за цялата нощ. Те обичат да показват спалнята си на различни жени, но не и кухнята си на сутринта. Дори и най-изпечените мъжкари-свалячи могат да изпитат известни затруднения с изпращането на поредната гостенка. Все пак жените търсят емоционална близост след като са получили физическа такава. В случай, че и вие сте от мъжете, които предпочитат да спят сами, предлагаме няколко стратегии, които могат да ви избавят от присъствието на втори човек в леглото ви (поне докогато вие самите не го поискате): Това е едно от най-често използваните извинения. Кажете на жената, че всичко е било прекрасно, но сутринта трябва да ставате рано, защото ви се налага да свършите определено нещо (за по-голяма убедителност дайте точен пример). Ако сте късметлии, ще получите отговор от дамата, че тя също трябва да става рано и ще се разделите с усмивка на вратата. Въпреки това внимавайте с въпросното оправдание, защото винаги нещо може да се обърка, пише Bulnews.bg. В най-добрия случай може да кажете, че имате съквартирант/и или че все още живеете с родителите си. Каквото и да изберете обаче представете ситуацията по начин, който определено няма да се хареса на жената. Например, че съквартирантът ви е много шумен и още в 6:00 сутринта надува музиката. Или пък че майка ви обича да нахлува рано сутрин в стаята ви. Макар че повечето жени биха желали да чуят: „Искаш ли някоя моя тениска, с която да спиш?“, някои от тях ще се зарадват и на жеста да ги закарате до дома им. Още повече с предлагането на своите „транспортни услуги“ вие изглеждате мил, но и не оставяте възможност за отказ. Сподели:", "date": "2019.06.16", "title": "Три стратегии как да се освободите от жената след секс"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BA%D0%BB%D0%B8%D0%BA%D0%B0%D1%82%D0%B0-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%BD%D0%B5-%D0%B8%D1%81%D0%BA%D0%B0-%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F-%D0%B7%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%BE-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0---%D0%B7%D0%B0%D1%87%D0%B5%D1%80%D0%BA%D0%BD%D0%B0%D0%BB%D0%B0--news849552.html", "text": "Комисията по решенията на 49-я конгрес на БСП категорично е отхвърлил предложената от 17 делегати на форума Резолюция за организационното единство на партията, в което се цитира и мисъл на един от корифеите на партията Димитър Благоев. Сред нейните автори са Явор Куюмджиев, Димитър Здравков, Георги Пирински, Ани Пиринска, Велислава Дърева, Юрий Асланов, Димитър Генчев. В документа се казва: \"Ние, делегатите на 49 Конгрес на БСП, като изразяваме сериозно безпокойство за тенденцията на вътрешното разделение на партията, като се противопоставяме на опитите за подмяна на нейния характер и идейна ориентация, като потвърждаваме нейното място и роля като част от световната и европейската левица, заявяваме непоколебимата си моля за съхраняване на единството на партията в името на претворяването на социалистическия идеал, в името на целите, принципите и дългосрочните политики, залегнали в нейната Програма\". Скованата от Нинова комисия за решения на конгреса категорично е отхвърлила и точката от резолюцията, в която се призовава: \"Да бъде възстановено и утвърдено колективното начало във функционирането на ръководните органи на партията\". В крайна сметка поборниците за кликата на Корнелия Нинова, окупирала \"Позитано\" 20, е  казала \"не\" и  думите на Димитър Благоев - Дядото, които са записани в резолюцията, а именно: \"И не позволявайте никога партията да се обединява или разделя заради личности, а винаги заради идеи!\" Както и заключението на предлагащите резолюцията, че \"БСП продължава да бъде най-демократичната политическа сила в страната. Нека докажем, че демократичното начало не предполага разнобой, а напротив - консолидация и сила за успех на лявата социална алтернатива на България!\" \"Тия хора наистина не знаят какво правят. Никой в България не е мрази толкова много БСП, колкото днешното й ръководство. Партията ни никога не е била управлявана от толкова неграмотни и малокултурни хора. Вече нямаме съмнение, че целта на Корнелия Нинова е БСП да бъде заличена\", коментираха автори на резолюцията пред ПИК. Сподели:", "date": "2019.06.16", "title": "РАЗКРИТИЕ НА ПИК: Кликата на Нинова не иска резолюция за единство на партията - зачеркнала Димитър Благоев и отхвърлила колективното начало за ръководенето на БСП"}
{"url": "https://pik.bg/%D0%B4%D0%BE-%D0%B4%D0%BD%D0%B8---%D1%81%D0%B8%D0%BD%D0%B8%D1%82%D0%B5-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D1%8F%D1%82-%D1%81-%D1%80%D0%B8%D0%B2%D0%B0%D0%BB%D0%B4%D0%B8%D0%BD%D1%8C%D0%BE-%D0%B8-%D0%BD%D0%B0%D1%88%D0%B8%D0%BC%D0%B5%D0%BD%D1%82%D0%BE-news849514.html", "text": "Очаква се през следващата седмица Левски да продаде двама от обявените за ненужни футболисти на \"Герена\". В момента клубът води преговори с румънския Виторул (Констанца) за продажбата на нападателя Ривалдиньо. Успоредно с това \"сините\" готвят сделка и за португалския халф Филипе Нашименто, пише \"Тема Спорт\". Визира се, че той ще продължи кариерата си в Румъния или в родината си. През пролетния полусезон 24-годишният футболист бе под наем в Политехник (Яш). Нашименто изигра 12 мача и вкара 1 гол за този тим. От Политехника искат да го задържат, но само ако Левски го пусне без пари. Столичани обаче търсят трансферна сума за правата на Филипе. Тя е в размер на около 200 хил. евро. Сподели:", "date": "2019.06.16", "title": "До дни - \"сините\" се разделят с Ривалдиньо и Нашименто?"}
{"url": "https://pik.bg/%D0%B7%D0%B0-%D1%87%D1%80%D0%B4-%D1%81%D0%B8%D0%BC%D0%B5%D0%BE%D0%BD-%D1%81%D0%B5-%D0%BE%D0%B6%D0%B0%D0%BB%D0%B8-%D0%BA%D0%B0%D0%BA-%D0%B3%D0%BE-%D1%82%D0%BE%D1%80%D0%BC%D0%BE%D0%B7%D0%B8-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news849590.html", "text": "Симеон Сакскобургготски изрази навръх 82-ия си рожден ден притеснение, че отнетите му хижи „Ситняково” и „Саръгьол” ще последват съдбата на „Царските конюшни”. Бившият министър-председател на България коментира по БТВ, че делата за семейните му имоти са тормоз. \"Вижда се, че има систематично преследване - твърди Симеон. - Да се върнем назад – 1946 г. правителството на Кимон Георгиев признава и ни дава списък на частни и лични имоти. 1998 г., демократична България Конституционният съд се произнася, че е така. Според мен, каквото следва няма логично обяснение . Този мораториум не е законосъобразен, това е тормоз, начинът, по който се действа – загубихме двете дела за хижите „Ситняково” и „Саръгьол”. Опразнихме ги, защото съм коректен човек, но с голяма болка в сърцето. Виждам чиста злоба – да се отнеме, без някакъв план за действие. Предполагам, че ще стане като с т.нар. „Царски конюшни”. \"Аз се надявам и вярвам в правосъдието, разбира се и в съда в Страсбург – като гражданин на една европейска страна, където частната собственост е гарантирана\", добави той. Сподели:", "date": "2019.06.16", "title": "ЗА ЧРД: Симеон се ожали как го тормози държавата"}
{"url": "https://pik.bg/%D0%BE%D1%82-%D0%B1%D0%BE%D0%B1%D0%BE%D0%B2-%D0%B4%D0%BE%D0%BB-%D1%81%D0%B5-%D0%BE%D0%BF%D0%BB%D0%B0%D0%BA%D0%B0%D1%85%D0%B0-%D0%BD%D1%8F%D0%BC%D0%B0%D0%BB%D0%B8-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%81%D0%BB%D0%B5%D0%B4-%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%B3%D0%B4%D0%B1%D0%BE%D0%BF-news849530.html", "text": "Общината в Бобов дол е останала без интернет след акцията на ГДБОП в офисите на кабелния оператор за града на 13 юни, съобщи БНР. През целия петъчен ден общинската администрация е имала сериозни затруднения в работата си, служителите работели с телефоните си, а трябвало да готвят отчети и анализи. Кметът Елза Величкова се надява до началото на работния ден на 17 юни (понеделник) интернет връзките на Общината да бъдат възстановени напълно, за да могат да работят нормално. Цял Бобов дол ползва един кабелен оператор - в Дупница, където след операцията на ГДБОП бяха иззети конфигурации и оборудване, а беше задържан и IT-специалист. През почивните дни започнаха постепенно възобновяване на излъчването на телевизионни канали. Интернетът в Дупница, региона и Югозападна България е напълно възстановен, като са възможни смущения, обявяват от оператора. Абонатите трябва да пренастроят телевизорите си да преминат на аналогов сигнал от менюто за настройки на телевизора. „Бобов дол няма нормално покритие на централните с национален обхват мобилни оператори и абонатите нямат голям избор. Разчитат нещата с кабелния оператор да се нормализират”,  коментира кметът Елза Величкова. Сподели:", "date": "2019.06.16", "title": "От Бобов дол се оплакаха, нямали интернет след акцията на ГДБОП"}
{"url": "https://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B1%D0%BE%D1%81%D0%BD%D0%B5%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B0%D0%BA%D1%86%D0%B8%D1%8F-%D0%B7%D0%B0-%D0%BF%D1%80%D0%B5%D0%BC%D0%B5%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D0%B3%D1%80%D0%B0%D0%B4-%D0%B1%D0%B8%D1%85%D0%B0%D1%87-news849528.html", "text": "Четирима босненски полицаи са леко ранени при акцията на полицията, за преместване на около 500 мигранти от град Бихач в приемния център във Вучиак, съобщава македонското издание „Република“, цитирани от „Фокус”. Министърът на вътрешните работи на Унско-санския кантон Нермин Кляич каза, че някои от мигрантите са се опитали да се върнат в Бихач, но им е било попречено от полицията и са върнати във Вучиак. Това е довело до сблъсъци между полицията и мигрантите, като четирима служители на реда са получили леки наранявания. „В момента ситуацията е под контрол и не са възниквали нови инциденти, предизвикани от мигрантите”, уточни Кляич. Той добави, че членовете на Червения кръст предоставят храна и вода за мигрантите. Много мигранти, предимно от Близкия Изток, пребивават на няколко места в Северозападна Босна и Херцеговина, където се опитват да пресекат нелегално босненско-хърватската граница и да се отправят към някои от западните страни. Сподели:", "date": "2019.06.16", "title": "Четирима босненски полицаи са ранени при акция за преместване на мигранти от град Бихач"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%89%D0%B5-%D0%BF%D0%BE%D0%B2%D1%82%D0%BE%D1%80%D0%B8-%D0%BB%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B5%D0%BA%D0%BE%D1%80%D0%B4%D0%B0-%D0%BD%D0%B0-%D1%82%D0%B0%D1%82%D0%BE-news845240.html", "text": "Само две малки групи люде бяха изненадани от резултатите от евровота – социолозите и ръководството на БСП. Но и двете не измениха на ролите си на тотални пердета в тълкуванията на резултатите от изборите. Първите не слязоха от екраните на т.нар. „национални телевизии“. Даже направо се чудя как едни и същи лица успяваха да се телепортират от една в другата буквално за минути. За да се надпреварват да доказват от екраните им колко са били прави в грешните си прогнози. Колкото до втората групичка, нейната лидерка др. Нинова сръчно прегърна стария принцип, че „на калпава ракета космосът ѝ пречи“. Виновни за резултата на партията ѝ, видите ли, се оказали тъпите българи, защото масово не отишли да гласуват. Е, тука не виждам логика. Как, от една страна, се хвалиш, че в сравнение с 2014 г. си привлякла близо 30 000 гласа повече за партията си, а от друга се цупиш, че ти били малко? Оказа се освен това, че на „калпавата ракета“ ѝ пречел и целият „социалистически космос“ – от общинските през областните партийни ръководства, та чак до Националния съвет на БСП. В нормалните държави принципът е обратен. Както се казва, стълбата се мете от горе надолу. Ама не и у нас. Тук сега ще се нагледаме на сценария „излязохме като аслани, върнахме се като посрани“. В парламента де. И все едно, че нищо те е било. Да, ама нещо е било. И то е, че за пореден път БСП на Нинова и Добрев показват как се губят избори. И обратно – ГЕРБ на Борисов и Цецо – как се печелят. Премиерът предприе три мъдри хода. Първо, светкавично посече всички, замесени в „Апартаментгейт“ и къщи за гости. А българинът си умира от кеф, когато отрежат главата на някой „началник“. И си вика – е, така му се пада и евала на този, който му я отнесе. Второ, много хитро прибра Цветанов преди изборите от медиите. Не се заблуждавайте обаче, че му е отнел и функциите на организатор (и мобилизатор) на партийните структури. Не, Цецо продължи с тази си работа. И както показаха и резултатите от изборите, я свърши добре. Трето, Борисов се включи директно в предизборната кампания. При това – без да афишира участието си в нея. Просто изведнъж се качи на джипа и тръгна по магистрали, пътища, села и градове да открива заводи. А българинът, след близо 30 години на разруха, обича и това – някой нещо да сътвори. Дали е лично негово, или само да пререже лентичката, ама все пак си е нещо. Ами така се печелят избори, а не с истерични крясъци и неспирни скандали. Защото вероятно малцина се замислят, но една от причините за ниската избирателна активност е и умората на обществото от ежедневните „гейтове“. И ежедневните злъч и омраза, която сипеха двете дами от левицата върху своя опонент, когото провъзгласиха направо за враг. Впрочем донякъде бих ги разбрал, ако и двете бяха „света вода ненапита“. Ама хич не са. И така излезе, че битката им не е „за справедливост“, какъвто лицемерен лозунг размахваха, а просто ламтеж да се докопат отново до кокала на властта. Но не стана. Както, между другото, не стана и с агресивната кампания на Сидеров спрямо неговите партньори от „малката коалиция“. Въобще аз така и не разбрах къде е логиката на разправията между тях. Нали уж се бяха обединили, за да спрат ДПС? Е, чисто механично погледнато, ако бяха се явили заедно на изборите, с техните около 10 процента със сигурност биха отнели поне един мандат от „турците“. Ама не се получи. И сега ще гледаме и друга серия от „аслани и посрани“ – как в парламента ще се държат, все едно че нищо не са си казвали по време на кампанията. Само и само да не изпаднат от трена на властта... Така или иначе, тези избори, макар и за европарламент, се оказаха с важно значение за вътрешнополитическия ни живот. От една страна, показаха, че българинът хич и не ще да мисли за предсрочен парламентарен вот. Сиреч тия, дето неспирно крещят за такъв, ще трябва радикално да сменят стратегията си. От друга страна, Борисов стабилизира управленските си позиции. Даже до степен да си помисля, че вървим към република с авторитарно управление. И че е напът да повтори рекорда по дълговластие на Тато. Ама какво пък, явно е имало какво много да научи от него, докато го пазеше от общонародната любов... Сподели:", "date": "2019.06.16", "title": "САМО В ПИК И \"РЕТРО\": Ще повтори ли Борисов рекорда на Тато"}
{"url": "https://pik.bg/%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B3-20-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%BE%D0%BA%D0%B5%D0%B0%D0%BD-news849534.html", "text": "Участниците в двудневната среща на министрите на енергетиката и екологията на страните от Г-20 в японския град Каруидзава се договориха за създаването на международна структура за сътрудничество. Нейната цел ще бъде намаляването количеството на изхвърляната пластмаса в Световния океан, съобщава БГНЕС, цитирана от Нова телевизия. „Замърсяването на Световния океан изисква незабавни действия, защото оказва негативно въздействие върху морските екосистеми и здравето на хората“, се акцентира в документа. Страните от Г-20 ще предприемат доброволни усилия и ще обменят информация за постигнатите резултати. По данни на ООН ежегодно се произвеждат около 300 милиона тона пластмасови отпадъци. Около 8 милиона от тях попадат в Световния океан, което се превърна в екологичен проблем от глобален мащаб. На срещата в Каруидзава беше обсъдена и енергийната сигурност и стабилните доставки на въглеводороди. „По тези теми беше постигнато пълно единодушие. Всички участници се обявиха в подкрепа на обединените усилия, насочени към стабилност и снабдяване на световната икономика с енергоносители“, заяви на заключителната пресконференция японският министър на икономиката и търговията Хирошиге Секо. Срещата се проведе в рамките на подготовката за форума на Г-20, който ще се състои на 28 и 29 юни в Осака. Сподели:", "date": "2019.06.16", "title": "Страните от Г-20 се договориха за мерки срещу замърсяването на Световния океан"}
{"url": "https://pik.bg/%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82%D0%B2%D0%B0%D1%80%D1%8F-%D0%B2%D1%80%D0%B0%D1%82%D0%B8-%D0%BF%D1%80%D0%B8%D0%B5%D0%BC%D0%BD%D0%B0-%D0%B7%D0%B0-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%B4%D0%BE%D0%BC%D0%B0%D1%88%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5-news849487.html", "text": "Приемна за пациенти, пострадали от домашно насилие, разкрива неправителствена организация в Университетската многопрофилна болница „Св. Георги” в Пловдив, съобщана Нова телевизия. Приемната трябва да заработи от утре (б.р. на 17 юни, понеделник). \"В тази приемна, която ще работи всеки понеделник, ще се дават психологически консултации от 09:00 до 13:00 часа и юридически - от 13:00 до 17:00 ч. Ние ще работим с всички пострадали от домашно насилие, сред които преобладават жените\", разясни адвокат Милена Кадиева. Тя добави, че освен с жертвите на домашно насилие, има специализирана програма и за работа с извършителите. \"През годините сме разбрали, че не можем да работим само с едната страна на проблема – аргументира се адвокат Кадиева. - Надяваме се, че ще покажем сериозните случаи на домашно насилие, при които се стига до физически травми и медицински увреждания и да ги използваме като пример за бъдещи законови промени\". Сподели:", "date": "2019.06.16", "title": "В болница в Пловдив отваря врати приемна за жертви на домашно насилие"}
{"url": "https://pik.bg/%D0%B8%D1%80%D0%B0%D0%BD-%D0%BF%D0%BE%D0%B8%D1%81%D0%BA%D0%B0-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D1%8F-%D0%BE%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B9-%D0%B7%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%82%D0%B8%D1%82%D0%B5-%D1%82%D0%B0%D0%BD%D0%BA%D0%B5%D1%80%D0%B8-%D0%B2-%D0%BE%D0%BC%D0%B0%D0%BD%D1%81%D0%BA%D0%B8%D1%8F-%D0%B7-news849537.html", "text": "Иран привика британския посланик в Техеран, за да изрази недоволство от намесата на Великобритания, която подкрепи обвиненията на САЩ, че Иран стои зад нападенията срещу танкерите в Оманския залив, съобщава БНР. Иран отрича да стои зад експлозиите по натовареното водно трасе, но британският външен министър Джеръми Хънт подкрепи становището на Съединените щати, че Техеран „почти със сигурност носи отговорност“. От британското външно министертво съобщиха, че привикването на британския посланик в Техеран Роб Макеър не е било по официален дипломатически път, но дипломатическият кореспондент на „Би Би Си” Каралайн Хоули коментира, че Иран видимо е разгневен от намесата на Великобритания. Нападението срещу норвежки и японски танкери е второ по рода си за последните седмици на растящо напрежение между Иран и Съединените щати. Американските военни разпространиха видео като доказатество, че Техеран стои зад инцидента. В същото време лидерът на опозиционната Лейбъристка партия Джеръми Корбин критикува правителството като постави под въпрос дали Лондон разполага с убедителни доказателсва, за да обвинява Иран. Сподели:", "date": "2019.06.16", "title": "Иран поиска обяснения от Великобритания за позицията й за нападнатите танкери в Оманския залив"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D0%BD%D0%B5%D1%82%D0%B0%D0%BD%D1%8F%D1%85%D1%83-%D1%85%D0%B0%D1%80%D1%87%D0%B8%D0%BB%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D0%BF%D0%B0%D1%80%D0%B8-%D0%B7%D0%B0-%D1%81%D0%BA%D1%8A%D0%BF%D0%B8-%D1%8F%D1%81%D1%82%D0%B8%D1%8F-news849545.html", "text": "Обвинена през юни 2018 г. в измама и злоупотреба с доверие, Сара Нетаняху постигна споразумение с обвинението, което съдът прие. В крайна сметка тя бе празната за виновна, че е използвала грешките на друг човек и беше осъдена да плати глоба от 10 000 шекела (2500 евро) и да възстанови 45 000 шекела (11 000 евро) на държавата. Съпругата на премиера застана пред Темида заради поръчка на ястия от луксозни ресторанти за близо 100 000 долара (около 85 000 евро), платени с държавни средства, под лъжливия претекст, че официалната резиденция на премиера не разполага с готвач. Срещу 60-годишната Сара Нетаняху е имало и други обвинения. През 2016 г. съд в Йерусалим постанови изплащането на обезщетение на бивш иконом на семейство Нетаняху, обвинил премиера и съпругата му в лошо отношение. В началото на октомври самият Бенямин Нетаняху трябва да се яви на съд по обвинения в корупция, измама и злоупотреба с доверие. Съдът в Йерусалим призна за виновна съпругата на израелския премиер Бенямин Нетаняху - Сара, за неправомерно разходване на обществени средства. Сподели:", "date": "2019.06.16", "title": "Осъдиха съпругата на Нетаняху, харчила държавни пари за скъпи ястия"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%B3%D0%BD%D0%B5%D0%B2%D0%BD%D0%BE-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%BC%D1%83-%D0%B7%D0%B0-%D0%BA%D0%B8%D0%BF%D1%8A%D1%80-news849536.html", "text": "Пред журналисти по време на завръщането си от Таджикистан турският президент каза: \"Господин Макрон е аджамия. Не е свикнал със задълженията си и вероятно ще мине време, докато свикне. В Източното Средиземноморие имат право да говорят тези, които имат право да говорят. Откъде се появи правото на Франция да говори за Източното Средиземноморие? Брегове ли има там? Ако говореше Гърция или Англия като сили-гарантки (в Кипър), щях да разбера. И ние сме сила-гарант. Франция обаче там ли е?\" Ердоган повтори позицията на Анкара, че природните богатства край Кипър принадлежат на всички, които живеят на острова, включително на кипърските турци. В гневен тон отговори турският президент Реджеп Тайип Ердоган на френския си колега Еманюел Макрон заради подкрепата, която последният изрази към Република Кипър във връзка с турските сондажи за природен газ край острова на скорошната среща на южноевропейските страни в Малта, съобщи гръцката телевизия Скай. Сподели:", "date": "2019.06.16", "title": "Ердоган отговори гневно на Макрон заради подкрепата му за Кипър"}
{"url": "https://pik.bg/%D0%BD%D0%BE%D0%B2%D0%BE-%D0%B4%D0%B0-%D0%BC%D0%B5%D0%B6%D0%B4%D1%83-%D1%82%D0%B8%D0%B3%D1%80%D0%B8%D1%82%D0%B5-%D0%B8-%D0%B4%D0%BE%D0%BA%D0%B0%D0%B7%D0%B0%D0%BD-%D1%88%D0%B0%D0%BC%D0%BF%D0%B8%D0%BE%D0%BD-news849519.html", "text": "Петкратният шампион на България - Емил Гъргоров, ще продължи да носи фланелката на Витоша (Бистрица) и през следващия сезон. Юношата на Локомотив (София) постигна договорка с президента на клуба Сергей Ташков и новия старши треньор Енгибар Енгибаров, който държеше да има техничаря в редиците си, съобщиха от официалния сайт на Витоша (Бистрица). Бадема, който игра контузен в баража с Монтана, но въпреки това реализира два гола за победата на \"тигрите\" с 3:0, получи по-дълга почивка, за да се възстанови напълно от травмата си. Следващата седмица обаче бившият национал на България ще се включи в тренировките под ръководството на новия спортно-технически щаб. Емил Гъргоров се присъедини тази пролет към “тигрите”, като с безценния си опит помогна на тима да запази мястото си в елита. Общо на сметката си със зелената фланелка една от най-големите звезди на родния футбол в последните близо 20 години записа 11 мача и 4 гола. Сподели:", "date": "2019.06.16", "title": "Ново \"ДА\" между \"тигрите\" и доказан шампион"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4%D0%BD%D0%B8%D1%82%D0%B5-%D0%B3%D0%BE%D1%80%D0%B5%D1%89%D0%B8%D0%BD%D0%B8-%D0%B2-%D0%B8%D0%BD%D0%B4%D0%B8%D1%8F-%D0%B2%D0%B7%D0%B5%D1%85%D0%B0-29-%D0%B6%D0%B5%D1%80%D1%82%D0%B2%D0%B8-news849468.html", "text": "29 души станаха жертви на жегата в Индия, съобщи „Спутник”, цитирани от „Дарик”. Около 30 души са били хоспитализирани. Управителят на провинция Бихар Нитиш Кумар изрази съболезнования във връзка със смъртта на някои от жителите и помоли властите в областта да вземат предпазни мерки за предотвратяване на по-нататъшни смъртни случаи. Температурата в Бихар надвишава 40 градуса по Целзий, което е с около 5 градуса над нормата за сезона. Според местната метеорологична служба необичайно горещото време ще продължи до средата на следващата седмица. Сподели:", "date": "2019.06.16", "title": "Рекордните горещини в Индия взеха 29 жертви"}
{"url": "https://pik.bg/%D0%B8%D0%BD%D0%B4%D0%B8%D1%8F-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%B8%D1%82%D0%B0-%D0%B8-%D1%89%D0%B5-%D1%81%D0%BF%D0%B5%D1%87%D0%B5%D0%BB%D0%B8-217-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news849481.html", "text": "Индия ще получи около 217 млн. долара допълнителни доходи в резултат от повишаването на вносните мита върху 28 продукта от САЩ. Както съобщава телевизионният канал NDTV, таксите, влезли в сила днес, са отговор на увеличаването на американските мита върху вноса на индийска стомана и алуминий, предава ТАСС, цитирана от „Фокус”. По-рано индийските власти съобщиха, че ще увеличат рязко вносните мита върху нахута – до 60% и лещата – до 30%. Освен това се предвижда увеличаване на митата за някои видове бадеми, орехи, ябълки и круши, както и борна киселина, плосковалцувана неръждаема стомана, тръби и някои други метални изделия. Индия планираше да повиши тарифите за внос на редица американски стоки още през август 2018 г., но Ню Делхи отложи това увеличение на няколко пъти. Властите обясняваха това с факта, че преговорите за тарифите с Вашингтон продължават. През март миналата година Съединените щати наложиха мита върху вноса на стомана и алуминий - съответно 25% и 10%. Митата се прилагат за всички държави, които доставят продукти за Съединените щати. В отговор на това страните от ЕС се съгласиха да определят вносни мита от 25% за някои американски стоки за общо 2,8 млрд. евро, а в някои други страни, включително Индия, също възприеха негативно действията на Вашингтон. Сподели:", "date": "2019.06.16", "title": "Индия отговори на американските мита и ще спечели 217 млн. долара"}
{"url": "https://pik.bg/%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B4%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B2%D1%8A%D0%BF%D1%80%D0%BE%D1%81%D0%B8%D1%82%D0%B5-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D0%B4%D0%B8-news849531.html", "text": "Депутатът от ГЕРБ Десислава Атанасова припомни пред БНР, че още през 2016 година от партията са предлагали партийната субсидия да бъде 1 лев след проведения в страната референдум. „В сегашно време отново смятаме, че това е правилно решение – категорична бе Атанасова. -  Неслучайно е и решението на Министерския съвет, зад което стои и парламентарната група на ГЕРБ. Това беше и поводът в петъчния ден, когато получихме писмо от председателя на БСП в оставка - госпожа Нинова, за разговори по отношение на размера на партийната субсидия през следващата седмица, да отговорим категорично, че ние имаме решение на Министерския съвет, което подкрепяме, и решение на нашата парламентарна група, че ГЕРБ ще гласува предложението, внесено и обсъдено на първо гласуване и в Комисията по бюджет и финанси и в пленарната зала. Разбира се, в момента тече срокът за предложения между първо и второ четене от различните политически партии. В нашата позиция няма промяна“. Атанасова добави, че дебатът за модела на финансиране на партиите е дълъг и е воден отдавна. „Около 2000 година, ако не се лъжа, е воден такъв дебат – анализира тя. - Тогава са променени субсидиите - именно по време на правителство с участието на Движението за права и свободи и  НДСВ. Тогава субсидията променя своя размер. … Може би този дебат е необходим - дали трябва тотална промяна на модела и абсолютна забрана за финансиране от държавата, тоест от данъците на всички български граждани, и възможността да бъдат дарявани или набирани средства, ако съдим по модела, който функционира в САЩ, за определени политики, за определени каузи, за определени кандидати. Може би този дебат също трябва да започне\". Какви са разходите на партиите и кое се счита за партийна дейност, попита реторично Атанасова и даде за пример наличието на партийни телевизии. Тя коментира и изказването на президента Румен Радев, че управляващите партии се финансират от властта, а опозицията – от субсидиите. „БСП търпи 12-а поредна загуба при всякакви условия - при субсидия от 11 лв., при субсидия от 12 лв., при това, че е била управляваща партия през 2009 година – каза Десислава Атанасова. - Ако помните, ГЕРБ се появи без никаква сериозна финансова подкрепа. Да се търси причина между намаляването на партийната субсидия и служебна победа за ГЕРБ – категорично не мога да се съглася. Надявам се президентът да е имал предвид всички партии във властта, без непременно това да означава към настоящия момент ГЕРБ, защото и президентът, и инициативният му комитет все още не са отговорили на някои въпроси по отношение на финансирането на неговата кампания през 2016 година. Имаше журналистически разследвания за това, че социално слаби граждани са правили дарения, за които те не знаят. По-късно имаше одит на Сметната палата и тя беше открила несъответствия. Изглежда има нужда и президентът да се включи в дебата за финансирането на кампании, но е редно да даде отговор и на тези въпроси“. ГЕРБ ще върне надвзетите пари от субсидиите от май 2016  година досега, веднага след като законът влезе в сила, категорична бе Атанасова. Сподели:", "date": "2019.06.16", "title": "Десислава Атанасова изригна: Президентът да отговори на въпросите за финансирането на предизборната му кампания"}
{"url": "https://pik.bg/%D0%B8%D0%B4%D0%B2%D0%B0-%D0%BB%D0%B8-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B7%D0%B0-%D1%82%D0%BE%D0%B2%D0%B0-%D0%B4%D0%BE%D0%BA%D0%BE%D0%BB%D0%BA%D0%BE-%D1%81%D0%B5%D1%80%D0%B8%D0%BE%D0%B7%D0%BD%D0%B0-%D0%B5-%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%BE%D1%82-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-news849478.html", "text": "Австралийски учени прогнозираха наскоро, че до 2050 година сериозните климатични промени ще доведат на Земята истински Апокалипсис. Убеният професор Христо Пимпирев и ръководителката на фондация Марияна Хамънова коментираха пред Нова телевизия доколко сериозна за човечеството е опасността от климатичните промени. „Сценариите наистина са мрачни – заяви проф. Христо Пимпирев. - До 2050 година не вярвам, все пак не е след много време. Доказано е че ледниците се топят и температурите се повишават. Говорим за глобалната, средната температура на цялата планета. Не е случайно, че младите алармират и протестират. Ние, по-възрастните, трябва да се замислим сериозно доколко застрашаваме живота на тези млади хора. Полярните региони са изключително важни за изследователите. Ясно е, че светът е пред сериозна опасност от тези климатични промени. И Антарктида показва това. Правим на базата ни там сериозни изследвания на климатичните промени. Нашата база там е направена там така, че да не използва замърсяващи технологии. Използваме слънчеви панели, ветрогенератори. Опитваме да сме образец как да пазим този континент”. „Смятам, че наистина понякога тези тенденции са засилени, може би за да накарат повече хора да се замислят – коментира ръководителят на фондация Марияна Хамънова. - Има обаче много научни резултати, показващи, че нещата вървят към глобално затопляне и са нужни мерки. Колективни мерки, които да доведат до поне леко спиране на този процес. Ясно е, че няма как да престанем да водим живота, който водим. Трябва обаче да намерим начин и методи за поспиране на този процес. Занимаваме се не само с изготвяне на проекти, но и с по-сериозна дейност в направленията Има страшно много инициативи как наши дейности могат да повлияят на тези процеси. Не е случайно че Европейската комисия отпуска непрекъснато все по-сериозни средства за климата. Смятам, че все повече хора си дават сметка, че сме едно консумаротско общество и трябва да пречупим това”. Сподели:", "date": "2019.06.16", "title": "Идва ли Апокалипсис? Експерти за това доколко сериозна е опасността от климатичните промени"}
{"url": "https://pik.bg/%D1%81%D0%B8%D0%BC%D0%B5%D0%BE%D0%BD-ii-%D0%BF%D1%80%D0%B0%D0%B7%D0%BD%D1%83%D0%B2%D0%B0-82-%D1%80%D0%B8-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-news849479.html", "text": "Симеон II празнува рожден ден днес. Човекът с необикновена съдба, момчето - цар, който след дълги 50 години изгнание се връща в Родината и става министър-председател, днес навършва 82 години. Той е роден на 16 юни 1937 г. в София. Когато се ражда, в София проехтели 101 топовни гърмежа, предавани по радиото. От броя на салютите станало ясно че се е родил престолонаследник. Син е на цар Борис III и царица Йоанна. Начално образование получава в София. а 28 август 1943 г. след внезапната смърт на Цар Борис ІІІ, едва 6-годишен, Симеон ІІ се възкачва на престола. Назначено е регентство, което управлява България от негово име. След комунистическия преврат на 9 септември 1944 г. Цар Симеон ІІ остава на трона, но регентите, сред които и чичо му Княз Кирил, са екзекутирани, както и голяма част от интелигенцията в страната. Две години по-късно, през 1946 г., след референдум Цар Симеон II, сестра му Княгиня Мария Луиза и Царица Иоанна са принудени да напуснат България. Без да е абдикирал от престола, младият Цар заминава в дългогодишно изгнание. Семейството се установява най-напред в Александрия, Египет. Неслучайно избират Египет – там, също в изгнание, живее бащата на Царица Иоанна – италианският крал Виктор Емануил. В Египет  Симеон под името Рилски е записан в прочутия “Виктория Колидж”. Завършва Френския лицей в Мадрид (1951-1957 г.). Учи една година в частната военна академия „Вали Фордж”, Уейн, Пенсилвания (1958-1959 г.), получава звание „младши лейтенант”; завършва бизнесадминистрация и право в Мадрид (1964 г. ). Член е на бордовете на европейски, арабски и африкански компании. Президент е на филиала на френския електрически консорциум „Томсън” в Испания. През 1997 г. се пенсионира. Получава българско гражданство през 1996 г. На 17 юни 2001 г. оглавената от Симеон II коалиция НДСВ (Национално движение “Симеон Втори”) печели парламентарните избори в България с 42,74%. На 24 юли 2001 г. На 24 юли 2001 г. Симеон Сакскобургготски полага клетва пред републиканската конституция, става министър-председател на 48-то правителство на Република България. От 2002 г. е лидер на политическа партия НДСВ. След парламентарните избори през 2005 г. Симеон II участва в Съвета на тристранната коалиция – БСП, НДСВ и ДПС, която състави кабинет. С Указ на Президента на Републиката от 15 юни 2007 г. Негово Величество бе удостоен с най-високото държавно отличие – орден “Стара планина” първа степен за изключителни заслуги към Родината. Симеон ІІ има още над 30 отличия, между които най-високата степен на испанския орден Карл ІІІ, френския Велик офицер на почетния легион, белгийският Велик Кръст на Леополд ІІІ, ислямския Велик Кръст на независимостта на Йордания, гръцкия Велик кръст на Спасителя, Великия кръст на Божи гроб от Йерусалимския патриарх, Великия Кръст на Малтийския орден, Великия орден на Златното руно, Великия кръст на честта и благочестието, както и най-висшите степени на редица европейски династически ордени. Сподели:", "date": "2019.06.16", "title": "Симеон II празнува 82-ри рожден ден"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news849513.html", "text": "Капитанът на ЦСКА - Николай Бодуров, ще играе в първата лятна контрола на тима срещу Локомотив (Горна Оряховица). Проверката е във вторник в Тетевен. Националът лекуваше дискова херния и пропусна решителните мачове на своя отбор в края на миналия шампионат, припомня \"Меридиан Мач\". Бодуров вече е възстановен напълно и може да се включи в подготовката на \"армейците\"  за новия сезон. Сподели:", "date": "2019.06.16", "title": "Добра новина за \"армейците\""}
{"url": "https://pik.bg/%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0-%D0%B5-%D1%84%D0%B0%D0%BA%D1%82-%D0%B0%D0%BD%D1%82%D1%8A%D0%BD%D0%B8-%D0%B4%D0%B5%D0%B9%D0%B2%D0%B8%D1%81-%D1%89%D0%B5-%D0%B8%D0%B3%D1%80%D0%B0%D0%B5-%D1%81-%D0%BB%D0%B5%D0%B1%D1%80%D0%BE%D0%BD-%D0%B4%D0%B6%D0%B5%D0%B9%D0%BC%D1%81-%D0%B2-%D0%BB%D0%B5%D0%B9%D0%BA%D1%8A%D1%80%D1%81-news849505.html", "text": "Една от най-големите сделки в модерната история на НБА е вече факт - Антъни Дейвис ще заиграе със суперзвездата Леброн Джеймс в Лос Анджелис Лейкърс от следващия сезон в НБА. Множество авторитетни издания в САЩ информираха за осъществения \"трейд\" между \"езерняците\" и Ню Орлиънс Пеликанс. Лейкърс ще разполагат с един от най-внушителните тандеми в баскетбола в лицето на Леброн и Дейвис, а в замяна \"пеликаните\" ще получат Лонзо Бол, Брендън Инграм, Джош Харт и три избора от Драфта, включително този за номер 4 в четвъртък. Това е сериозна цена за правата на Дейвис, който така или иначе щеше да бъде свободен агент през 2020 година. Отбелязва се, че компенсацията за Пеликанс е една от най-големите в последно време за \"трейд\" на една звезда. Бостън Селтикс до последно бяха в борбата за подписа на Дейвис, но нежеланието им да включат в сделката размяна с Джейсън Тейтъм е наклонила везните в полза на \"езерняците\", които пък задържаха Кайл Кузма. През януари Антъни Дейвис настояваше за трансфер в Лейкърс. Тогавашният шеф на баскетболните операции в Лос Анджелис Лейкърс Меджик Джонсън не успя да осъществи размяната, въпреки че предложи всичките си млади таланти на \"пеликаните\", включително и Кузма. Сега Джонсън поздрави най-влиятелните фигури в Лейкърс за извършената сделка - Роб Пелинка и Джини Бъс, въпреки че официално размяната не може да стане факт преди 6 юли, акцентира \"Спортал\". Според медиите в Америка следващата голяма цел на \"езерняците\" е Кемба Уокър, като отборът все още може да си позволи да плати 30 милиона долара заплата на евентуалната си нова звезда. Сподели:", "date": "2019.06.16", "title": "Голямата сделка е факт: Антъни Дейвис ще играе с Леброн Джеймс в Лейкърс"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B4%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D0%BD%D0%B0-%D1%81-400-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BF%D1%8A%D1%80%D0%B2%D0%B0%D1%82%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D0%BD%D0%B0-%D1%8E%D0%BB%D0%B8-news849484.html", "text": "Турският президент Реджеп Ердоган заяви, че доставките на руските зенитно-ракетни системи С-400 ще започнат през първата половина на юли, съобщава турската телевизия NTV, циитрана от ТАСС и „Фокус”. Той коментира пред репортери на борда на самолета си на връщане от Душанбе, където участва в срещата на върха на конференцията за взаимодействие и мерки за изграждане на доверие в Азия. \"Обсъдихме темата за С-400 с Русия, това е завършен случай – потвърди Реджеп Ердоган. -  Няма проблеми. Мисля, че доставките ще започнат през първата половина на юли\". Сподели:", "date": "2019.06.16", "title": "Президентът на Турция потвърди: Доставките на С-400 започват първата половина на юли"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81-%D1%81%D1%8A%D1%80%D1%87%D0%B0%D0%B4%D0%B6%D0%B8%D0%B5%D0%B2%D0%B0-%D1%81-%D0%BD%D0%BE%D0%B2%D0%B0-%D0%B2%D0%B8%D0%B7%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news848597.html", "text": "Усмивката отново грее на лицето на Александра Сърчаджиева благодарение на близки приятели като известния сред звездите коафьор Николай Иванов–Нико. Талантливият фризьор бил един от душеприказчиците на Алекс в най-мъчителния период от живота ѝ и се стараел всячески да я разведрява. Освен че бил винаги насреща за приятелски разговори, Нико успял да убеди актрисата, че една рязка промяна във външния ѝ вид ще ѝ помогне да се почувства по-добре, макар и минимално. Така с неговата намеса Сърчаджиева се навила да смени цвета на косата си от русо на шоколадовокафяво и от няколко седмици била с нова визия. Почитателите ѝ останали приятно изненади от промяната и Алекс непрекъснато получавала комплименти след представление. В момента тя обикаля страната с постановката на Сатиричния театър „Терапевти“, а отделно от това се е нагърбила и с десетки други ангажименти, най-често свързани с воденето на събития от различен ранг. Именно решението ѝ да не се оттегля от сцената и работата ѝ помогнало да потиска мъката по загубата на любимия ѝ Иван Ласкин. Първоначално актрисата не можела да се събере и възнамерявала да се откаже от всичко, но с помощта на близките си хора осъзнала, че общата им дъщеричка София няма на кого да разчита, и събрала сили да продължи напред. Неизменно до нея до ден днешен са Димитър Ковачев-Фънки и семейството му. Той бе един от най-близките приятели на покойния Ласкин. В дома на рокаджията Алекс живееше, докато лекарите се бореха за живота на Ласкин. Там я застигна и трагичната новина за неговата смърт. Почти половин година след това тя продължава често да се отбива при тях, а наскоро Фънки дори я нарече „моята втора жена, която много обичам“ от ефира на предаването „Като две капки вода“. Другият човек, който е нейна голяма подкрепа, е вдовицата на Чочо Попйорданов – Даниела. Сподели:", "date": "2019.06.16", "title": "САМО В ПИК И \"РЕТРО\": Алекс Сърчаджиева с нова визия (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B8%D0%BD%D1%8A%D1%82-%D0%BD%D0%B0-%D1%81%D1%82%D0%B5%D1%84%D0%B0%D0%BD-%D0%B4%D0%B0%D0%BD%D0%B0%D0%B8%D0%BB%D0%BE%D0%B2-%E2%80%93-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BE%D0%B1%D0%B8%D1%87%D0%B0%D0%BC-%D0%B1%D0%B0%D1%89%D0%B0-%D1%81%D0%B8-%D0%BD%D0%B5-%D1%81%D1%8A%D0%BC-%D0%B1%D0%B8%D0%BB-%D0%BD%D0%B0%D1%80%D0%B0%D0%BD%D0%B5%D0%BD-%D1%82-news848590.html", "text": "- Не, гледал съм го в „Жените на Джейк” и още няколко неща, когато беше в голямата си сила. - Мисля, че е много умен ход. Героят му беше много сладък. Радвам се, че баща ми се появи отново на сцената, че има стимул, че се движи. Около него има хора, които го обичат. Това ме интересува и радва най-много. - Радост. Очаквах тази реакция на публиката. Все пак той е Стефан Данаилов. - Не, аз просто исках да бъда до него. Видях го за пръв път, откакто се бях прибрал в България ден по-рано. На партито беше доста шумно и беше трудно да се говори, но беше хубаво да се видим и да сме до него с жена ми. - Да, нарича го „татко“, тя много го обича. Той е много мил към нея. Виктория по принцип е малко притеснителна. А той е добър, внимателен и създава много хубава атмосфера. Аз също се обръщам към нейния баща с „татко”. Това е нормално. - Да, видяхме се, в неделя бяхме на обяд при него, беше много хубаво. Много си говорихме. - Да, напоследък с него се чувам по телефона много по-често. Може би за някакъв баланс. Мисля, че е хубаво да си говорим, да сме колкото е възможно по-близки. Обсъждаме всякакви неща – болести, медицина, генерални неща за живота. И много се разбираме, мислим в една посока. - Мисля, че е много доволен. Защото това е добра професия, а и ето – първият лекар в семейството! Мисля, че е добре да се заема с нещо сериозно. - Може би ще стане дядо, но не в този момент. Аз бях говорил с него по въпроса. Казах му, че жена ми, която е магистър по педагогика и се грижи за дечица в детска градина, иска да имаме дете. Казах, че го обмисляме, но още не действаме по този въпрос. - Ами иска, кой не иска. Всичко трябва да става както трябва. Много хора чувстват натиск от родители да създават потомство и не знам дали това е най-добрият начин. Затова при нас всичко ще се получи естествено, както и трябва да бъде. - Не, винаги съм се чувал с него. Всеки месец. А сега - почти всяка седмица. Затова не мога да кажа, че съм усещал липса. Винаги когато съм идвал в България, сме се виждали. Тази история, че не сме се чували през годините и не се познаваме, не е вярна. - Аз обичам баща си, искам да съм с него. Нямам стратегия да компенсирам, макар че може така да изглежда отстрани. Просто когато идвам в България, искам да видя всички хора, които обичам – родители, баба. А той е важна част от това. - Всички искат да кажа това, има такава настройка в обществото. Не знам защо, може би за да е по-интересно. И майка ми понякога пита: Какво става, липсва ти баща ти ли? Но не е така. Не съм наранен, нито съм ощетен. Нямам някаква горчилка в сърцето си от това, че баща ми е бил далеч от мен. Защото той винаги е бил в живота ми. Ако кажа друго, ще излъжа. Затова не съм се чувствал зле. Като погледна назад, може би понякога съм имал нужда от повече строгост, дисциплина, но сега всичко е окей. Вече съм на 33 години и е време да съм отговорен и да се справям сам. - Винаги съм ги усещал. Винаги е бил зад мен, каквото и да правя. Помагал ми е по всякакви начини. Бил е един умен глас в живота ми, човек с опит и знание, понякога ме е подкрепял в това, което правя, а друг път ме коригира. Като всеки баща. - „Моето момче”, като всеки баща. - Тези дни се измори малко покрай премиерата. Но мисля, че за него това е добре - да се движи, да прави каквото може за краката си, за тялото си. Има заболявания и се бори с тях, но мисля, че има много сили и ако си направи план и следва програма за движение, ще е много добре. Като имаш някакво заболяване, съществува и психологически момент. Трябва да свикнеш с новата ситуация, да я приемеш, да си съставиш план и да работиш по него. И така, лека-полека да се връщаш към живота, който си водил преди. - Е, мисля като всички лекари. Не е хубаво. Има много неща, които човек прави, въпреки че му вредят на здравето. Но това са си негови борби. Аз няма как да му повлия да спре да пуши. Той много добре знае, че това не е добре. Всички хора го знаят, но защо не спират да го правят, е друг въпрос. Може да е повече психологически. Това си е негова воля. Аз няма какво да му кажа, което той да не знае. - Мислим да отидем до морето за малко, после и на планина. Много обичаме България, много е красива. Ще вземем една кола и ще се разходим. Сподели:", "date": "2019.06.16", "title": "САМО В ПИК И \"РЕТРО\": Синът на Стефан Данаилов – Владимир: Обичам баща си, не съм бил наранен. Той ще има внуче, но не точно сега"}
{"url": "https://pik.bg/%D0%BC%D0%B5%D0%B4%D0%B8%D0%B9%D0%BD%D0%B0%D1%82%D0%B0-%D0%BF%D0%B0%D0%BF%D0%B8%D0%BE%D0%BD%D0%BA%D0%B0-%D1%81%D0%B5-%D1%80%D0%B0%D0%B7%D0%BC%D1%8A%D1%80%D0%B4%D0%B0-%D0%B7%D0%B0%D1%89%D0%BE-%D0%BB%D0%B8-news849547.html", "text": "Откакто са обявени конкурсите за генерални директори на БНТ и БНР, вечният специалист по медийни въпроси размърда папионката си в различни сайтове. Загрижен е за медийната среда и за отношенията свобода на словото- собственици. Което наистина е важна тема днес в България и по света. Състоянието на медиите у нас не е добро и отразява като огледало лошата политическа атмосфера и ниската култура на обществено говорене. Допринася ли обаче медийният гуру за подобряване на ситуацията с разсъжденията си? Само на пръв поглед. Както изглеждаше, когато си подаде оставката като член на СЕМ, защото не искал да участва в лицензирането на една онлайн телевизия. С него или без него, въпросната телевизия тръгна, върви и нищо по-лошо не се случи в държавата, която и без това се управлява през фейсбук. Но в регулаторния орган егоистичната оставка доведе до подаряване на властта на групировката около Нико Тупарев. Служителката до преди няколко години в една от неговите продуцентски фирми, София Владимирова бе наместена в стола на председателя на СЕМ и стана възможно овладяването и източването на БНТ. Тогава медийният спец мълчеше в оставка. Последва конкурс за генерален директор на телевизията и воденият от Владимирова регулатор избра Константин Каменаров. Само година и половина след това той вече е в историята и то като единственият шеф, отстранен заради съдебна присъда. Присъда за каране пиян, нещо което не изненадва никого от БНТ. За членовете на СЕМ обаче, фактите за алкохолните приключения на техния избраник се оказаха истински сюрприз. Само година и половина беше достатъчна на Каменаров и компания да доведат БНТ до фалит. Между редовете в информациите за невиждания досега дефицит от 45 милиона лева мина фактът, че трите най-скъпи и почти единствени нови предавания са подарени на фирми на Тупарев. Което вероятно е било условието на Владимирова и сие, за да бъде избран очевидно неподходящият и зле представил се на конкурса Каменаров. Засега никой не търси отговорност на външните фирми на Тупарев, източили бюджета на обществената телевизия, без да се явяват на конкурс за външни продукции. Никой засега не посочва и автора в сянка на всички нелогични програмни промени в БНТ. Става дума за сестрата на медийния анализатор Олга Лозанова. Няма човек на Сан Стефано 29, който да не знае, че тя управляваше програмите на каналите на телевизията, седейки удобно, но анонимно на 10-тия етаж всеки ден, твърдят журналисти. И за да не стават пробиви, за програмен директор на всички канали бе назначена довереничката й Надя Костова. Оказва се, че с нейни докладни записки е искано купуването на всевъзможни програми, натрупали колосалния дефицит. Документални следи от сестрата на медийния анализатор няма, тя е била в позицията на \"сив\" консултант. Но ако следващият генерален директор реши да разследва съвестно, може и да стигне до Олга Лозанова. Ето една от възможните причина брат й да се опитва да предреши конкурса за БНТ с медийни внушения. Един слаб бъдещ генерален директор би покрил безобразията от последната година и половина. И понеже във внушенията на такъв тип инфлуенсъри винаги има нещо лично, ето още един възможен отговор,защо се активизира медийният гуру. В СЕМ се освобождава мястото на Иво Атанасов. Говори се, че управляващите искали да го заменят с мъж. Кръгът \"Вежди Рашидов\", твърдо защитаващ Каменаров, подготвял Валери Запрянов за кандидат за СЕМ. Същият Запрянов, който като член на УС на БНТ е подписвал решенията за огромните харчове. Човекът с папионката вероятно надушва, че Запрянов е трудно защитима кандидатура и е решил да напомни за себе си и за \"вечната истина\", която проповядва. Истината за лична употреба. Ваня Попова за abcnews. Сподели:", "date": "2019.06.16", "title": "Медийната папионка се размърда. Защо ли?"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%89%D0%B5-%D0%B4%D0%BE%D1%81%D1%82%D0%B0%D0%B2%D0%B8-%D0%BE%D1%80%D1%8A%D0%B6%D0%B8%D0%B5-%D0%B7%D0%B0-%D0%BD%D0%B0%D0%B4-1-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D0%BD%D0%B0-%D0%B2%D0%BE%D1%8E%D0%B2%D0%B0%D1%89%D0%B8%D1%82%D0%B5-%D0%B2-%D0%B9%D0%B5%D0%BC%D0%B5%D0%BD-news849488.html", "text": "Властите в Германия са одобрили от началото на годината доставката на оръжие за над 1 млрд. евро до края на годината за Алианса, воюващ в Йемен под ръководството на Саудитска Арамия, съобщава пишет Deutsche Welle. Посочва се, че въпреки експортните ограничения в коалиционното споразумение между ХДС/ХСС и СДПГ, са били утвърдени 13 експортни доставки за 801,8 млн. евро за Египет и 43 доставки за ОАЕ на обща стойност 206,1 млн. евро. Правителството на Германия също така е одобрило доставката на военни джипове за Саудитска Арабия, въпреки че от 2018 година по отношение на Саудитска Арабия на практика действа пълна забрана за експорт на оръжия. Сподели:", "date": "2019.06.16", "title": "Германия ще достави оръжие за над 1 млрд. евро на воюващите в Йемен"}
{"url": "https://pik.bg/%D0%BF%D0%B8%D1%8F%D0%BD-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D1%81-%D0%B1%D0%BC%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B3%D0%BE-%D1%81%D0%BF%D0%B8%D0%BF%D0%B0%D1%85%D0%B0-news849521.html", "text": "Шофьор на БМВ е катастрофирал тази сутрин в центъра на Пловдив, съобщава „Трафикнюз”. Според първоначалната информация, той се е опитал да избяга, но полицаи са го догонили и са свалили номерата на колата. Установено е, че водачът на автомобила е управлявал колата след употреба на алкохол. Шофьорът е откаран в ареста за 24 часа. Ударената кола без номера все още е на площад Шахбазян. Междувременно, в ранните часове на днешния ден отново в Пловдив, на бул. \"България\" младежи са катастрофирали с друго БМВ и са напуснали местопроизшествието. Колата се забила в мантинелата, ала младежите избягали, без да се обърнат към органите на реда. Предстои инцидентът да бъде разследван. Сподели:", "date": "2019.06.16", "title": "Пиян пловдивчанин с БМВ катастрофира, полицаи го спипаха"}
{"url": "https://pik.bg/%D0%BF%D0%B0%D1%80%D0%B8%D1%87%D0%BD%D0%B8-%D0%BD%D0%B5%D0%B2%D0%BE%D0%BB%D0%B8-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%BE%D1%82-%D0%BD%D0%B8%D0%BD%D0%BE%D0%B2%D0%B0-%D0%B4%D0%B0-%D0%BF%D0%BB%D0%B0%D1%82%D0%B8-%D0%BE%D1%82-%D0%B4%D0%B6%D0%BE%D0%B1%D0%B0-%D1%81%D0%B8-%D0%BF%D0%BE%D1%82%D1%80%D0%BE%D1%88%D0%B5%D0%BD%D0%B8%D1%82%D0%B5-250-000-%D0%BB%D0%B5%D0%B2%D0%B0--news849541.html", "text": "След като лидерката на БСП Корнелия Нинова измами социалистите, че подава оставка и свика конгреса, за да я констатира, но в крайна сметка я оттегли, социалистите са побеснели от манипулацията и смятат да потърсят от Нинова, освен морална, и финансова сметка. Левите са изчислили, че капризите и врътките на лидерката, с които се опитва да се циментира на поста, струва около 250 000 лева за наемането на Зала 1 в НДК, командировъчните на делегатите, обядът със сандвичи с кюфтета и със сирене, както и напитки. \"Това събиране беше абсолютно безсмислено дори и да се приеме откриване на процедура за избор на нов лидер на пряко гласуване, тъй като това няма да стане по-рано от местните избори, а най-вероятно ще се случи, когато БСП влезе в предизборен цикъл за нов лидер догодина\", обясняват социалистите. Затова те са категорични, че Нинова трябва да плати от джоба си потрошените пари за днешното заседание на конгреса, тъй като то е обслужило единствено нейния личен интерес. \"А пък тия, които я подкрепяха от Пазарджик, Видин, Казанлък и още 5-6 местни организации от общо 298 структури, ще ги видим на местните избори колко общински съветници ще вкарат и колко кмета ще направят и тогава ще ги накараме и те да си платят гяволъка да подкрепят Нинова и да участват в манипулирани форуми, като поискаме  всички пари, които са получили от партията, да бъдат върнати в общата каса, защото са изхарчени безсмислено\", заканват се червените. Сподели:", "date": "2019.06.16", "title": "ПАРИЧНИ НЕВОЛИ: Социалистите искат от Нинова да плати от джоба си потрошените 250 000 лева за безсмисления конгрес (ОБНОВЕНА)"}
{"url": "https://pik.bg/%D0%B2-%D1%81%D0%B5%D0%BB%D0%BE-%D0%B2-%D1%88%D1%83%D0%BC%D0%B5%D0%BD%D1%81%D0%BA%D0%BE-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%BE%D1%85%D0%BB%D1%8E%D0%B2%D0%B0-news849449.html", "text": "Празник на охлюва се провежда днес  в шуменското село Алваново, съобщава радио „Фокус-Шумен”. Тазгодишното издание на събитието е под наслов „Охльо – Бохльо, покажи си рогцата ….“, каза Емилия Маринова, секретар на читалище „Йордан Миндов – 1892“. Алвановци го съчетават и с празника на селото, който отбелязват традиционно на Петдесетница. Общоселското тържество започне в 10:00 часа. В храма „Св. Троица“ бе отслуженo тържествено богослужение. Бяха поднесени цветя на паметните плочи на загиналите във войните жители на селото. Във фоайето на читалището е подредена кулинарна изложба. Представени са различни ястия, както и тестени изделия във формата на охлюв. „В Алваново се приготвят много гозби с улешки- яхния от охлюви с черупките, правят ги с ориз, панирани, приготвят дроб сърма, мусака с охлюви и др.“, каза Емилия Маринова. За отличените на първо, второ и трето място в отделните категории са предвидени награди – керамични фигури на охлюв и грамоти. Прaзникът продължава с концертна програма, с участието на индивидуални изпълнители и на гости от Велики Преслав - Детски танцов състав „Весело хорце“ и Детска формация „Болярче“. Сподели:", "date": "2019.06.16", "title": "В село в Шуменско се провежда празник на охлюва"}
{"url": "https://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%B1%D0%BE%D0%B5%D1%86%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D0%BB-%D1%87%D0%BB%D0%B5%D0%BD%D1%81%D0%BA%D0%B8%D1%8F-%D0%B2%D0%BD%D0%BE%D1%81-%D0%BD%D0%B0-%D0%B3%D0%B5%D1%80%D0%B1-%D0%B2-%D0%BE%D0%B1%D1%89%D0%B8%D0%BD%D0%B0-%D0%B4%D1%83%D0%BD%D0%B0%D0%B2%D1%86%D0%B8-%D0%BF%D0%BE%D1%81%D0%BB-news849533.html", "text": "Широк е отзвукът след вчерашната публикация на ПИК за \"доблестния борец\" срещу ГЕРБ и режима на Бойко Борисов лидер на фантомната организация БОЕЦ Георги Георгиев. Оказва се, че Георгиев е бил фанатизиран симпатизант на премиера и се е клел във вярност към него, което си личи от писмо, публикувано в ПИК \"Винаги ще ви вярвам, Генерале\" и \"Да върнем ГЕРБ на Генерала\", зове Георгиев през 2014 г. Редовни читателите на агенцията ни от Видин сигнализираха, че малко след писмото Георги Георгиев е бил позорно изключен от ГЕРБ, защото е...присвоил членския внос на организацията в местната община Дунавци. Опозореният \"боец\" реагирал гневно, настанил се пред централата на ГЕРБ в столицата, повикал медии и се заканил, че почва гладна стачка. Премиерът Борисов го сварил да лежи пред централата и го поканил да се качи в кабинета му, за да поговорят. Снимката, която публикуваме, е именно от тази среща. Сподели:", "date": "2019.06.16", "title": "СИГНАЛ ДО ПИК: \"Боецът\" Георги Георгиев откраднал членския внос на ГЕРБ в община Дунавци. После заплашил Борисов с гладна стачка и се щракнал за спомен"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B8%D0%BC%D0%B8%D1%82%D1%8A%D1%80-%D0%B0%D0%BD%D0%B3%D0%B5%D0%BB%D0%BE%D0%B2-%D0%B4%D1%83%D1%87%D0%B5%D1%82%D0%BE-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D1%89%D0%B5-%D0%B8%D0%BC%D0%B0-%D0%BB%D0%B8-%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%B8-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0--news849476.html", "text": "- Чисто административно, всяка година се прилага правилник, правят се всякакви чудесии, включително нови лиги, нововъведения, които не работят. Спортът трябва да стане държавна политика, в глобален аспект. Бъдещето на държавата, това е младата генерация. А тя трябва да бъде здрава. Това означава едно единствено нещо - масов спорт. По училища, квартално ниво и общинско ниво, регионални центрове. Изключително приятно впечатление остави онова изречение, което каза премиерът, когато беше посрещнат от представители на Ботев и Локомотив Пловдив. Мисля, че бате Петьо Зехтински и Христо Бонев, толкова уважавани личности. Какво заяви премиерът пред тях и обществеността: \"Пари за професионален футбол и за стадиони - не. Приоритет - детско-юношеските спортове. Футбол и т.н.\". Ти питаш: \"Двама за 45 минути, един за цял мач...\". - Не, приятелю. Кой ще сложиш да играе, при положение, че ти нямаш нищо? - Те повечето не могат да я спират, какво остава да я подават (визира настоящите родни млади играчи). Изпитват затруднения да спрат топката... Трябва да създадем основа, на база, на която да търсим и високи резултати. - Министерството на спорта трябва да дава пари само на този, който изкарва състезатели. А именно получаваш медали, изкарваш спортисти за национални гарнитури, взимаш пари. Те са сигурно стотици федерации и всяка чопли средства от бюджета. А какво дава? Гледам там едни девойки, за бадминтон ли ставаше въпрос, за какво ли беше... Отказали да играят за България. Еми, тези момичета ти дават резултат и е естествено, че ще получават финансови средства. Онези, които нямат постижения, просто... Виж, трябва да се дава единствено, където има полза от това нещо. Говоря за държавна пара, защото тя не е нищо друго освен републиканския бюджет. Той пък не е нищо друго освен парите на българския народ. И няма друго - освен да се управляват разумно. - Нека са учители по физическо възпитание и култура, навремето не сме имали треньори в училищата. Просто спортувахме, но имахме - зали, плувни басейни, игрища. Сега футболът стана скъп спорт. Ти трябва да си плащаш, за да отидеш да играеш топка в квартала си. Хайде извинявай, много, много... Масов спорт на училищно ниво и както се казва и общината да контролира. Хубаво, пазим зелените площи, правим детски площадки, хайде да насочим сили и към игрищата. Аз говоря примерно за при мен в кв.Младост 4. Направиха се две игрища там, в момента и двете са запуснати. Младост беше 100-ина хиляди души, а сега е 270 000 души. Колко спортни площадки има в Младост, колко деца има, къде спортуват те? Слава на Бога, че има един футболен клуб \"Младост\", който е с 400-500 спортуващи деца. На Олимпиадата в Сеул 1988-а мисля, че беше, България спечели общо повече медали от Белгия, Франция, Люксембург и Холандия. Това са едни от първите икономики на Европа. В спорта ни не трябва да се направи нищо друго, освен да се припомни добре забравеното старо. Споменаваш Турицов, други момчета, не казвам нищо лошо за тях. Тази генерация просто не е научена. Нямат психика, горят, нямат и необходимите технически умения. Не говоря за волевите. Тези момчета трябва да бъдат научени на спорт, на феърплей. Че на терена побеждава - по-добрият, че няма уговорени мачове, че се подвизават най-подготвените състезатели. И когато има една естествена конкуренция, истинска - безспорно ще се откроят таланти. Разбира се нужни са и подготвени треньори, които да не се интересуват от странични фактори. Навремето имаше по 10 хиляди деца, които бяха под постоянно наблюдение в Левски и ЦСКА. И най-важното нещо - хората си обичаха работата. А сега може да се гледа на децата и като на една такса - 50, 60 или 100 лева. Именно поради това, поздравления за изказването на г-н премиера - \"пари само за детско-юношески футбол\". Нека да има едни сериозни щатове, нека да работят избрани с конкурс треньори. И нека всичко да бъде от републиканския бюджет, а да не минава през разни частни измислени клубове. Нека да минава през Министерство на образованието, през Министерство на спорта. Нека децата да тръгнат да спортуват за удоволствие, за здрав дух и здраво тяло, а пък вече най-добрите естествено, че може да станат класни професионални състезатели. Дано просто думите на премиера не останат едно добро пожелание, а станат едно наистина добро завършено дело. Силни поколения в спорта могат да бъдат създадени само ако има база и методисти, които да работят с подрастващите. Моите уважения към модерните треньори, но аз имам доверие на хора като Аспарух Никодимов, Димитър Пенев... Показали, че могат. С цялото ми уважение към по-новите наставници, с много малки изключения Петьо Хубчев... другото го няма. С огромно съжаление констатирам, че в моя клуб на \"Армията\" по отношение на школата просто могат само да завиждат на онова, което дойде преди броени дни в Левски като шеф на школата и като главен методист. Но дай Боже, доброто за Левски е добро и за ЦСКА. Доброто за комшията е добро и за мен. Но както се казва, трябва да си нормален човек, за да го разбереш това нещо. База, база, кадърни треньори, които да се учат от старите. А не да си мислят, че светът почва с тях. А феърплеят минава и през това, за което говори селекционерът на Косово - манталитет. Той се придобива, тогава когато твоят учител-треньор е нормален, кадърен, читав човек. Придобива се в истинска битка, не този ми е виновен или пък онзи. От Черно море взеха 8 точки на Лудогорец, ти не може да си вземеш 3 на \"Армията\"... и ще ревем от варненци. Не мога да проумея 90-ата минута червен картон - един, червен картон - втори и цялата драма приключва с както се казва мъжка ласка от двете страни? Искаме Купа, а от Ботев ни показват как трябва да се правят юноши, моите уважения на вратата им беше чужденец и онова високото момче в атака, който вкара гол в Пловдив и той беше иностранец, всички други бяха българи. - Българското гражданство, родното име е нещо свещено. С лека ръка да даваш на знайни и незнайни субекти, които нямат един милиграм българска кръв  - какви заслуги има този или онзи, че да получава паспорт по заслуги? Прадядо му ли е бил на Шипка? Не мога да го разбера това нещо... Нека да идват чужденци, нека да взимат сериозни пари, но да не са повече от двама-трима в клуб и от тях да може да се научи нещо, да бъдат от полза за целия български футбол. Но да даваш български паспорт на някакъв играч, който не искам да го коментирам и да давам определение... Паспорт се получава за заслуги и по кръв. - Така. Акционер означава да си притежател на акции. Хайде, кажи, кой ще си купи акции на 8-и септември вечерта 1944-а? Няколко часа преди 9-и септември 1944 година. След като след броени часове ще му вземат и фабриката и акциите ще заминат... - Хубаво, вземи една фирма, изгнила и не става нищо от нея, как ще накараш човек да си даде парите в нея? - Аз желая от сърце, господата, които управляват клубния футбол в България да направят следното нещо. Сметката е проста - искаш да вземеш пари, създай продукт. Направи мач, в който 90-ата минута не ще се целуват след червени картони, а ще се избият. Двубой, който да е с 4-5 гола, пък нека победи по-добрият, без значение, че аз съм за \"червените\", не съм за \"зелените\". И следващата среща, когато се вкарат 6-7 гола, няма да дойдат 11 000, въпреки, че услужливите медии ще ги напишат 18 хиляди, но то стадионът е с капацитет за 15 000. Някои колеги ще го напишат това... Но няма значение. И като се вкарват много попадения и се играе мъжки, може да се вдигне с още 5 лева цената на билетите. И тв правата ще ги продаваш далеч по-скъпо. Направи футболът печеливш продукт, напълни си стадиона, продай си абонаментните карти и всеки един ще дойде и ще инвестира при теб и ще си купи и акции. Но приятелю, с извинение ще използвам тази метафора: \"Ти да искаш да продаваш тор, а да ти я платят като злато\". Виж Дортмунд  - бяха фалирали, а сега отборът каква икономика има. Хората казаха: \"Тук на този стадион се играе само и единствено истински футбол, само и единствено атакуващ футбол, може да водим с 3:0, но ще се борим да вкараме четвърти гол\". - Здрава основа, знания и потенциал. Да се направи добър продукт и хората сами ще дойдат. И наистина трябва да се разберат да играят футбол. Всички, които имат пари и са собственици на клубове във Втора и Първа лига, а именно в професионалния футбол. 2001-а ли беше, 2002 година, 2003-а ли беше, когато един умен мъж, защото засегнахме и темата кога ЦСКА за последно е имал големи успехи - при умния мъж. Който нашите умници го пратиха на \"Герена\". Имахме успехи точно при умния мъж, говоря за Васил Крумов Божков. Събра ги в \"Рила\" и им каза - дайте да играем футбол. Не да плащаме на съдии, да говорим с Футболния съюз, с този, онзи. Дайте да направим продукт и да направим пари. Да не се месим в работата на съдиите, да не им звъним. - Аз се моля тези хора да се съберат още един път. И да решат да играят топка, футбол извинявам се, а не тото. Не се ли разберат въпросните футболни собственици, няма да се получат нещата в глобален план. И не дойдат ли отново хора в клубовете, доказани, които разбират нещата, защото треньор или учител не се става за един ден. Специалисти като Паро, Димитър Пенев, и за всички отбори става въпрос, умни наставници, те могат да помогнат много на по-младите треньори. Както се казва всичко се прави с любов и със знания. Но това ми е мнението - те големите трябва да се разберат сами. Пак повтарям, това, което каза Борисов, това досега български държавник не го е изричал. Всеки отива там, пазари се, дай пари на Локо, на Нефтохимик... В един момент един човек нито е Локо, нито е Нафтата, нито е ЦСКА, нито е Левски. Дават се пари на държавен принцип - за децата на България. И най-вече контрол. Сподели:", "date": "2019.06.16", "title": "САМО В ПИК: Димитър Ангелов-Дучето с ексклузивен коментар - ще има ли (р)еволюции на \"Армията\" и \"Герена\""}
{"url": "https://pik.bg/%D1%81%D0%BA%D0%BB%D0%B0%D0%B4-%D0%B7%D0%B0-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D0%B5%D0%BA%D1%81%D0%BF%D0%BB%D0%BE%D0%B4%D0%B8%D1%80%D0%B0-%D0%B2-%D0%B4%D0%B0%D0%BC%D0%B0%D1%81%D0%BA-news849400.html", "text": "Склад за боеприпаси е избухнал в Дамаск, съобщиха местните държавни медии. \"Депо за боеприпаси за сирийската армия в западната част на Дамаск е избухнало\", съобщи държавната информационна агенция САНА, цитирайки военен източник. Депото за боеприпаси е разположено във военна зона в Машру Думар, западно предградие на сирийската столица, предаде САНА. Взривът рани осем проправителствени бойци, според британската група Сирийската обсерватория за наблюдение на правата на човека. Сирийската столица е сравнително спокойна, тъй като през миналата година проправителствените сили завладяха предградията на Източния Гута от ислямистите. Въпреки това Израел продължава да удря съоръжения около столицата Дамаск. Тел Авив е противник на режима на Башар Асад. Повече от 370 000 души бяха убити в сирийската гражданска война, която избухнаха през 2011 г. след яростни репресии срещу антиправителствените протести. Сподели:", "date": "2019.06.16", "title": "Склад за боеприпаси експлодира в Дамаск"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%82%D0%B5%D0%B6%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D0%BD%D0%B0-%D0%B8%D0%BD%D1%84%D0%B0%D1%80%D0%BA%D1%82%D0%BD%D0%B8%D1%8F-%D0%BA%D0%BE%D0%BD%D0%B3%D1%80%D0%B5%D1%81-%D0%BD%D0%B0-%D0%B1%D1%81%D0%BF---%D0%B4%D0%B5%D0%BB%D0%B5%D0%B3%D0%B0%D1%82%D0%B8%D1%82%D0%B5-%D1%81-%D0%B5%D1%81%D0%B5%D0%BC%D0%B5%D1%81%D0%B8-%D0%BA%D0%B0%D0%BA-news849463.html", "text": "Започна инфарктния конгрес на левицата, на който на първо място трябва да се констатира оставката на Корнелия Нинова. Самата тя заяви, че иска да напусне лидерския пост, за да поеме отговорност за загубата на евровота. Освен констатацията на лидерската оставка, делегатите трябва да решат и по какъв начин ще се избира следващия лидер. Според Нинова и групата около нея, това трябва да стане чрез пряк избор, което обаче е нож с две остриета, а голяма част от БСП искат лидера да се избира от конгреса, както е било винаги досега. Делегати разкриха пред ПИК, че са им пратени есемеси с точни инструкции по кои точки как да гласуват и да подкрепят Корнелия Нинова. Скандалната манипулация е част от плана на лидерката да се задържи на поста, въпреки, че подаде оставка. Есемесите били разпращани от хората на Нинова в ръководството на БСП. Както ПИК TV показа преди минути, другият е с измислена подкрепа за Нинова и Кирил Добрев от група роми, които стоят пред НДК и твърдят, че са социалисти. \"Днешното заседание се свиква по решение на Националния съвет на БСП. От избраните 780 делегати до момента са се регистрирали 661. Има необходимото мнозинство и можем да започнем работа. Регистрацията продължава. Обявявам заседанието за открито\", заяви Нинова в началото на конгреса. Както ПИК TV показа по-рано на него присъстват всички знакови социалисти, които са част и от Националния съвет на партията като Сергей Станишев, Румен Овчаров, Георги Гергов, Красимир Янков, Михаил Миков и много други. Нинова попита дали има нужда да се извършат промени при преброителите на конгреса и стана ясно, че се налагат 5 промени, които бяха гласувани веднага. Заседанието ще се ръководи от Деница Златева и Янаки Стоилов, обяви още Нинова. Делегат от София предложи 4-ма помощници на преброителите по блокове, които да обобщават. Лидерката в оставка обаче отхвърли това предложение и не го подложи на гласуване. Така отхвърли възможността на вътрешната опозиция да вкара свои хора в преброяването, които да контролират хората на Нинова, тъй като на предишни конгреси имаше сериозни съмнения. Деница Златева заяви, че освен решенията на пленума, се предлага гласуване и на входирани от социалисти от Пазарджик предложения за оттегляне на оставката на Нинова, както и гласуване на точката за пряк избор. Така Нинова на практика опитва да се спаси, както ПИК съобщи още преди дни. Именно под натиск от Кирил Добрев и Драгомир Стойнев социалисти от различни структури в провинцията бяха накарани да пратят писма с искане за оттегляне на оставката на Корнелия Нинова. Структурата от Пазарджик, без да е свиквала събрание, е внесла такова предложение в конгреса, което сега хората на бившата синя приватизаторка, опитват да вкарат за гласуване на конгреса, въпреки, че по устав това няма как да стане. След като един от социалистите поиска да не се гласува пряк избор, Георги Свиленски взе думата да брани Нинова и заяви, че трябва да се стартира пряк вътрешнопартиен избор, както е решено на конгреса по устав. \"Призовавам ви да не приемате промени на устава сега. Това е конституцията на партията и няма как правим тези промени, без да сме питали всички членове. Нека да видим дали може този устав да работи и да проведем пряк избори. Другарю Дъбов, понеже вие на първо място сте подписал това предложение, се обръщам към вас. Няма никой да се окопае, дори да има пряк избор- Пак ще има Национален съвет и конгрес\", каза Свиленски и призова да не се губи време за гласуване на промяна на устава. \"Преди две години другаря Свиленски беше най-близкия човек до Миков, сега е от другата страна. Явно смяната на полюсите е нещо различно. Промяната в устава, в която съм се подписал, са предвидени и двата варианта за избор на лидер. Председателят не е избран от конгреса, а от партията, той е безотчетен, как ще го освободи цялата партия? Това означава, че ако лидера може да не се съобразява с органите. Затова ние предлагаме да се върне това, което е било от преди 30 години, не случайно партията не е избрала този вариант на избор. У нас го предложи една партия и това беше СДС и всички знаем как приключи тя\", заяви Димитър Дъбов по повод прекия избор в отговор на Свиленски. Бившият мъж на президентшата Десислава Радева се опита да се защити, но не успя да достигне рикориката на Дъбов. Делегат от Пазарджик заяви, че не било вярно, че декларацията в подкрепа на Нинова е направена под натиск. Тя изчете цяла пледоария в защита на лидерката в оставка, която според тях не била загубила изборите, а причината била в управляващите. Въпросната дама прокламира, че трябвало Нинова да оттегли оставката си и заяви, че 21 делегати от Пазарджик са поискали това. Делегат от Казанлък, където действа близкият на Нинова Драгомир Стойнев, също поиска Нинова да оттегли оставката. Както ПИК съобщи, Стойнев бе командирован от Нинова из Стара Загора и Казанлък, за да събира подкрепа за спасяването си. \"Хайде да не забравяме, че обсъждаме предложение на влизане в точка, а не лични обяснения и емоционални слова. Аз съм от хората, които изначално водят сериозни битки срещу големи глупости в този устав, особено срещу прекия избор. Помислете си защо е необходимо да бъде направена тази промяна в устава. Според устава от преди три години, конгресът има право да разпусне партията, но няма право да избере председател, това е и юридически и политически абсурд. Но абсурдът седи и ви гледа и в един хубав момент цялата партия ще падне в този капан. Нека се държим сериозно и обсъждаме сериозни предложения. Моля ви, няма нужда да четем всички декларации\", разстреля клакьорите на Нинова Велислава Дърева. Тя призова да се премине към гласуване и тогава да стане ясно кой кого подкрепя. След нея делегат от Русе, където както ПИК съобщи бе командирован да събира подкрепа Крум Зарков, също поиска Нинова да оттегли оставката си. Същото направи и делегат от Хасково, където Нинова бе пратила да я спасява също Драгомир Стойнев. Делегат от Ямбол припомни за какво е свикан извънредния конгрес - заявлението на председателя, че си подава оставката и нейното искане да се свика конгреса. \"Оставката е на лице и никой не може да я отрече. Лично аз на пленума попитах Нинова дали иска прекратяване на пълномощията и тя заяви \"да\". Тоест имаме личното й искане, така че не виждам сега какво точно обсъждаме. В устава е заложено това и само се констатира. А сега влизаме в някакви обяснения за принудително връщане на оставката. Но не за това е свикан конгресът и предлагам да се върнем към основното, заявено вече от Нинова. Партията не се управлява с врътки и процедури, а с идеи и устав\", заяви делегатът Банков, разстрелвайки Нинова. Весела Лечева призова Нинова да слуша партията и да се съобразява с членовете и симпатизантите, като подкрепяла ръдоковството на партията. Никой не можел да оспори това, което била направила Нинова, като спечелването на президентските избори. \"Ние от Велико Търново призоваваме да бъде оттеглена оставката на председателят на Националния съвет\", заяви Лечева. Корнелия Нинова взе думата и поиска да направи предложения по дневния ред. \"Преди три години ме избрахте за предсдеталел с програма, в нея има ясно разписани ангажименти, три за бсп и две за България. За партията - предложих да се намали финансирането в центъра, да отиват субсидии към структурите, да има вътрешно партийни допитвания и променихме устава така че всеки да може да избира лидера\", заяви тя. Нинова била изпълнила и вливането на млади хора в партията, като се похвали с младите си депутати, някои, от които били за първи път такива, но имало още много какво да се работи с тях. Изпълнила и обещанието си да върне на небосклона вестник „Дума“ като наляла пари заради натрупани задължения, открила сайт „Дума“, направила и телевизия. За България през 2016 г. била заявила, че правителството на Борисов е вредно и днес била на това мнение. Изпълнила БСП да няма договорки за власт и пари. Била се ангажирала да изведе България на нов път на развитие с изготвянето на „Визия за България“. Обещала била да вдигне БСП на крака и го била изпълнила. Партията обаче била в тежка криза, а причината била тя, защото подала оставка. Нинова обвини Георги Гергов, че още не изчакал резултатите от евровота и поискал нейната оставка, като се отворили стари рани. „Не се отричам от оставката си, няма грам артистичност, това е осъзнато и решение. Най-лесно ми беше да кажа: предупредих ви, след като листата беше пренаредена от Националния съвет. Но моята визия за модерен европейски политик не ми позволи да се крия зад колективна отговорност, както се е случвало при други лидери. Сгреших не при вземане на решение, а при преценката за последствията от това изявление“, призна Корнелия Нинова. От високата трибуна и въпреки подадената си оставка, Корнелия Нинова заяви, че щяло да бъде модерно всеки да излезе с програма и да се състезават. Тя даде за пример Европа, където левите партии прибягват към преки избори, за да избягат от борби на върха. Сподели:", "date": "2019.06.16", "title": "ИЗВЪНРЕДНО В ПИК TV: Тежки скандали на инфарктния конгрес на БСП - делегатите с есемеси как да гласуват за Корнелия Нинова, насъскани социалисти искат да си оттегли оставката. Дърева я разстреля! (НА ЖИВО/ОБНОВЕНА)"}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8-%D0%B7%D0%B0%D0%BC-%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B0-%D0%BD%D0%B0-%D0%B1%D1%81%D0%BF-%D1%85%D1%80%D0%B8%D1%81%D1%82%D0%BE-%D0%BF%D1%80%D0%BE%D0%B4%D0%B0%D0%BD%D0%BE%D0%B2-%D0%BD%D0%B0%D0%B9-%D0%BD%D0%BE%D1%80%D0%BC%D0%B0%D0%BB%D0%BD%D0%BE%D1%82%D0%BE-%D0%BD-news849464.html", "text": "Нормално е оставката на Корнелия Нинова да бъде оттеглена. Не е сега времето за избор на нов председател. Това заяви депутатът и заместник-председател на БСП Христо Проданов минути преди старта на Конгреса на партята-столетница в НДК. „Месеците юли и август не са подходящи за вътрешнопартиен избор – анализира Проданов. - На прага на местните избори сме, което ще ни затрудни допълнително. Тази оставка трябва да е оттеглена и вътрешнопартийният избор да бъде направен след местните избори. Когато определяхме листите за евродепутатите, Корнелия Нинова предложи една подредба на листата, Националният съвет обаче промени тази подредба. Оказа се, че Нинова единствено постъпи мъжки и подаде оставка след изборите. Друг – не, въпреки афиширането, че ще направят това. Очевидно е, че ще има сценарии на Конгреса.  Заявката го показва с промяна в дневния ред. Това е абсудрна ситуация. Да караш хората да приемат промяна в Устава ни преди две заседание – сега пак. Преди две засидания Конгресът прие председателят да се избира на пряк вътрешнопартиен избор от всички членове на партията. Сега опозицията ни иска Конгресът да избира председателят на партията, което е недопустимо”. Христо Проданов бе категоричен, че тече мащабна атака срещу лидера Корнелия Нинова. „Очевидно е, че има мащабна атака срещу Нинова – каза той. - С помощта на външни олигархични сили. Има група от хора, които искат да свалят ГЕРБ и Борисов от управлението. Има по-малка група, която иска да свали Нинова. Не си падам по подхода да се изнасят имена. Те обаче са в последната седмица по всички телевизии, дават интервюта, така че сами може да видите кои са. Ние трябва да се разбираме на Конгреса и в Националния съвет, не по медиите . Редно е, задължени сме да се разберем в името на БСП и на България днес на Конгреса. Надявам се да го направим”. Сподели:", "date": "2019.06.16", "title": "ЧЕРВЕНИ СТРАСТИ: Зам.-шефът на парламентарната група на БСП Христо Проданов: Най-нормалното нещо е Нинова да оттегли оставката си"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B7%D0%B0-%D0%BE%D1%82%D1%82%D0%B5%D0%B3%D0%BB%D0%B5%D0%BD%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%B4%D0%BE%D1%82%D1%83%D0%BA-%D1%81-%D0%BC%D0%B0%D0%BD%D1%82%D1%80%D0%B0%D1%82%D0%B0-%D0%B7%D0%B0-%D0%BD%D0%B0%D0%B4%D0%BF%D0%B0%D1%80%D1%82-news849544.html", "text": "\"Надпартийният\" президент Румен Радев приветствал оттеглянето на оставката на Корнелия Нинова. Направил го, изказвайки се от събора в пловдивсковото село Труд. Това било добре за демокрацията. Нинова се била доказала като политик, който може да носи отговорност. Това ли му е работата на българския президент? Да коментира партийни конгреси? Да раздава оценки за партийни лидери? Нали се води по конституция независим? Как е възможно толкова да му личи на кой Бог се кланя, как така е загубил елементарна куртоазия в публичното си поведение? Поне малко срама няма ли? Сподели:", "date": "2019.06.16", "title": "Румен Радев скандално поздрави Корнелия за оттеглената оставка. Дотук с мантрата за \"надпартийния президент\""}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%BE%D1%82%D0%B2%D1%80%D1%8A%D1%89%D0%B0-%D0%BD%D0%B0-%D1%83%D0%B4%D0%B0%D1%80%D0%B0-%D0%BE%D1%82-%D1%81%D0%BA%D0%BE%D0%BF%D0%B8%D0%B5-%D0%B8-%D0%B3%D0%BE%D1%86%D0%B5-%D0%B8-%D0%B4%D0%B0%D0%BC%D0%B5-%D0%B8-%D1%8F%D0%BD%D0%B5-%D0%B8-%D1%86%D1%8F%D0%BB%D0%B0%D1%82%D0%B0-%D0%BF%D0%BB%D0%B5%D1%8F%D0%B4%D0%B0-%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%B5-news849474.html", "text": "БНТ И Гоце, и Даме, и Яне, и цялата плеяда революционери, всички организатори и реализатори на Илинденско- Преображенското въстание са българи. Това каза президентът в периода 2002- 2012 година Георги Първанов по повод споровете около името на Гоце Делчевв ефир на . „Те са българи по това, че произхождат от население, чийто етнически състав е български. Вътрешната македоно- одринска революционна организация е българска. Документите на всички дипломати и консули от Скопие, Солун и Битоля пишат, че населението е българско“, заяви той. „Смесената историческа комисия още преди около месец даде знак, че има проблеми около личността на Гоце Делчев. Не приемам подхода те да заседават и образно казано да отмятат по домова книга това или друго име. Трябва да се търсят големите и важни решения“, посочи Първанов. „Трябва да бъда откровен- скептик съм към работата на комисията по една основна причина- няма ясен мандат“, коментира той. „Направете сравнение с това, което постигнаха Гърция и Северна Македония с договор, в който всичко е разписано до последния детайл“, каза Георги Първанов. „И там има комисия, за която сигурно не сте чували нищо, няма и да чуете. Тя си върши някаква детайлна работа по книгите и учебниците“, допълни той. „Трябва ясно да се постави въпросът- какво означава обща история. Понятие, залегнало в Договора за приятелство между България и Македония“, подчерта Първанов. „Комисията е обречена, да бъда честен. Заявявам го откровено. Ще бъде много лошо ако вината се хвърли върху тази комисия, върху колеги историци, които като цяло почтено си вършат работата. Те просто нямат рамка, нямат хоризонт“, посочи той. „На политико- дипломатическо ниво трябва ясно да се дефинира понятието обща история. Това предполага анекс или друг договор, нека дипломатите да кажат какво да бъде. Ако това се случи, ще се „отпуши“ работата на всички историци“, заяви Георги Първанов. Сподели:", "date": "2019.06.16", "title": "Георги Първанов отвръща на удара от Скопие: И Гоце, и Даме, и Яне, и цялата плеяда революционери са българи"}
{"url": "https://pik.bg/%D0%B5%D0%B2%D1%80%D0%BE-%D1%86%D0%B5%D0%BD%D0%BD%D0%BE%D1%81%D1%82%D0%B8-%D0%BD%D0%B0%D0%B4-400-000-%D0%B4%D1%83%D1%88%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%B3%D0%B5%D0%B9-%D0%BF%D0%B0%D1%80%D0%B0%D0%B4-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-news849416.html", "text": "Над 400 000 души се събраха и танцуваха тази година на \"Парада на дъгата\" във Виена в подкрепа на ЛГБТ общността и израз на протест срещу сексуалната дискриминация, съобщиха организаторите, цитирани от ДПА. Участниците, със сложно декорирани шапки, рокли с пайети, пера или разголени, развяваха знамена с цветовете на дъгата. Полицията не направи официална оценка на броя на множеството, сред което бяха австрийската транссексуална поп певица Кончита Вурст, както и водещи политически фигури от средите на социалдемократите, либералите и зелените. Президентът Александър ван дер Белен и еврокомисарят за правосъдието Вера Йоурова трябва по програма да изнесат речи при закриването на събитието. \"Парадът на дъгата\" тази година е част от ежегоден ЛГБТ фестивал, който всяка година се провежда в различен европейски град. Сподели:", "date": "2019.06.16", "title": "ЕВРО ЦЕННОСТИ: Над 400 000 души се включиха в гей парад във Виена"}
{"url": "https://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%81%D1%8A%D0%B2%D0%B5%D1%82-%D0%B2%D1%8A%D0%BD%D1%88%D0%BD%D0%B8-%D1%80%D0%B0%D0%B1%D0%BE%D1%82%D0%B8-%D0%B8-%D1%81%D1%8A%D0%B2%D0%B5%D1%82-%D0%BE%D0%B1%D1%89%D0%B8-%D0%B2%D1%8A%D0%BF%D1%80%D0%BE%D1%81%D0%B8-%D0%B2-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-news849485.html", "text": "Вицепремиерът и министър на външните работи Екатерина Захариева заминава за Люксембург, където на 17-и и 18-и юни ще води българската делегация за участие в Съвет „Външни работи“ (СВнР) и Съвет „Общи въпроси“ (СОВ). Това съобщи пресцентърът на МВнР. На 17-и юни министрите на външните работи на Европейския съюз ще дебатират актуални глобални въпроси, ще се състои и дискусия по Глобалната стратегия на ЕС, три години след нейното начало. В дебата ще се включат и министрите на отбраната на страните от ЕС. Ще бъде обсъдено и подобряване на Общата външна политика и политиката за сигурност с оглед на геополитическите предизвикателства пред ЕС. Накрая се предвижда дискусия по ситуацията в Судан. Външните министри ще проведат неформална дискусия по Близкия изток с йорданския си колега Айман Сафади в рамките на работен обяд, а след края на СВнР ще се проведе Съвет за асоцииране ЕС-Йордания. Съпредседателите Федерика Могерини и Айман Сафади ще подпишат рамково споразумение относно участието на Йордания в операциите на ЕС по управление на кризи. На 18-и юни Съветът “Общи въпроси“ ще започне с ориентационен дебат по следващата Многогодишна финансова рамка. СОВ ще подготви също заседанието на Европейския съвет на 20-21 юни с обсъждане на проект за заключения. Министрите ще обсъдят и представения на 29-и май от Европейската комисия годишен доклад по разширяването на ЕС. България ще работи за заключения, с които да се подготви решение за започване на преговори за членство с Албания и Република Северна Македония. В същото време България подчертава хоризонталното значение на добросъседските отношения и регионалното сътрудничество, които следва да бъдат оценявани в целия период на предприсъединителния процес. От особено значение в този процес за България ще бъде цялостното изпълнение на буквата и духа на Договора за приятелство, добросъседство и сътрудничество с Република Северна Македония по начин, който да гарантира неговата необратимост. Сподели:", "date": "2019.06.16", "title": "Захариева ще участва в Съвет \"Външни работи\" и Съвет \"Общи въпроси\" в Люксембург"}
{"url": "https://pik.bg/%D0%BC%D1%8A%D0%B6-%D0%BD%D0%B0%D0%BF%D0%B0%D0%B4%D0%BD%D0%B0-%D0%B8-%D1%80%D0%B0%D0%BD%D0%B8-%D0%BF%D0%BE%D0%BB%D0%B8%D1%86%D0%B0%D0%B9-news849443.html", "text": "В Япония неизвестен мъж нападна с нож и рани сътрудник на полицията, взе му оръжието и избяга, съобщава телевизионния канал NHK. Отбелязва се, че 26-годишният служител на реда е бил открит около 05:40 часа местно време с нож в гърдите в град Суита. Полицаят е с няколко прободни рани, като е настанен в болница в тежко състояние. Нападателят е успял да се укрие. Сподели:", "date": "2019.06.16", "title": "Мъж нападна и рани полицай"}
{"url": "https://pik.bg/%D0%BE%D1%82%D0%B1%D0%BE%D1%80%D1%8A%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%81%D0%B2%D0%BE%D1%8F-%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D0%B8%D1%82%D0%B5%D0%BB%D0%B5%D0%BD-%D0%BB%D0%B0%D0%B3%D0%B5%D1%80-%D0%B2-%D0%B4%D0%BE%D0%B1%D1%80%D0%B8%D0%BD%D0%B8%D1%89%D0%B5-news849448.html", "text": "Отборът на Левски приключи своя първи подготвителен лагер в Добринище, съобщава сайтът на клуба. Вчера „сините” отново тренираха двуразово, а днес тимът на Петър Хубчев се прибира в София, като треньорският щаб е предвидил занимание на стадион \"Виваком Арена Георги Аспарухов\". Втората част от предсезонната подготовка стартира на 18 юни, когато отборът ще отпътува за Австрия. Там „сините” ще останат до 2 юли. На 3 юли тимът се прибира в България и ще се подготвя в София до началото на официалните срещи. Сподели:", "date": "2019.06.16", "title": "Отборът на Левски приключи своя първи подготвителен лагер в Добринище"}
{"url": "https://pik.bg/%D1%82%D1%80%D0%B8%D0%BE%D1%82%D0%BE-%D1%80%D0%B0%D0%B4%D0%B5%D0%B2---%D0%BD%D0%B8%D0%BD%D0%BE%D0%B2%D0%B0---%D1%80%D0%B5%D1%88%D0%B5%D1%82%D0%BD%D0%B8%D0%BA%D0%BE%D0%B2-%D0%BD%D1%8F%D0%BC%D0%B0-%D0%B4%D0%B0-%D1%85%D0%B2%D1%8A%D1%80%D0%BB%D0%B8-%D0%BA%D1%8A%D1%80%D0%BF%D0%B0%D1%82%D0%B0-%D0%B4%D0%BE%D0%BA%D0%B0%D1%82%D0%BE-%D0%BD%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%B1%D0%BE%D1%80%D0%B8%D1%81%D0%BE%D0%B2-news849555.html", "text": "Румен Радев поздрави Нинова, че си е оттеглила оставката. Отровното трио ще продължи да буни България, въпреки провала с компроматите покрай изборите за европейски парламент. Иде нова война - за главен прокурор. \"Независимият\" и \"надпартиен\" държавен глава е твърдо решен да вземе дейно участие в нея. Нехае, че така накърнява разделението на властите. Не е приключила и битката за военните изтребители. Очевидно е, че президентът там е поел ангажимент и няма да хвърли кърпата, Маските падат, не се спазва дори политическа куртоазия. Истината е, че БСП е взета на концесия от прокремълско лоби на бивши агенти на КГБ. Същото лоби взе на концесия и президентството чрез одиозната фигура на Румен Радев. Операцията се финансира от подсъдими олигарси. У нас и в Белград - там потрива ръце за реванш беглецът Цветан Василев. Водачката на евролистата на червените Елена Йончева бе Съсипателят на КТБ се грижи и за \"медийното покритие\". Обезпечава обръча от издания - вляво и вдясно, които активират информационни кампании за дискредитация на управляващите от типа \"Апартаментгейт\". Фиаското на евровота няма да откаже съзаклятниците. Залогът е твърде голям - не просто политическото им бъдеще, но може би и физическото им оцеляване. Държавата трябва да бъде овладяна. Така че заговорът тепърва ще се разгаря в най-отвратителния си характер. Изсипани са стотици милиони за сваляне на правителството, а някой накрая трябва да плаща сметката. Сподели:", "date": "2019.06.16", "title": "ТРИОТО \"РАДЕВ - НИНОВА - РЕШЕТНИКОВ\" няма да хвърли кърпата, докато не арестува Борисов"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D1%81%D0%B5%D0%BB%D0%BE-%D1%82%D1%80%D1%83%D0%B4-%D0%B7%D0%B0-%D1%8E%D0%B1%D0%B8%D0%BB%D0%B5%D0%B9%D0%BD%D0%BE%D1%82%D0%BE-%D1%82%D1%8A%D1%80%D0%B6%D0%B5%D1%81%D1%82%D0%B2%D0%BE-%D0%BD%D0%B0-%D1%85%D1%80%D0%B0%D0%BC%D0%B0-%E2%80%9E%D1%81%D0%B2%D0%B5%D1%82%D0%B0-%D1%82%D1%80%D0%BE%D0%B8%D1%86%D0%B0%E2%80%9C-news849441.html", "text": "В 11.15 часа президентът ще пристигне в храма „Света Троица“, където ще бъде отслужена празнична света литургия. Църквата е създадена от майстор Минчо Богданов Стари през 1869 г. и в този ден се отбелязват 150 години от построяването ѝ. Президентът Румен Радев ще посети пловдивското село Труд, съобщиха от прессекретариата на държавния глава. Сподели:", "date": "2019.06.16", "title": "Румен Радев ще посети село Труд за юбилейното тържество на храма „Света Троица“"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D0%BE%D0%B3%D0%B0%D0%B7%D0%B8-%D1%83%D1%81%D1%82%D0%B0%D0%B2%D0%B0-%D0%B8-%D0%BE%D1%82%D1%82%D0%B5%D0%B3%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D1%81%D0%B8-%D0%BA%D0%BE%D0%BD%D0%B3%D1%80%D0%B5%D1%81%D1%8A%D1%82-%D1%81%D0%B5-%D0%BF%D1%80%D0%B5%D0%B2-news849489.html", "text": "Корнелия Нинова поиска да направи предложения по дневния ред на конгреса на БСП след като бе нападната от делегати на конгреса, че театрално е подала оставка и разделя партията. После обаче със старите опорки заяви, че БСП не се продава, все едно, че някой иска да я купи и направи внушения, че от бизнеса опитват да влияят в партията. Репликите й обаче бяха отправени неясно към кого и тя не посочи кои са въпросните хора. Думите й по-скоро целяха да манипулират аудиторията и да я накара да забрави, че именно тя е лицето на синята приватизация и аферите. После Нинова дори си позволи да заяви, че делегатите били натискани да гласуват срещу нея, при положение, че е точно обратното - есемеси от приближените на Корнелия са пускани до делегатите да гласуват в нейна полза. \"Преди три години ме избрахте за председател с програма, в нея има ясно разписани ангажименти, три за бсп и две за България. За партията - предложих да се намали финансирането в центъра, да отиват субсидии към структурите, да има вътрешно партийни допитвания и променихме устава така че всеки да може да избира лидера\", заяви тя. Нинова била изпълнила и вливането на млади хора в партията, като се похвали с младите си депутати, някои, от които били за първи път такива, но имало още много какво да се работи с тях. Изпълнила и обещанието си да върне на небосклона вестник „Дума“ като наляла пари заради натрупани задължения, открила сайт „Дума“, направила и телевизия. За България през 2016 г. била заявила, че правителството на Борисов е вредно и днес била на това мнение. Изпълнила БСП да няма договорки за власт и пари. Била се ангажирала да изведе България на нов път на развитие с изготвянето на „Визия за България“. Обещала била да вдигне БСП на крака и го била изпълнила. Партията обаче била в тежка криза, а причината била тя, защото подала оставка. Нинова обвини Георги Гергов, че още не изчакал резултатите от евровота и поискал нейната оставка, като се отворили стари рани. „Не се отричам от оставката си, няма грам артистичност, това е осъзнато и решение. Най-лесно ми беше да кажа: предупредих ви, след като листата беше пренаредена от Националния съвет. Но моята визия за модерен европейски политик не ми позволи да се крия зад колективна отговорност, както се е случвало при други лидери. Сгреших не при вземане на решение, а при преценката за последствията от това изявление“, призна Корнелия Нинова. От високата трибуна и въпреки подадената си оставка, Корнелия Нинова заяви, че щяло да бъде модерно всеки да излезе с програма и да се състезават. Тя даде за пример Европа, където левите партии прибягват към преки избори, за да избягат от борби на върха. \"За две седмици видях как всички пороци на задкулисието, на бизнес интересите, на натиска и парите срещу, които се борим три години, нахлуха за три седмици в БСП. Не съм си мислила, че моето решение ще отворя този бенд\", каза тя. Нинова се ожали, че нападнали близките й. Пуснала се била машината за фалшиви новини, за да бъде настроено обществото срещу нея. Лъжа било, че парите от партийната субсидия били откраднати, заяви Нинова по повод разкритията на Румен Овчаров, че в касата на БСП са останали само 300-400 хил. лв. Тя призна, че създала този хаос и щяла да подреди нещата и нямало да им се наложи да правят нищо против волята си. „Битката за лични интереси и реваншизъм стигнаха до там, че сме се превръщали в лидерска партия и сме подменяли идеологическата си колективност. Внушенията на еднолична власт не почива на никакви факти. Председателят има само едно право – да предложи Изпълнително бюро“, заяви Нинова и припомни, че решението за напускане на депутатите от парламента е взето от Националния съвет. Не можела да гледа как труда да стотици хиляди хора изтичал в канала и затова тя предпочитала да остане лидер на партията и предложи точка 2 да отпадне от дневния ред, защото оставка нямало. След това скандално бе отказана думата на Антон Кутев и се гласува прекратяване на изказванията, така че опозицията на Нинова да не може да съобщи, че оттеглянето на оставката й е нарушение на устава и нарушение на решението на Националния съвет. Конгресът се превърна в диктаторски фарс в полза на Корнелия Нинова. Предложението за прекратяване на изказванията бе още преди речта на Нинова, но въпреки това председателят на конгреса Деница Златева и даде думата - явно за да може да оттегли оставката си. След това обаче не даде думата на опозицията, именно с мотива, че било предложено да се прекратят изказванията. Предложението за промяна на устава не бе прието след гласуване, което означава, че правилата за пряк избор остават в сила при избор на нов лидер. След това конгресът трябваше да гласува дали да приеме решението на пленума за стартиране на избор на нов председател, което бе взето преди седмица, след като тя подаде оставката си. В крайна сметка делегатите решиха тази точка да остане. После бе подложено на гласуване отпадане на точка 2 - констатация на оставката на Нинова. С 535 гласа \"за\" бе решено тя да отпадне и така конгресът спаси лидерката, след като тя скандално заяви, че оттегля оставката си. След това Деница Златева скандално заяви, че продължават гледане на дневния ред без тази точка, отново без да даде думата на опозицията в залата. Минути по-късно залата се опразни и проф. Ваня Добрева и Кристиан Вигенин спориха дали трябва политическият доклад да бъде представен изцяло или в съкратен вариант. Валери Жаблянов, който трябваше да прочете доклада, също заяви, че не вижда смисъл в празна зала да се чете доклад. Ана Пиринска също поиска това да бъде гласувано и подкрепи Жаблянов. Проф. Ваня Добрева призова да се види колко е кворумът, тъй като залата вече е празна. По думите й след като е свършил пиарът, който е бил сътворен, и тоталната подмяна на темата на конгреса, е редно хората, които са от провинцията да бъдат освободени да си ходят и няма смисъл да се продължава, нещо, което е приключило. Според проф. Ваня Добрева при 1 лев субсидия, БСП си позволи един много скъп пиар с фарса с конгреса, който разигра, само за да се вдигне имиджа на Нинова. Сподели:", "date": "2019.06.16", "title": "ИЗВЪНРЕДНО В ПИК TV: Корнелия Нинова погази устава и оттегли оставката си! Конгресът се превърна в диктаторски фарс - отнеха скандално думата на опозицията (ОБНОВЕНА)"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D1%8F%D0%B7%D0%BE%D0%B2%D0%B8%D1%80-%D0%B2-%D1%81%D0%B5%D0%BB%D0%BE-%D0%BA%D1%80%D0%B0%D0%B9-%D1%81%D1%82%D1%80%D0%B0%D0%B6%D0%B8%D1%86%D0%B0-%D0%BF%D1%80%D0%B5%D0%BB%D1%8F-%D0%B7%D0%B0-%D0%B2%D1%82%D0%BE%D1%80%D0%B8-%D0%BF%D1%8A%D1%82-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news849490.html", "text": "Язовир \"Чешме дере\" в стражишкото село Камен за втори път преля тази седмица след проливния дъжд, придружен с гръмотевична буря, който се изля над района в събота вечер, съобщава БНР. Уточнява се, че няма наводнени къщи и пострадали хора. „Общинският водоем в село Камен е с проблемен изпускател и след снощния интензивен валеж, продължил около половин час, отново е прелял, но няма сериозни проблеми - разясни ситуацията кметът на община Стражица Румен Павлов.  - Върви си спокойно, няма никакви проблеми. Къщи наводнени няма. По нивите има нарушения“. Все още се прави оценка на щетите, които нанесоха валежите и преливането на двата общински язовира в селата Нова Върбовка и Камен на 11 юни, поясни кметът Румен Павлов. „Може би във Върбовка ще го бракуваме, тъй като няма да има средства да възстановим дигата – каза Павлов. -  Другият е даден под наем, трябва да му се оправи изпускателят и няма да има проблеми“. Поройният дъжд снощи е наводнил избени помещения в златаришкото село Горско Ново село и във великотърновското Ново село. Имотите са отводнени с помпи на противопожарната служба. Няма пострадали хора. Сподели:", "date": "2019.06.16", "title": "Опасно: Язовир в село край Стражица преля за втори път за последната седмица"}
{"url": "https://pik.bg/%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%BC%D0%B2%D1%80-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%B8-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D0%B5-%D0%BD%D0%B0-%D0%BC%D0%B0%D1%80%D0%BA%D0%BE%D0%B2-%D1%82%D1%8E%D1%82%D1%8E%D0%BD-news849511.html", "text": "Служител на МВР е бил задържан заради участие в престъпна група за нелегално производство и разпространение на марков тютюн за пушене, съобщиха от спецпрокуратурата. Задържаният е участвал в разпространяването на стоката и е част от групата, задържана миналата седмица след операция на ГДБОП и Специализираната прокуратура в различни градове на страната. Уточнява се, че служителят е млад, работил е от скоро в МВР, бил е в \"Жандармерията\". „Ще бъде поискано да му бъде наложена най-тежката мярка за неотклонение \"задържане под стража\", съобщи говорителя на Специализираната прокуратура Сийка Милева. Престъпната група, в която влизат още 10 души, задържани миналата седмица, е ощетила държавата с над 3 млн. лв. само от неплащането на акцизите. Сподели:", "date": "2019.06.16", "title": "Служител на МВР е задържан за нелегално производство и разпространение на марков тютюн"}
{"url": "https://pik.bg/%D0%BD%D0%B0%D0%B4-40-%D0%BD%D0%B0-%D1%81%D1%82%D0%BE-%D0%BE%D1%82-%D0%B8%D0%B7%D0%B1%D1%80%D0%B0%D0%BD%D0%B8%D1%82%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B2-%D0%B8%D0%BD%D0%B4%D0%B8%D1%8F-%D1%81%D0%B0-%D0%BF%D0%BE%D0%B4%D1%81%D1%8A%D0%B4%D0%B8%D0%BC%D0%B8-%D0%BF%D0%BE-%D1%80%D0%B0%D0%B7%D0%BB%D0%B8%D1%87%D0%BD%D0%B8-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%B8-%D0%B4%D0%B5%D0%BB%D0%B0-news849447.html", "text": "Близо 43 на сто от новите членове на долната парламентарна камара, която ще започне работа в понеделник, са спечелили мандатите си, въпреки че към тях има предявени обвинения в различни престъпления, предаде Асошейтед прес. Над една четвърт от тези депутати са обвинени в изнасилване, убийство или опит за убийство, сочат данни на гражданската организация Асоциация за демократични реформи. \"Вратичката\" в изборния закон, който им позволява да бъдат избрани за депутати, се състои в това, че те не са признати за виновни и осъдени. Това отчасти се дължи на претовареността на съдебната система - 30 милиона следствия и съдебни процеса - и делата се точат с години. Повечето от депутати с обвинения твърдят, че са съдебно преследвани по жалби на политически противници. И тъй като такива вражди често водят до фалшиви обвинения, основите политически партии са решили, че не бива да се забранява на подследствени и подсъдими да се явяват на избори, ако срещу тях няма произнесени присади. По индийското законодателство само лица с присъди от две и повече години затвор нямат право да се кандидатират за изборна длъжност, посочи АП. Състоялите се наскоро парламентарни избори в Индия донесоха нова победа на партията на премиера Нарендра Моди \"Бхаратия джаната\", но и проявиха влиянието на парите, властта и съмнителния морал. Сподели:", "date": "2019.06.16", "title": "Над 40 на сто от избраните депутати в Индия са подсъдими по различни криминални дела"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D1%81-%D0%B4%D0%BE%D0%BA%D0%BB%D0%B0%D0%B4%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D0%B6%D0%B0%D0%B1%D0%BB%D1%8F%D0%BD%D0%BE%D0%B2---%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D1%80%D0%B0%D0%B7%D1%81%D1%82-news849509.html", "text": "Скандал и махленски препирни избухнаха на конгреса на БСП заради доклада за резултатите от евроизборите. Поводът стана докладчикът Валери Жаблянов, който поиска делегатите да гласуват той да изчете кратък вариант. Защото докладът бил дълъг, продължавал 20 минути. Ваня Добрева дори избухна, че конгресът е приключил, защото се е превърнал в пиар събитие на определена личност. След като делегатите изгубиха повече от 10 минути в препирни, Жаблянов все пак реши да прочете целия доклад. \"БСП не успя да постигне основната си цел на тези избори - да се наложи като параментарна алтернатива и да предизвика предсрочни парламентарни избори. Загубихме вота, при това със 7%. Причината е отсъствието на достатъчно задълбочен политически анализ\", каза Жаблянов. В доклада си той определи протеста срещу промените в Изборния кодекс и напускането на парламента като негативни. Защото БСП сама се лишила от най-високата трибуна в страната. Кампанията мобилизирала много повече избирателите на ГЕРБ и не е повлияла на симпатизантите на БСП, призна Жаблянов. \"Не успяхме да активираме избирателите. Те очакваха БСП да разгърне пред тях визията за ЕС\", направи си самокритика той. Жаблянов нарече напускането на парламента \"радикално действие\". Темата \"За\" и \"Против\" участието на Станишев в листата се превърнал в причина за напрежение.  \"Остава неизяснен въпросът за ролята и тежестта на номинациите. Идеите ни стигнаха до нашите избиратели. Очакванията ни за създаване на така наречената революционна ситуация и предизвикването на предсрочни парламентарни избори не се получи. Нашите кандидати не успяха да засегнат достатъчно европейските въпроси. БСП пропусна да предложи идеите си на българското общество. Негативизмът не може да активизира избирателите и те не подкрепих нашата платформа\", поясни Жаблянов. \"Не се познава и не се прилага от нас съвременният инструментариум за мобилизация на избирателите. Ние се съсредоточихме в срещи с твърдото ядро на БСП. Не се реализира позитивната кампания, записана в нашите документи\", прочете от трибуната Жаблянов. Той призна, че не е отчетено активизирането на премиера Бойко Борисов в последните дни преди изборите. Съсредоточаването на БСП в скандалите отблъснало избирателите и станало основна причина за изборната загуба. Поредицата от празнични дни през май довела до скъсяването на времето за агитация. Преди началото на бюлетината бил отпечатан и предизборен вестник. Жаблянов отчете като негатив и факта, че БСП си подбрала да плати  за предизборна агитация на медии, които не изразявали негативно отношение към нея.  С това не се съобразили някои червени кандидати с по-добри финансови възможности. Жаблянов се похвали, че БСП печели в четири области, въпреки че в останалите региони ГЕРБ е победител. \"Избирателите не видяха в европейските избори инструмент за въздействие върху вътрешния живот на страната. Двете водещи партии на България намаляват своите резултатите двойно, разликата между ГЕРБ и БСП се запазва същата. Партията не успя да постигне основната си цел - да спечели изборите и да стане алтернатива на управлението. БСП не можа да мобилизира избиратели извън твърдото си ядро. Не успяхме активно да противодействие на личната кампания на министър-председателя\", резюмира изводите за БСП от евроизборите. Сподели:", "date": "2019.06.16", "title": "ЕКСКЛУЗИВНО В ПИК TV: Скандал на конгреса с доклада на Валери Жаблянов - социалистите разстреляха Нинова за грешната кампания на изборите (ОБНОВЕНА)"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B4%D0%BD%D0%B5%D1%81-%D0%B5-%D0%BC%D0%B8%D1%81%D1%82%D0%B8%D1%87%D0%B5%D0%BD-%D0%B4%D0%B5%D0%BD---%D0%B2%D1%80%D0%B0%D1%82%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BD%D0%B5%D0%B1%D0%B5%D1%82%D0%BE-%D0%B8-%D0%B7%D0%B5%D0%BC%D1%8F%D1%82%D0%B0-%D1%81%D0%B5-%D0%BE%D1%82%D0%B2%D0%B0%D1%80%D1%8F-news849432.html", "text": "Това време се отличава с емоционална стабилност, стремеж към ред. Активността също се засилва. Хората са по-философски настроени. Увеличава се чувството за собствена значимост, за справедливост, честност, желание да защитим близки и приятели, по-слабите и беззащитните. Нараства потребността от движение, занимания с фитнес или спорт, физически труд, желание за пътуване. Засилва се чувствителността на тазовата и бедрената кост, седалищният нерв. Уязвими са още и вените, черен дроб, жлъчен мехур, кръвоносната система. Често се появява болка от кръста до бедрата и тогава е полезен масаж на тази област, за да се отпуснат напрегнатите мускули. Този ден е доста мистичен и мистериозен: вратата между небето и земята се отваря, човек може да разбере неизвестното. От гледна точка на енергията в13 лунен ден ние опресняваме нашия енергиен резерв, подновяваме жизненоважните си сили. Вслушвайте се в съветите, които другите ви дават и можете да научите нещо от тях. Благоприятно е за общуване в група, за обучение. Предсказанията, получени в този ден, могат драматично да променят съдбата ви. Това е ден на натрупване на информация, която ще бъде полезна за бъдещия ви живот. Подходящо е да се изработват защитни талисмани, за работа с кармата. Може да се върнат някои стари проблеми, които не сте решили по-рано. Е, те все трябва да бъдат решени някой ден. Не отлагайте за по-късно това, което можете да направите сега. Неблагоприятно време за всякакви начинания. Не се ядосвайте на света, на хората. Всичко, което се случва с нас, ние го заслужаваме. Затова, вместо да негодуваме и да се възмущаваме е по-добре да се замислим какво точно сме направили \"погрешно\" и ако е възможно да го поправим. Ако нищо не може да бъде коригирано, то поне искрено се покайте и мислено поискайте опрощение от онези, с които не сте се отнесли правилно. Ако имате във вашето обкръжение хора и след общуване с тях изпитвате лоши чувства - чувство на малоценност, главоболие, започвате да изпадате в депресия, това е идеалният момент да скъсате с тях отношения и да продължите напред. В 13-ия лунен ден постъпват такива космически вибрации, които благоприятно влияят върху творческата енергия. Творците да правят това, което е близко до душата им и може да създадат истински божествени произведения. Сексът в този лунен ден трябва да бъде иновативен, най-подходящото време за нови сексуални техники и пози. Трябва да е активен, но ако предварително се чувствате уморени или неразположени, по-добре не предприемайте нищо, защото ще навредите на здравето си. Липсата на сексуално желание в 13 лунен ден или усещане за умора е сигурен знак, че сте изчерпали всички свои ресурси и не сте разчели правилно силите си. – Проявете внимание и загриженост към близките си. С благодарност приемайте всяка помощ. Ден за отработване на негативната карма, за решение на минали проблеми. Добре е за уединение, медитации. Откажете се от всички важни дела. Да не се започва нищо ново. Хубаво е да изчистите всичко - жилището, тялото, Душата. Луната е в знак Стрелец до 19:14ч на 17 юни. Доминиращ 13 лунен ден от 19:10ч на 15 юни до 20:15ч на 16 юни Следва 14 лунен ден от 20:15ч на 16 юни до 21:16ч на 17 юни Днес е 28 слънчев ден Сподели:", "date": "2019.06.16", "title": "ЗВЕЗДИТЕ ГОВОРЯТ: Днес е мистичен ден - вратата между небето и земята се отваря"}
{"url": "https://pik.bg/%D0%BA%D1%80%D0%B0%D1%8F%D1%82-%D0%BD%D0%B0-%D0%B1%D1%81%D0%BF-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D0%BE%D0%BF%D0%BE%D0%B7%D0%BE%D1%80%D0%B8-%D0%BA%D0%B0%D1%82%D0%BE-%D0%BF%D0%B0%D0%B4%D0%BD%D0%B0%D0%BB%D0%B0-%D0%B6%D0%B5%D0%BD%D0%B0---%D1%81%D0%BB%D0%B5%D0%B4-%D0%B8%D0%B7%D0%BC%D0%B0%D0%BC%D0%B0%D1%82%D0%B0-%D1%81-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D1%81%D1%82%D0%BE%D0%BB-news849495.html", "text": "Скандалната лидерка на БСП Корнелия Нинова затвърди политиката си на парцал, в каквато превърна себе си, а сега иска да превърне и БСП. Вярна на склонността си да лъже по всякакви  поводи, тя излъга социалистите и не подаде оставка. Оказа се, че онова, което заяви пред Националния съвет на партията - че подава оставка, е лъжа. Оказа се, че това са просто думи, справедливо наречени от червените \"театрална оставка\". Оказа се, че тя сменя мнението си буквално на 5-6 минути, защото само толкова преди да обяви, че няма дда подаде оставка, тя заяви пред делегатите на конгреса, че не се отказва от заявеното намерение пред Националния съвет да подаде оставка. Точно този тип поведение - въртеливо, ту отгоре, ту отдолу, напред-назад, се нарича поведение на парцала. В народа наричат този предмет още пачавра. Как се нарича в политиката - да решат социалистите. Но се оказа още, че Нинова напразно е свикала днешното заседание на 49-я конгрес на БСП, защото единственото, което трябваше да направи той, да констатира оставката й. Тя обаче си оттегли оставката. Т.е. нужда от конгрес няма. Между другото, дори и това позорно театро беше разиграно бездарно от едно от най-мразените лица в БСП - Деница Златева, която председателства заседанието на конгреса. Тя пренебрегна предложението, направено от залата, за прекратяване на изказванията по дневния ред и даде думата на Нинова. А след нея не даде думата на друг делегат от залата, който искаше да се изкаже, под предлог, че има предложение за прекратяване на изказванията. Изключително евтино поведение и евтини номера на евтин замисъл за вкопчената в лидерския пост на БСП жена, която с поредните си лъжи и манипулации разигра цяла столетна партия. Казват, че всеки народ си заслужавал управниците. Значи всяка партия си заслужава лидера. Покрай една жена с бесни, болезнени амбиции за власт без грам политическо, лично и човешко достойнство и чувство за чест, която днес публично удари дъното на човешкото падение, БСП направи същото заедно с нея. И да не се чудят сетне защо ГЕРБ бие. Хората вървят след победители, а не след паднали жени. Честито на печелившите! Сподели:", "date": "2019.06.16", "title": "КРАЯТ НА БСП: Корнелия Нинова се опозори като паднала жена - след измамата с оставката столетницата е на дъното"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BA%D0%BC%D0%B5%D1%82%D0%B0-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D1%81%D0%B0%D0%B4%D0%B8%D0%BA-%D1%85%D0%B0%D0%BD-news849450.html", "text": "Тръмп препрати вчера текст в \"Туитър\" на крайнодясната коментаторка Кати Хопкинс, която пише: \"Това е Лондонистан на Хан\" - фраза, която описва неуспехите на градската управа да се справи с мюсюлманските екстремисти. \"ЛОНДОН се нуждае от нов кмет НЕЗАБАВНО\", заявява американският президент в \"Туитър\". По-рано този месец Тръмп нарече Садик Хан \"пълен неудачник\", след като кметът критикува британското правителство, че е поканило Тръмп на официално посещение. Хан сравни Тръмп с фашистите от миналия век. Но враждата между двамата датира от няколко години - Хан, който е пакистански произход, критикува Тръмп заради забраната му мюсюлмани да влизат в САЩ, а Тръмп скастри кмеа, че не се е справил с теророристичните атаки на Лонвоския мост през 2017 г., когато 11 човека бяха убити. Президентът на САЩ Доналд Тръмп отново отправи критики към кмета на Лондон Садик Хан, като заяви, че той е \"бедствие\" и \"ще става още по-лош\", след като трима души бяха убити в британската столица за по-малко от денонощие, предаде Ройтерс. Сподели:", "date": "2019.06.16", "title": "Доналд Тръмп скочи срещу кмета на Лондон Садик Хан"}
{"url": "https://pik.bg/%D0%B2-%D0%B5%D1%81-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%BC%D0%B0%D0%B4%D1%83%D1%80%D0%BE-news849451.html", "text": "ТАСС, цтирана от \"Фокус\". Редица страни от Европейския съюз разглеждат възможността за въвеждане на санкции по отношение на президента на Венецуела Николас Мадуро, съобщи агенция AP, предава По думите на дипломатически източници, сред държавите, които особено активно обсъждат налагането на рестрикции, влизат Великобритания, Франция, Германия, Испания и Нидерландия. Става въпрос за финансови санкции по отношение на определени лица, както и забрана за тяхното влизане в ЕС. Като основание за санкциите се посочва лишаването на редица депутати от депутатски имунитет от властите на Венецуела. Сподели:", "date": "2019.06.16", "title": "В ЕС обсъждат възможността за въвеждане на санкции срещу Мадуро"}
{"url": "https://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D1%81%D0%B5-%D0%B7%D0%B0%D0%BF%D0%BB%D0%B8%D1%82%D0%B0-%D0%BE%D1%82%D0%BA%D1%80%D0%B8%D1%82%D0%B8%D1%8F%D1%82-%D0%BC%D1%8A%D1%80%D1%82%D1%8A%D0%B2-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82-%D0%BA%D1%80%D0%B0%D0%B9-%D0%B3%D0%BA%D0%BF%D0%BF-%D0%BC%D0%B0%D0%BA%D0%B0%D0%B7%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%83%D0%B1%D0%B8%D1%82-%D0%B2%D0%B8%D0%B4%D0%B5%D0%BE-news849486.html", "text": "37-годишният велосипедист, който бе открит мъртъв в канавка на пътя за Маказа, за последно бил видян снощи в Момчилград. Той тръгнал с велосипеда си да се прибира в една от махалите на село Горско Дюлево, където живеел, пише 24rodopi.com. Разследващите работят по версията за тежък пътен инцидент с фатален край. Тя може да бъде променена след като станат ясни резултатите от аутопсията, но почти сигурно е, че велосипедистът е блъснат от автомобил. За това говорят пластмасови части от автомобил на местопроизшествието, а така също и следите от гуми на пътното платно. Дългият спирачен път показва, че автомобилът, който се издирва, се движел с висока скорост. Както ПИК съобщи, трупът на 37-годишен велосипедист бе открит захвърлен в канавка на главния път за ГКПП „Маказа”, на 500 метра от разклона за село Загорско. Сигналът за инцидента е подаден в събота сутрин в полицейското управление в Момчилград в 10.30 часа. Преминаващ пътник забелязал тялото на мъжа и сигнализирал на спешния телефон 112. Сподели:", "date": "2019.06.16", "title": "МИСТЕРИЯТА СЕ ЗАПЛИТА: Откритият мъртъв велосипедист край ГКПП \"Маказа\" може да е убит (ВИДЕО)"}
{"url": "https://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BA%D0%B0%D1%82%D0%B5%D0%B4%D1%80%D0%B0%D0%BB%D0%B0%D1%82%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BF%D0%BE%D0%B4-%D0%BF%D1%80%D0%B8%D1%86%D0%B5%D0%BB%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-news849388.html", "text": "Службите предупреждават британците за възможна атака срещу катедралата в Барселона, пише британският вестник Daily Star. Испанската полиция се мобилизира за охраната на туристически горещи точки в опит да предостави допълнителна степен на защита на фона на заплахите от „Ислямска държава“. Още 40 хиляди полицаи са разположени в горещи туристически точки като част от операция \"Лято\", стартирана от испанското вътрешно министерство. Те ще бъдат позиционирани в ключови туристически обекти, включително гари, хотели, ресторанти и плажове до края на пиковия сезон. Целта на операция \"Лято\" е да \"предприеме адекватни действия за получаване на информация с цел предотвратяване на терористични актове\", като същевременно \"засили мерките за сигурност на събития и места, които ще привлекат голям брой хора\". В същото време полицията е повишила нивото на риск от тероризъм до ниво „четири“ от пет възможни. Британското външно министерство предупреди, че терористичните атаки в Испания са \"вероятни\". В предупреждението се казва: „Терористите вероятно ще се опитат да извършат нападения в Испания. „Атаките могат да бъдат безразборни, включително на места, посещавани от чужденци. Испанските власти предприемат мерки за защита на посетителите, но трябва да бъдете бдителни и да следвате указанията на местните власти.\" Джихадистаката групировка „Ал-Мунтасир“ е отправила три заплахи за Барселона през изминалия месец чрез различни акаунти в социалната мрежа „Туитър“, се съобщава от британското външно министерство. За последната заплаха джихадистите са използвали снимка на емблематичната катедрала Саграда Фамилия в Барселона. Местната каталунска полиция е публикувала изявление с молба към обществеността да споделя в социалните медии, къде са разположени анти-терористични контролни пунктове. „Ал-Мунтасир“ са издали заплахи и за други части на Испания, включително за северната баска провинция. В изявление на каталунската полиция се казва: \"Ще видите увеличаване на контрола на събитията и полицейските патрули, използващи големи оръжия.\" Барселона беше обект на терористично нападение през август 2017 г., при което са убити общо 16 души и са ранени 130 души, когато камион се вряза в пешеходна улица. Сподели:", "date": "2019.06.16", "title": "ПРЕДУПРЕЖДЕНИЕ: Катедралата в Барселона под прицела на терористи"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%BE%D0%B9-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%BE%D1%81%D1%8A%D0%B4%D0%B5%D0%BD-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82-%D1%81%D1%80%D0%B5%D1%89%D1%83-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%BD%D0%B0%D0%BF%D0%B0%D0%B4%D0%BD%D0%B0-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB-news849364.html", "text": "Инцидент, в който е замесен популярен престъпник, е станал преди минути в Бургаския затвор. Получилият доживотна присъда за атентата срещу Димитър Желязков-Очите в края на 2001 г. Иван Рибов е сътворил истински екшън зад решетките. Доживотникът отказал да се прибере в килията, започнал да буйства и за капак скочил на тежко въоръжен надзирател. Наложило се охранителите в зандана да усмиряват Рибов, който в момента се намира в шокова зала на УМБАЛ-Бургас. Лекарите правят прегледи за затворника, за да установят какви точно са травмите след агресивното му поведение, уточнява Флагман. В края на 2001 г. пред дома на несебърския бос Димитър Желязков-Очите беше взривена жигула. Бомбата отне животите на жената на Митьо – Тянка, на нейния брат Славчо Дерелиев и на бодигарда Николай Бъчваров-Бъчи. Стоян Димитров, по прякор Толупа, получи доживотен затвор като поръчител на атентата. Кероп Погосян и Иван Рибов също отнесоха такива присъди, тъй като бяха посочени от прокуратурата като директни извършители на касапницата. И тримата твърдят, че нямат нищо общо и че са натопени. Сподели:", "date": "2019.06.16", "title": "ЕКСКЛУЗИВНО: Бой зад решетките, осъден за атентат срещу Митьо Очите нападна надзирател"}
{"url": "https://pik.bg/%D0%B0%D0%BD%D1%82%D1%80%D0%BE%D0%BF%D0%BE%D0%BB%D0%BE%D0%B7%D0%B8-%D1%80%D0%B0%D0%B7%D0%B3%D0%B0%D0%B4%D0%B0%D1%85%D0%B0-%D1%82%D0%B0%D0%B9%D0%BD%D0%B0%D1%82%D0%B0-%D0%B5%D1%82%D0%BE-%D1%8F-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0%D1%89%D0%BE-%D1%81%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D0%BC%D0%B0%D0%B8%D1%82%D0%B5-news848609.html", "text": "До този извод специалистите са стигнали, след като изследвали трофейни черепи, открити в гроба на воин при разкопки в древното селище Пакбитун в Белиз, както и други артефакти. По думите им, откритите черепи са носени на врата като висящо украшение. Те са показвали заслугите на воините, които са победили врагове. Известно е, че в древното селище на маите Яксчилан има релеф, изобразяващ местен управник, който носи трофеен череп на пояса си. Подобни военни украшения са изобразени също върху други релефи и керамични съдове от 8-ми или 9-ти век. Учените смятат, че традицията да се носят черепи свидетелства за военни стълкновения и насилие. Войната между северните и южните управници бързо довела до упадък на южните градове в равнините. В края на първото хилядолетие селището Пакбитун било в упадък, а политическите центрове на маите на полуостров Юкатан започнали на доминират. Предметите на изкуството от региона по-често изобразявали кръвопролития, убити врагове и човешки останки. Причините за изчезването на цивилизацията на маите, която просъществувала около две хилядолетия, досега не са изяснени. През 9-ти век маите започнали да напускат построените от тях каменни селища в низини в Гватемала, Белиз и Хондурас. Това се обяснява с изчерпване на природните ресурси, климатични промени или поражение във война с друга цивилизация. Антрополози от Мичиганския университет установиха, че една от причините за изчезването на цивилизацията на маите са кръвопролитните военни конфликти, съобщава Физ.орг. Сподели:", "date": "2019.06.16", "title": "АНТРОПОЛОЗИ РАЗГАДАХА ТАЙНАТА: Ето я истината защо са изчезнали маите"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B8%D0%BC-%D0%B3%D0%BE%D0%B2%D0%BE%D1%80%D1%8F%D1%82-%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B4%D0%B8%D0%BA%D1%82%D1%83%D0%B2%D0%B0-%D1%81%D0%B5%D0%BC%D0%B5%D0%B9%D0%BD%D0%B8%D1%8F-%D0%B6%D0%B8%D0%B2%D0%BE%D1%82-%D0%BD%D0%B0-%D0%B3%D1%83%D1%89%D0%B5%D1%80%D0%BE%D0%B2%D0%B8---%D0%B5%D1%82%D0%BE-%D0%BA%D0%BE%D0%B8-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BD%D0%B8%D1%8F-%D1%81%D0%B5--news849126.html", "text": "Светлана и Християн Гущерови консултират всички важни крачки в живота си с личната астроложка на семейството. Звездобройката вече над година и половина вещае бъдещето на двойката, а по думите на Гущерова, всичките й предсказания се сбъднали с абсолютна точност. Светлана се допитвала до астроложката Мира Кунева от няколко години. Познала й, че ще срещне мъж, чието описание в последствие отговаряло на настоящия й съпруг. \"Каза ми кога ще се омъжа, кога ще забременея. Беше ме предупредила, че ще зачена до 12 юли миналата година. После се оказа, че настина така стана - заченах точно в деня на подписването ни с Хриси - 1 юли. На самата сватба вече съм била бременна, а аз разбрах 5 дни след това\", призна Гущерова в интервю. Наскоро тя отново била на сеанс при астроложката. Този път тя пророкувала, че до края на тази години или в началото на следващата, на Гущерови им предстои блага вест - ще очакват нов член на семейството си. Според Кунева вторият им наследник ще бъде момче, пише \"Хотнюз\". Сподели:", "date": "2019.06.16", "title": "ЗВЕЗДИТЕ ИМ ГОВОРЯТ: Астролог диктува семейния живот на Гущерови - ето кои предсказания се сбъднали до едно"}
{"url": "https://pik.bg/%D1%83%D0%BA%D1%80%D0%B5%D0%BF%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B0%D1%82%D0%B5%D0%B4%D1%80%D0%B0%D0%BB%D0%B0%D1%82%D0%B0-%D0%BD%D0%BE%D1%82%D1%80-%D0%B4%D0%B0%D0%BC-%D1%81%D1%82%D1%80%D1%83%D0%B2%D0%B0-36-%D0%BC%D0%BB%D0%BD-%D0%B5%D0%B2%D1%80%D0%BE-news849444.html", "text": "3,6 млн. евро са разходите за укрепване на катедралата \"Нотр Дам\", която беше сериозно засегната от пожара през април. Това съобщи архиепископът на Париж Мишел Опти, цитиран от световните агенции и Нова телевизия. Работата по укрепване на конструкцията продължава. Пожарът в катедралата избухна вечерта на 15 април. Огънят беше напълно потушен едва на следващата сутрин. Пламъците унищожиха покрива и кулата стрела. Снощи в парижката катедрала беше отслужена първата литургия след пожара. Сподели:", "date": "2019.06.16", "title": "Укрепването на катедралата \"Нотр Дам\" струва 3,6 млн. евро"}
{"url": "https://pik.bg/%D0%BA%D1%80%D0%B5%D0%BC%D1%8A%D0%BB-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D1%82%D0%B0%D0%B9%D0%BD%D1%81%D1%82%D0%B2%D0%B5%D0%BD%D0%B0-%D1%81%D0%B8%D0%BB%D0%B0-%D1%83%D0%B4%D1%80%D1%8F%D0%BB%D0%B0-%D1%82%D0%B0%D0%BD%D0%BA%D0%B5%D1%80%D0%B8%D1%82%D0%B5-%D0%B2-%D0%BE%D0%BC%D0%B0%D0%BD%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news848994.html", "text": "Нови тайнствени инциденти с морски кораби станаха край бреговете на Иран, отбелязва \"Комерсант\" в материал за вчерашните нападения срещу двата танкера в Оманския залив. Това е вече вторият инцидент с танкери в същия залив от месец насам, посочва вестникът по повод скорошните нападения срещу четири кораба, включително петролни танкери, край Обединените арабски емирства. Поръчителите и изпълнителите на предходната диверсия още не са посочени официално, но САЩ не се съмняват, че зад атаката стои Техеран. Ситуацията в района, през който минават към 40 на сто от петролните доставки за световния пазар, се изостря на фона на борбата, водена от Техеран за правото да изнася горивото въпреки санкциите на САЩ, добавя \"Комерсант\". Корабите може да са били нападнати от сили, желаещи да подтикнат САЩ към пряк военен сблъсък с Иран, смята Владимир Фитин от Руския институт за стратегически изследвания. Според аналитика това може да са както арабските монархии, които се конфронтират с Техеран по всички фронтове, така и спецслужбите на Израел, чийто стремеж е конфликтът да бъде решен възможно по-скоро с военна сила. \"Не изключвам да са били и йеменските хуси, водещи борба със саудитската коалиция\", казва той и напомня \"поредното им предупреждение, че ако саудитците не спрат да ги атакуват, те ще вземат сериозни контрамерки\". Фитин обаче не допуска зад атаката да стоят морски пирати като онези, които действат край бреговете на Сомалия и край изхода от Аденския залив. Михаил Кофман от руския Център за военноморски анализ предполага, че нападението може да е извършено от подводни диверсанти – професионалисти. \"В района, където са атакувани танкерите, действат няколко кораба, включително американски и английски. Задачата им е да се борят с пиратите и да подпомагат кораби, подали сигнал за тревога. На самите танкери няма военнослужещи. Има само служители от частни военни компании, наети от собствениците или наемателите на корабите\", обяснява той пред \"Известия\". Според Кофман бойците наемници могат да защитят кораба от пирати, дошли с леки лодки, въоръжени с ръчни гранатомети и автомати \"Калашников\". \"Те обаче нямат уреди, с които да открият професионални подводни диверсанти. А в случая тъкмо такива професионалисти най-вероятно са повредили танкерите с подводни магнитни мини, заложени още в пристанището така, че да избухнат в открито море. Това показва, че в операцията са участвали специалисти от висока класа\", допълва експертът. \"Занапред всички танкери, минаващи през Ормузкия проток, ще бъдат снабдявани с допълнителна охрана и в региона ще действат подсилени морски патрули, за да не се допусне повторение на провокацията\", заявяват пред вестника представители на норвежката компания \"Фронтлайн\" - собственик на един от танкерите, нападнати в ирански води. Фирмата уверява, че ще вземе засилени мерки за сигурност на всичките си танкери, без да чака разследването да приключи. Ормузкият проток се превръща в нова точка на турбулентност в Близкия изток. Не може да се допусне подобни провокации да сринат пазара на петролните превози, поясняват хората от \"Фронтлайн\". Показателно е според \"Известия\", че танкерите са атакувани, докато японският премиер Шиндзо Абе е на посещение в Иран. Предвидено беше Абе, гощавал седмица преди това в Токио президента на САЩ Доналд Тръмп, да подпомогне прехвърлянето на мостове между Техеран и Вашингтон и да стане посредник в евентуални преговори. Взривяването на два кораба, един от които японски, може да се разглежда като недвусмислено послание от противниците на Ислямската република - на някого никак не му се ще САЩ да се помирят с Иран, разсъждава руският вестник. \"Незнайна сила взривява танкери в Оманския залив\", гласи извод на \"Взгляд\". САЩ обвиниха Иран като организатор на атаките, но сега дори Си Ен Ен признава, че те са неизгодни за Техеран, отбелязва онлайн изданието. \"Заплахата за трафика на петрол от Персийския залив се засилва отдавна заради високата концентрация на военни кораби в района, липсата на мерки за доверие и твърдите изявления, правени от САЩ и Иран, посочва политологът Андрей Кортунов. Той обаче не смята някоя от страните да планира мащабен конфликт, защото \"от него ще изгубят всички\". В самия Иран има различни сили, които биха могли да организират провокацията, смята експертът. \"Това със сигурност би било изгодно например за анклавите на \"Ислямска държава\" или на \"Ал Кайда\", защото щеше да отвлече вниманието от борбата с тероризма. Всичко би минало в плоскостта на противопоставянето между сунити и шиити\", пояснява той. Кортунов допуска, че ескалацията е изгодна за САЩ, но американците според него не искат сами да воюват с Иран - те ще подкрепят Израел или Саудитска Арабия, които може да започнат военна операция срещу Техеран.  \"За Тръмп да се напъха сега в такъв конфликт по време на изборна кампания е почти самоубийство. Защото винаги е казвал, че неговото управление ще сложи край на конфликтите, а няма да е начало на нови\", казва наблюдателят. Донякъде ситуацията може да е изгодна за Русия, добавя той. \"Ако се запазят рисковете за корабоплаването, това ще оскъпи петрола. А поскъпването е и мощен допинг за американския петрол и газа - колкото по-високи са цените, толкова са по-високи инвестициите\", анализира руският експерт. Експлозиите на танкери може да вдигнат цените на петрола, но е ясно, че никой от големите играчи няма да прави такива неща. Кой взривява танкери и каква е целта му - засега въпросът остава без отговор. А ситуацията става все по-напрегната и по-мистериозна, заключава \"Взгляд\". Сподели:", "date": "2019.06.16", "title": "КРЕМЪЛ ИЗБИ РИБАТА: Тайнствена сила удряла танкерите в Оманския залив"}
{"url": "https://pik.bg/%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA%D1%8A%D1%82-%D0%BF%D1%80%D0%B0%D0%BD%D0%B4%D0%B8-%D1%81-%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%B7%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-news849494.html", "text": "Селекционерът на мъжкия национален отбор на България Силвано Пранди бе критичен след загубата от Япония с 2:3 гейма (25:22, 19:25, 25:16, 19:25, 19:21), на домакинския турнир във Варна, от Волейболната лига на нациите. \"Не направихме нищо, за да спечелим мача. Приличахме на отбор, който започва да учи азбуката на волейбола. Трябва да изтрием този двубой от съзнанието си. Направихме седем грешки от сервис в тайбрека, четири от които последователни. За каква тактика да мислим, щом не можем да вкараме топката в игра. Започнахме да губим срещата от първата точка на първия гейм. Какво трябва да променим за следващия мач с Италия ли? Всичко. Трябва да започнем да играем волейбол, защото истината е, че тази вечер не играхме волейбол\", коментира наставникът, цитиран от \"БГ Волейбол. Днес от 20:40 часа родните национали ще играят с Италия. Сподели:", "date": "2019.06.16", "title": "Наставникът Пранди с остри думи за \"лъвовете\""}
{"url": "https://pik.bg/%D0%B1%D0%BB%D0%B0%D0%B3%D0%B0-%D0%B2%D0%B5%D1%81%D1%82-%D0%BA%D1%80%D0%B8%D1%81-%D0%B1%D1%80%D0%B0%D1%83%D0%BD-%D0%BE%D1%82%D0%BD%D0%BE%D0%B2%D0%BE-%D1%89%D0%B5-%D1%81%D1%82%D0%B0%D0%B2%D0%B0-%D0%B1%D0%B0%D1%89%D0%B0-news849372.html", "text": "Според Пейдж сикс на \"Ню Йорк пост\" 30-годишният изпълнител ще има дете от бившата си приятелка Амика Харис. Въпреки че Браун и Харис вече не са заедно, се говори, че именно бременността на бившата му е станала причина за раздялата на певеца с новата му изгора, манекенката Индиямари Джин. Крис Браун има 5-годишна дъщеря, Роялти, от връзката си с модела Ниа Гусман. Миналото на Браун е белязано от проблеми със закона заради побоища и нападения. Най-известният скандал с певеца е арестуването му в навечерието на наградите \"Грами\" през 2009 г. за побой над тогавашната му приятелка, певицата Риана. Ритъм енд блус певецът от САЩ Крис Браун отново ще става баща, съобщи Контактмюзик. Сподели:", "date": "2019.06.16", "title": "Блага вест: Крис Браун отново ще става баща"}
{"url": "https://pik.bg/%D0%BF%D0%B8%D0%BA%D0%B0%D1%81%D0%BE-%D0%BF%D1%80%D0%B5%D0%B2%D0%B7%D0%B5-%D0%BA%D0%B8%D1%82%D0%B0%D0%B9-%D0%B2%D0%B8%D0%B4%D0%B5%D0%BE-news849359.html", "text": "\"Пикасо: Раждането на един гений\" - най-голямата досега изложба в Китай, посветена на именития испански художник, беше открита в Пекин, предаде Франс прес. Експозицията в Центъра за съвременно изкуство в китайската столица включва \"най-доброто\" от Музея на Пикасо в Париж. Посетителите могат да разгледат над 100 творби - картини, скулптури, скици, заобиколени от снимки от младежките години на художника в Барселона и Париж. Изложбата, фокусирана върху ранните години на Пикасо, ще продължи до 1 септември. Първата експозиция в Китай, посветена на испанския художник и включваща едва 33 творби, е организирана през 1983 г. по случай посещението в Пекин на тогавашния президент на Франция Франсоа Митеран, припомня агенцията. Сподели:", "date": "2019.06.16", "title": "Пикасо превзе Китай (ВИДЕО)"}
{"url": "https://pik.bg/%D0%B0%D0%BA%D1%82%D0%B8%D0%B2%D0%B8%D0%B7%D0%B8%D1%80%D0%B0-%D1%81%D0%B5-%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%B2-%D1%81%D0%B5%D0%BB%D0%BE-%D0%BA%D0%B0%D0%BB%D0%B0%D0%B9%D0%B4%D0%B6%D0%B8%D0%B8-news849374.html", "text": "Активизира се свлачище в село Калайджии. То е повалило електрически стълб и увеличава площта си, съобщи БНР. Според кмета на община Златарица Пенчо Чанев, ако не се вземат незабавни мерки, голяма част от селото ще бъде откъснато, защото няма обходен път. В Калайджии има близо 300 къщи, в селото живеят над 150 души, а заради свлачището достъпът за линейки и пожарни е затруднен. От \"Геозащита - Плевен\" са изготвили проект за укрепване и обезопасяване на свлачището. Втора година се чака финансиране по линия на бедствията и авариите. За укрепването му са необходими 560 хил. лв. След дъждовете в община Златарица са се активизирали стари свлачища. В община Златарица има 73 свлачища, като от тях 36 са активни. Сподели:", "date": "2019.06.16", "title": "Активизира се свлачище в село Калайджии"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D1%81%D1%82%D0%B0%D1%80%D0%B0%D1%82%D0%B0-%D0%B4%D0%B6%D0%B0%D0%BC%D0%B8%D1%8F-%D1%83-%D0%BD%D0%B0%D1%81-%D1%81%D0%BB%D0%B5%D0%B4-%D0%BE%D1%81%D0%BD%D0%BE%D0%B2%D0%B5%D0%BD-%D1%80%D0%B5%D0%BC%D0%BE%D0%BD%D1%82-news849367.html", "text": "Най-старият действащ мюсюлмански храм у нас - \"Ески джамия\" в Хасково, беше открит тържествено след продължил около година и половина основен ремонт. Според арабски надпис на плоча на входа, той е построен през 1394 г. Според някои източници храмът е най-старата джамия на Балканите. През 1968 г. тя е обявена за паметник на културата. При генералния ремонт е извършено цялостно саниране на храма, интериорът е украсен с нови дърворезби на майстори от Северна Македония, подсилени и заздравени са основите на минарето. Средствата за ремонта са осигурени от Главното мюфтийство. Финансова подкрепа е била получена и от Турция. Сподели:", "date": "2019.06.16", "title": "Откриха най-старата джамия у нас след основен ремонт"}
{"url": "https://pik.bg/%D0%B0%D0%BB%D0%B0%D1%80%D0%BC%D0%B0-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BE%D0%BF%D0%B0%D1%81%D0%BD%D0%B8-%D1%85%D0%B0%D0%BF%D1%87%D0%B5%D1%82%D0%B0-%D0%B7%D0%B0-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5-news849362.html", "text": ". Бързо сваляне на килограми, за кратко и без странични ефекти. Това ни обещават стотиците реклами в интернет на различни хранителни добавки. Решаваме да проверим доколко са безопасни за здравето и дали не съдържат вредни, забранени или неизвестни за химиците вещества. На случаен принцип си купуваме 2 вида хранителни добавки от аптека. Онлайн поръчваме и още 2 продукта, които гарантират резултати веднага. На теория в хранителните добавки би трябвало да има само растителни съставки. Проверяваме на практика дали това е така - в лаборатория. \"В 2 от добавките установихме лекарствената субстанция сибутрамин около 22-25 мг на капсула. Преди време е бил лекарствен продукт, разрешен, но Европейската агенция по лекарствата установява, че рисковете надвишават ползите и затова е забранен. Води до сърдечни проблеми, тахикардия, високо кръвно, виене на свят\", каза пред камерата на \"Събуди се\" химикът в лаборатория \"Global Test\" Здравка Захариева. \"Самият сибутрамин увеличава честотата на инфаркти и инсулти. 2014 година от един фет бърнър е установена епидемия от чернодробни увреждания, чернодробни трансплантации и дори до смъртни случаи\", каза още началникът на отделение по кардиология в \"Сити Клиник\" доц. д-р Яна Симова. Бърза и лесна печалба търсят хората, които продават необезпокоявани тези хапчета за отслабване. Фитнес инструкторът Ивелина, която от години спортува, пробва действието на една от изследваните добавки върху себе си. Това става преди години, след раждането на сина й. Сега в добавката ние открихме сибутрамин. \"След като родих, качих доста килограми, имах и хормонален дисбаланс. Той добре ми подейства, от него смъкнах доста килограми. Всички хранителни добавки, които аз предлагам, съм ги изпитала върху себе си. Имах хранително разстройство, което доведе до покачване на теглото ми с 20 кг. в тийнейджърска възраст\", каза още фитнес инструкторът. В залата или извън нея стотици хиляди хора спортуват всеки ден и така постигат мечтаните килограми. Но не бързо и не веднага, казва Ивелина. \"На първо място е здравето на човека. Много е важно да отслабваме не толкова бързо, а постоянно\", добави фитнес инструкторът. На 39 години Ивелина е в топ форма, благодарение на тренировките с ластици и стикове всеки ден, а не просто на хапчета за отслабване .Но добавките са достъпни за всеки. А контролът се размива между институциите. Опасни хапчета за отслабване се продават свободно в търговската мрежа. Хранителните добавки съдържат съставката сибутрамин, предава Нова Телевизия. Веществото е забранено от Европейската агенция по лекарствата още през 2010 г., защото може да причини инфаркт на миокарда и сърдечен арест Сподели:", "date": "2019.06.16", "title": "Аларма: Продават опасни хапчета за отслабване"}
{"url": "https://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D0%B1%D1%83%D1%88%D1%83%D0%B2%D0%B0-%D1%81%D1%8A%D1%81-%D1%81%D1%83%D0%B7%D0%B0%D0%BD%D0%B8%D1%82%D0%B0-news849018.html", "text": "Синът на Деси Слава, Майки и Сузанита са неразделни. Двамата ходят в едно училище и изглежда, че между тях има нещо повече от приятелство. Майки и щерката на Орхан Мурад пристигат заедно в пловдивското школо, въпреки че са различни класове. И двамата учат по индивидуален план и сега се мъчат да си вземат изпитите. Майки без притеснение пуска ръце на Сузанита. Сузанита и Майки се познават от години, а родителите им са близки приятели. Младата певица си пада здраво по Майк. Тя била обсебена от големия син на Деси. Тогава Майки я отразява, тъй като е доста по-малка от него, но сега нещата стоят по друг начин, пише ежедневник. Майки има афинитет към красавиците. Бяха му преписани връзки с горещата брюнетка Соня Цветанова и \"Лейди България\" - Александра Колева. Сподели:", "date": "2019.06.16", "title": "Синът на Деси Слава бушува със Сузанита"}
{"url": "https://pik.bg/%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%BD%D0%B0-%D1%81%D1%8A%D0%B4-%D1%81%D0%B2%D0%B0%D0%BB%D0%B5%D0%BD%D0%B8%D1%8F-%D1%81%D1%83%D0%B4%D0%B0%D0%BD%D1%81%D0%BA%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news849375.html", "text": ", свързани с неговите три десетилетия на власт. Това съобщи главният прокурор на Судан Ахмед Махмуд, цитиран от \"Ройтерс\". Той заяви на пресконференция, че като добави, че са образувани По-рано от прокуратурата съобщиха, че Башир, който беше свален от военнитепрез април след месеци на протести срещу неговото 30-годишно авторитарно управление, е обвинен в корупция след приключване на разследване. Обвиненията са свързани със закони Башир вече беше Прокурорите също така разпоредиха разпит по подозрение за пране на пари и финансиране на тероризма. Махмуд поясни още, че е присъствал на среща с военни лидери, за да обсъди съдебния надзор върху план за изчистване на онова, което той нарича \"престъпници\" от район в близост до протестния лагер в центъра на столицата. Но идеята за разпръскване на протестиращите не беше обсъдена, добавя той. Сваленият президент Омар ал-Башир ще бъде изпратен за съдебен процес скоро по обвинения за корупция президентът ще бъде сезиран след изтичане на едноседмичния срок за възражения, наказателни дела срещу 41 други бивши служители, обвинени в корупция. за \"подозрения за незаконно натрупване на богатство и спешни поръчки\". обвинен в подстрекателство и участие в убийството на протестиращите. Сподели:", "date": "2019.06.16", "title": "Изпращат на съд сваления судански президент"}
{"url": "https://pik.bg/%D0%B4%D0%B0%D0%BD%D0%B8%D1%8F-%D1%87%D0%B5%D1%81%D1%82%D0%B2%D0%B0-800-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D0%B8-%D1%84%D0%BB%D0%B0%D0%B3-news849377.html", "text": "Датската кралица Маргрете Втора беше в Естония, където според легендата знамето се спуснало от небето на 15 юни 1219 г. по време на битката при Линданисе (сегашната естонска столица Талин), което допринесло за победата на датските войски, водени от крал Волдемар Втори. Двама парашутисти, носещи датско и естонско знаме, направиха зрелищен скок малко след пристигането в пристанището на Талин на датската кралска яхта \"Данеброг\". Кралицата беше посрещната от президентката на Естония керсти Калюлайд. Кралската визита е също в чест на 100-годишнината на Естония, отбелязва ДПА. Други членове на кралската фамилия участваха в събития в Дания. По-малкият син на кралицата, принц Йоаким, присъства на церемония в кметството на Копенхаген заедно с премиера Ларс Льоке Расмусен. Изтребител от датските ВВС Ф-16 в цветовете на датското знаме - червено и бяло, по обед извърши полет над част от страната на височина от около 600 метра. Дания отбеляза 800-ната годишнина на националното си знаме - Данеброг, с въздушно шоу и разнообразни празненства, предаде ДПА. Сподели:", "date": "2019.06.16", "title": "Дания чества 800-годишнина на националния си флаг"}
{"url": "https://pik.bg/%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%BC%D0%BE%D0%BB%D0%B4%D0%BE%D0%B2%D0%B0-%D1%89%D0%B5-%D0%B7%D0%B0%D1%82%D0%BE%D0%BF%D0%BB%D1%8F-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D0%B5%D1%81-news849358.html", "text": "Новата министър-председателка на Молдова Мая Санду обеща напредък в отношенията с Европейския съюз и съд за всички, извършили злоупотреба с власт, включително най-влиятелния олигарх в бившата съветска република Владимир Плахотнюк, предаде Асошиейтед прес. Санду даде изявление след първото официално заседание на нейното коалиционно правителство, което беше съставено миналия уикенд, но не можа да поеме функциите си, тъй като временният кабинет оспори легитимността му и отказа да се оттегли. Министър-председателката изтъкна, че подобряването на връзките с ЕС е приоритет на правителството й (кандидатурата на Молдова за присъединяване беше замразена заради бавния темп на реформите), но отбеляза, че наред с това страната е склонна да засили икономическото и търговското си сътрудничество с Русия. \"Правителствената програма ясно заявява, че близостта с ЕС е основата на дейността ни\", каза Санду и обяви предстояща визита в Молдова на делегация от Брюксел. \"Съвсем скоро ще станете свидетели на конкретни стъпки и напредък в подобряване на връзките ни с ЕС\", каза тя. След като вчера бившата управляваща Демократическа партия на Молдова (ДПМ) на Плахотнюк, подкрепяна от Конституционния съд, обяви, че се отказва от властта и разпуска правителството на премиера Павел Филип, днес Конституционният съд отмени постановлението, оспорващо легитимността на новото правителство и официално сложи край на кризата. Сподели:", "date": "2019.06.16", "title": "Новият премиер на Молдова ще затопля отношенията с ЕС"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%B8%D0%BD%D1%8A%D1%82-%D0%BD%D0%B0-%D0%BB%D0%B0%D0%BC%D0%B1%D0%BE-%D0%BF%D0%BE%D0%B8%D1%81%D0%BA%D0%B0%D0%BB-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%BE%D1%82-%D0%B1%D0%B0%D1%89%D0%B0-%D1%81%D0%B8-%D0%B4%D0%B0-%D1%81%D0%B5-%D0%BE%D0%B6%D0%B5%D0%BD%D0%B8-news849287.html", "text": "Синът на Стефан Данаилов поискал разрешение от баща си, за да се ожени. Това призна той в ефира на Би Ти Ви. Владимир Данаилов имал почти 8-годишна връзка с любимата си преди да й предложи брак. \"Не съм падал на колене. Аз вече бях паднал\", призна младият Данаилов. Той разкри, че семейството на съпругата му са скромни хора, които не обичат да се шуми около тях. Виктория знаела, че Владимир има много известни родители, но приемала това абсолютно спокойно. Самият Владимир не е гледал всички филми на баща си и майка си. Но най-известните, като \"Хотел Централ\" и \"На всеки километър\" е гледал. Той не е наследил лабовта към актьорската професия, в момента е студент по медицина. Сподели:", "date": "2019.06.16", "title": "ЕКСКЛУЗИВНО: Синът на Ламбо поискал разрешение от баща си да се ожени"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-74-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-news849428.html", "text": "Земетресение с магнитуд 7.2 по Рихтер е регистрирано на 100 километра северно от бреговете на Нова Зеландия, в района на островите Кермадек, съобщават световните агенции, цитирани от БНР. Няма данни за пострадали и материални разрушения. Издаденото първоначално предупреждение за потенциална вълна цунами беше отменено. Сподели:", "date": "2019.06.16", "title": "Земетресение с магнитуд 7.4 по Рихтер бе регистрирано край Нова Зеландия"}
{"url": "https://pik.bg/%D0%BF%D1%8A%D1%80%D0%B2%D0%B0%D1%82%D0%B0-%D0%B6%D0%B5%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%81%D0%BB%D0%BE%D0%B2%D0%B0%D0%BA%D0%B8%D1%8F-%D0%B2%D1%81%D1%82%D1%8A%D0%BF%D0%B8-%D0%B2-%D0%B4%D0%BB%D1%8A%D0%B6%D0%BD%D0%BE%D1%81%D1%82-news849381.html", "text": "Зузана Чапутова днес стана най-младият президент на Словакия, както и първата жена на поста, предаде ДПА. \"Не съм дошла да управлявам. Дойдох да служа на гражданите\", заяви 45-годишната либерална адвокатка, встъпвайки в длъжност. Чапутова бе избрана през март като представителното лице на междупартийно движение срещу корупцията и служебните злоупотреби. Преди встъпването си в длъжност проевропейски насочената Чапутова подаде оставка от либералната коалиция \"Прогресивна Словакия\". Тя спечели президентските избори след месеци на демонстрации, последвали убийството на разследващия журналист Ян Куциак, който бе застрелян в дома си край Братислава миналия февруари, докато работел по материал за връзките между словашкото правителство и италианската мафия. Самотна майка на две дъщери, Чапутова бе многократно критикувана от църквата и други консервативни групи заради позицията си спрямо абортите и хомосексуалността. Победата й обаче показа, че Словакия не е толкова консервативна, колкото мнозина мислят, отбелязва ДПА. Чапутова печели възхищение сред партийните редици заради баланса при избора си на съветници. Редица национални малцинства, включително ромите, и други групи в неравностойно социално положение, ще получат глас в президентския дворец благодарение на назначаването на известен експерт, изучаващ бедността, в екипа на новия държавен глава. В речта при встъпването си в длъжност новият президент заяви, че държавните служители, които са се показали неспособни да изкоренят корупцията, може да загубят местата си. Тя обеща също да направи така, че правосъдната система да работи справедливо за всички, допълва Ройтерс. Изборът на Чапутова се открои на фона на възхода на популистките и националистическите партии в Европа. Борбата й срещу незаконно сметище в родния й град й спечели прякора \"Словашката Ерин Брокович\", по името на героинята на Джулия Робъртс в едноименния филм от 2000 година. При встъпването си в длъжност тя призова също така ЕС да застане начело на борбата с климатичните промени. Президентът на Словакия има малко правомощия при решаването на всекидневни въпроси, но назначава премиера и има право на вето при назначенията на висши прокурори и съдии. Сподели:", "date": "2019.06.16", "title": "Първата жена президент на Словакия, встъпи в длъжност"}
{"url": "https://pik.bg/%D0%BF%D0%BE%D1%82%D0%BE%D0%BF%D0%B8%D1%85%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%BA%D1%80%D0%B0%D0%B9-%D1%82%D1%83%D1%80%D1%86%D0%B8%D1%8F-%D1%89%D0%B5-%D0%B5-%D0%B0%D1%82%D1%80%D0%B0%D0%BA%D1%86%D0%B8%D1%8F-%D0%B7%D0%B0-%D0%B3%D0%BC%D1%83%D1%80%D0%BA%D0%B0%D1%87%D0%B8-%D0%B2%D0%B8%D0%B4%D0%B5%D0%BE-news849382.html", "text": "Пътнически самолет беше потопен в морето в Североизточна Турция, за да стимулира развитието на скуба дайвинга, съобщи Анадолската агенция. Самолетът Еърбъс А330 беше спуснат в морето в петък на около една миля навътре от пристанището Ибридже в окръг Одрин със специална церемония. Заместник-валията на Одрин Али Уйсал заяви, че Сароският залив в северната част на Егейско море има голямо значение от гледна точка на туризма. \"Скуба дайвинг туризмът има различен пазарен сегмент от масовия туризъм\", каза Уйсал, като отбеляза, че обикновеният турист генерира приход от по-малко от 500-600 щатски долара, докато туристите, които идват с цел скуба дайвинг, генерират по 2000-3000 долара. Самолетът е спуснат на дълбочина около 30 метра под повърхността на морето. Той е произведен през 1995 г. и е изведен от експлоатация миналата година. Различни предмети и фигури, представящи битката при Чанаккале през Първата световна война, също бяха спуснати в морето като част от изкуствения риф. Очаква се рифът не само да допринесе за развитието на туризма, но и да създаде хабитат за морския живот. Сподели:", "date": "2019.06.16", "title": "Потопиха самолет край Турция, ще е атракция за гмуркачи (ВИДЕО)"}
{"url": "https://pik.bg/%D0%B6%D0%B5%D0%B3%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%B0-%D0%B8-%D0%B3%D0%BE%D1%80%D0%B5%D1%89%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BE%D0%BF%D0%B0%D1%81%D0%BD%D0%B8%D1%82%D0%B5-%D0%B3%D1%80%D0%B0%D0%B4%D1%83%D1%88%D0%BA%D0%B8-%D0%BD%D0%B5-%D0%BD%D0%B8-%D0%BF%D0%BE%D0%B4%D0%BC%D0%B8%D0%BD%D0%B0%D0%B2%D0%B0%D1%82-news849365.html", "text": "Утрото днес ще бъде предимно ясно, в повечето райони и тихо. След това неделята ще е предимно слънчева и гореща, но около и след обяд на много места в страната ще се развива купеста и купесто-дъждовна облачност. Ще има краткотрайни валежи и гръмотевици. Не са изключени и градушки. Ще духа слаб, в източните райони до умерен североизточен вятър. Максимални температури между 29 и 34 градуса, в София около 29 градуса. Над Черноморието ще бъде слънчево, след обяд с купеста облачност, но само на отделни места ще превали и прегърми. Ще духа до умерен североизточен вятър. Максимални температури на въздуха: 27-29 градуса. Температурата на морската вода е 23-25 градуса, само на север от нос Калиакра е около 21 градуса. Вълнението на морето ще бъде 2-3 бала. Над планините около и след обяд ще се развива купеста и купесто-дъждовна облачност и ще има краткотрайни валежи с гръмотевици. Ще духа до умерен североизточен вятър. Максимална температура на височина 1200 метра около 23 гладуса, на 2000 метра - около 16 градуса. През следващите два дни температурите ще останат по-високи от обичайните за периода. В понеделник преобладаващите максимални ще бъдат между 30 и 35 градуса; във вторник съвсем слабо ще се понижат. Ще преобладава слънчево време, но с развитие на купеста и купесто-дъждовна облачност в следобедните часове. На места ще има и краткотрайни валежи, придружени и с гръмотевици. Малко по-интензивни ще бъдат явленията на места в Западна и Северна България. В югоизточната част от страната вероятността за валежи е малка. Сподели:", "date": "2019.06.16", "title": "ЖЕГАТА ПРОДЪЛЖАВА: Слънчева и гореща седмица, опасните градушки не ни подминават"}
{"url": "https://pik.bg/%D0%B4%D0%B2%D0%B5-%D0%BA%D1%83%D1%87%D0%B5%D1%82%D0%B0-%D0%BA%D0%B0%D0%BD%D0%B5-%D0%BA%D0%BE%D1%80%D1%81%D0%BE-%D1%80%D0%B0%D0%B7%D0%BA%D1%8A%D1%81%D0%B0%D1%85%D0%B0-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8-%D1%81%D0%B5%D1%82%D0%B5%D1%80-news849401.html", "text": "Две  кучета кане корсо, ползвани като охрана в къпалнята “Мария Луиза” в София, разкъсаха английски сетер. Четириногото влязло през дупка в оградата на 4 юни. Собствениците дори чували как огромните кучета давят любимеца им. Опитали да влязат, но охраната им казала, че няма как да стане. Категорично отхвърлили възможността животните да са нападнали кучето им. Едва на следващия ден стопаните успели да влязат и видели любимеца си с прегризано гърло. Според кучкари още две бездомни четириноги изчезнали след появата на огромните кучета, известни като породата на италианската мафия. Хората събират подписка, за да ги изгонят от къпалнята. Те дори спрели да разхождат любимците си в района. След подаден сигнал от общината ходили на проверка три пъти. Те обаче не открили кучетата, затова предполагат, че са на някого от гардовете и ходят само когато той е на смяна. Преди седмица 5 кучета от същата порода разкъсаха до смърт 39-годишен мъж в село Владо Тричков. Собственикът им е в ареста. Сподели:", "date": "2019.06.16", "title": "Две кучета кане корсо разкъсаха английски сетер"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BF%D0%B0%D1%80%D1%87%D0%B5-%D0%BC%D0%B5%D1%82%D0%B0%D0%BB-%D0%BD%D0%B0-%D0%BB%D1%83%D0%BD%D0%B0%D1%82%D0%B0-news849356.html", "text": "Учени откриха гравитационна аномалия на южния полюс на Луната. Тя се дължи на останките от гигантски астероид, които остават „консервирани“ в мантията на спътника на Земята. Огромно количество метал е открито под кратера Южен полюс – Ейткън, намиращ се на обратната страна на Луната. Той е смятан за най-големият кратер в Слънчевата система, образувал се в резултат на удар с друго небесно тяло. Предполага се, че астероидът се е врязал в този район на Луната преди около 4 милиарда години. „Представете си заровен под земята метал, който е пет пъти повече, отколкото площта на Хавайските острови. Неочаквано се натъкнахме на тази маса“, заяви водещият автор на изследването Питър Джеймс, доцент по планетарна геофизика в Бейлърския университет. Тежестта на „аномалията“ е около 2,18 квинтилиона, твърдят учените. Сподели:", "date": "2019.06.16", "title": "Невероятно откритие: Намериха парче метал на Луната"}
{"url": "https://pik.bg/%D0%B2%D0%B4%D0%B8%D0%B3%D0%B0-%D1%81%D0%B5-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B0%D1%82%D0%B0-%D0%B7%D0%B5%D0%BC%D1%8F-news849405.html", "text": "Cпopeд cдeлĸитe cъc зeмeдeлcĸa зeмя в Бългapия пpeз 2018 гoдинa cpeднaтa цeнa нa eдин дeĸap дocтигa 941 лв., ĸoeтo e cъc 7.9% пoвeчe в cpaвнeниe c 2017 гoдинa. Cпpямo пpeдxoднaтa гoдинa пpeз 2018 г. yвeличeниe e oтчeтeнo в цeнaтa нa нивитe - c 12.6%. Цeнaтa нa пocтoяннo зaтpeвeнитe плoщи нaмaлявa c 16.8%, пoĸaзвaт дaннитe нa нaциoнaлния cтaтиcтичecĸи инcтитyт. Πpeз 2018 г. нaй-виcoĸa e цeнaтa зa eдин дeĸap нaeтa/apeндyвaнa зeмeдeлcĸa зeмя в Ceвepoизтoчния paйoн - 69 лeвa. Увeличeниe нa цeнaтa нa peнтaтa cпpямo пpeдxoднaтa гoдинa ce нaблюдaвa във вcичĸи cтaтиcтичecĸи paйoни c изĸлючeниe нa Южния цeнтpaлeн paйoн. Сподели:", "date": "2019.06.16", "title": "Вдига се цената на земеделската земя"}
{"url": "https://pik.bg/%D0%B3%D0%BE%D1%80%D0%B5%D1%89-%D0%B0%D0%BD%D0%B0%D0%BB%D0%B8%D0%B7-%D0%B4%D0%BE%D1%86-%D1%80%D1%83%D0%BC%D1%8F%D0%BD%D0%B0-%D0%BA%D0%BE%D0%BB%D0%B0%D1%80%D0%BE%D0%B2%D0%B0-%D0%B1%D1%81%D0%BF-%D0%B2-%D0%BD%D0%BE%D0%BA%D0%B4%D0%B0%D1%83%D0%BD---%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D1%8F-%D0%B8-%D0%BD%D0%BE%D0%BA%D0%B0%D1%83%D1%82-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2-news849024.html", "text": "Свръхактивната преди изборите БСП се озова в нокдаун. Това коментира политологът доц. Румяна Коларова. Голямото самочувствие на лидера на БСП Корнелия Нинова застрашава партията от нокаут, каза още тя и уточни, че Нинова демонстрира това преди и след евроизборите. „Повечето от политическите лидери имат силно его. Обаче това силно его обикновено се комбинира със здрав разум, с рационална преценка на ситуацията и избягване на емоционални реакции, колкото се може повече. Мисля, че при нея това не се получава. Тя влага прекалено много емоция и именно в следизборните дни тя, подведена от тези бушуващи емоции, обяви своята оставка, която в момента й създава не само проблеми като личен сблъсък, персонален сблъсък с групата, която се нарича вътрешнопартийна опозиция в БСП“, коментира тя пред \"Фокус\". Доц. Румяна Коларова каза още, че това създава и процедурни проблеми свързани с новия и стария устав. Тя уточни, че Нинова има два проблема: процедурен и персонален. Важно е тези проблеми неотложно да се решат преди или на самия конгрес, за да не бъде поставена партията на колене в една предизборна обстановка, допълни доц. Коларова. Според нея иновацията, която Нинова предлага е неустойчива. Сподели:", "date": "2019.06.16", "title": "ГОРЕЩ АНАЛИЗ: Доц. Румяна Коларова: БСП в нокдаун - заплашва я и нокаут заради Корнелия Нинова"}
{"url": "https://pik.bg/%D0%BF%D1%80%D0%B5%D0%B8%D0%B7%D0%B1%D1%80%D0%B0%D1%85%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news849406.html", "text": "Действащият кмет на Барселона Ада Колау бе преизбрана, побеждавайки каталунски сепаратист, който водеше в общинските избори, след като постигна споразумение със социалистите и получи неочаквана подкрепа от бившия френски премиер Мануел Валс, предава AFP. Стотици поддръжници на независимостта запълниха площада пред кметството, тъй като гласуването се проведе на учредителна сесия, на която присъства и Жоаким Форн, бивш регионален вътрешен министър на Каталуния, който е в затвора и е съден за неуспешния опит за отцепване през 2017 година. Форн, който бе избран за съветник на общинските избори на 26 май, бе допуснат временно да напусне затвора, за да присъства на заседанието. Колау загуби последните местни избори от Ернест Марагал, ветеран политик, чиято партия иска Каталуния - североизточният район, управляван от сепаратистите - да бъде независима от останалата част на Испания. Той спечели 10 места от 41 в градския съвет, както и Колау. Марагал я победи с по-малко от 5000 гласа. Ако бе получил необходимата подкрепа, за да получи абсолютно мнозинство от 21 места в градския съвет, той би станал първият сепаратистки кмет на Барселона в съвременната испанска история. Гласуването бе анонимно, но Колау беше постигнала споразумение със Социалистическата партия, за да я подкрепи. Мануел Валс, който е израснал в Париж с баща от Каталуня и майка от швейцарско-италиански кантон, също е дал подкрепата на своите съветници за Колау, въпреки че я критикува по време на кампанията, за да не попадне Барселона в ръцете на каталунските сепаратисти. Сподели:", "date": "2019.06.16", "title": "Преизбраха кмета на Барселона"}
{"url": "https://pik.bg/%D0%B2%D0%B5%D0%BB%D0%B8%D0%BA-%D0%B4%D0%B5%D0%BD-%D0%BF%D0%B5%D1%82%D0%B4%D0%B5%D1%81%D0%B5%D1%82%D0%BD%D0%B8%D1%86%D0%B0-%D0%B5---%D1%80%D0%BE%D0%B6%D0%B4%D0%B5%D0%BD%D0%B8%D1%8F%D1%82-%D0%B4%D0%B5%D0%BD-%D0%BD%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%B0-%D0%B2%D1%81%D0%B5%D0%BA%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BF%D0%B0%D0%B7%D0%B8-%D1%82%D0%BE%D0%B2%D0%B0-news849302.html", "text": "Петдесетница (Осма неделя подир Пасха) - На Петдесетия ден от Господното възкресение, Дух Свети слязъл над апостолите във вид на огнени езици и ги обдарил с благодатните дарове. Още щом божественият огън пламнал в душите на апостолите, изпълнени с даровете на Духа те започнали да прослявят величието на Бога, като заговорили на разни, непознати за тях дотогава чуждоземни езици. Тъй простите галилейски рибари били умъдрени, духовно просветени в разбиране на истините на вярата. Това им дало бодрост, сила и мъжество да идат по всички краища на света за проповед на Евангелието, с готовност да отдадата и живота си за вярата Христова. Празникът се нарича Петдесетница, защото това събитие е станало в деня на старозаветния празник Петдесетница, който отбелязвали петдесет дни след юдейската Пасха. Поради възловото значение на Петдесетница в християнската история празничното богослужение на този ден е по-особено – светата литургия се слива с вечернята, която обикновено се отслужва вечер. Именно на вечернята свещеникът разхвърля над вярващите предварително осветена шума от орехови листа, която напомня за слизането на Светия Дух над апостолите. Тези клонки се занасят по домовете и се пазят до следващата Петдесетница върху домашната икона или кандило. Ореховите листа имат важно значение и в българските традиции на Света Троица. Тъй като се вярва, че душите на починалите са пуснати на Великден и се прибират на Спасовден, Света Троица или Свети Дух, в някои райони като Родопите, Тракия, Странджа на тези празници жените носят свежи орехови листа, разстилат ги върху пода на църквата и коленичат върху тях, затваряйки очите си. Вярва се, че по този начин те могат да чуят или да видят починалите си близки или светците. След литургията тези листа се носят на гробищата и се разстилат по гробовете – за да правят сянка на починалите. В Ловешко вместо орехова шума в църквите се носят липови листа и клони и се коленичи върху тях, а след това също ги отнасят на гробищата. Взетите на Петдесетница от храма осветени орехови или липови листа, освен че се пазят на домашната икона, се използват като универсален лек – против молци, като са ги слагат между тъканите и дрехите; поставят ги и в хамбарите, за да няма червеи по житото; при болест ги запалват и се опушват, прикадяват с дима от тях. Изсушената осветена орехова шума поставят и в храната на овцете за здраве и против уроки. С ореховата шума на Петдесетница се закичват къщите, кошарите и другите стопански постройки, подобно на зеленината на Гергьовден. Сподели:", "date": "2019.06.16", "title": "ВЕЛИК ДЕН: Петдесетница е - рожденият ден на Христовата църква, а всеки трябва да спази това поверие"}
{"url": "https://pik.bg/%D0%B1%D1%81%D0%BF-%D1%81%D0%B5-%D1%81%D1%8A%D0%B1%D0%B8%D1%80%D0%B0-%D0%BD%D0%B0-%D0%B8%D0%BD%D1%84%D0%B0%D1%80%D0%BA%D1%82%D0%B5%D0%BD-%D0%BA%D0%BE%D0%BD%D0%B3%D1%80%D0%B5%D1%81-%D0%B4%D0%BD%D0%B5%D1%81-%D1%89%D0%B5-%D0%BA%D0%BE%D0%BD%D1%81%D1%82%D0%B0%D1%82%D0%B8%D1%80%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-news849442.html", "text": "Най-висшият партиен орган ще се занимае с Политически доклад на Националния съвет на БСП „За резултатите от преминалите избори за членове на Европейския парламент и готовността на БСП за предстоящите местни избори“. На инфарктен конгрес се събира днес БСП. Форумът ще се проведе в зала 1 на НДК от 10.00 ч. Конгресът бе свикан с решение на Националния съвет на партията от 28 май 2019 г. по искане на Корнелия Нинова, след като подаде оставка като председател на партията. Съгласно Устава на БСП конгресът е органът, който може да констатира оставката на Нинова. Именно това е една от точките в дневния ред на заседанието. Ориентировъчната програма предвижда да се проведат и разисквания по доклада. Сподели:", "date": "2019.06.16", "title": "БСП се събира на инфарктен конгрес днес, ще констатира оставката на Нинова"}
{"url": "https://pik.bg/%D0%BD%D0%B8%D1%89%D0%BE-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D1%82%D1%80%D1%8A%D0%B3%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D0%BB%D0%BD%D0%BE-%D0%BD%D0%B0-%D0%BA%D0%BE%D0%BF%D0%B0-%D0%B0%D0%BC%D0%B5%D1%80%D0%B8%D0%BA%D0%B0-news849431.html", "text": "Националният отбор по футбол на Аржентина тръгна катастрофално на турнира Копа Америка в Бразилия. В първя си мач от надпреварата Лионел Меси и компания бяха победени от Колумбия с 2:0. Роджър Мартинес в 71-ата минута и Дуван Сапата в 86-ата бяха точни за тима на Колумбия. С принос за успеха на Колумбия бе и вратарят Давид Оспина, който демонстрира на няколко пъти класа. В другия мач от група „Б” на турнира, тази вечер от 22:00 часа българско време се срещат отборите на Парагвай и Катар. На 20 юни, във втория си мач от турнира, Аржентина играе с Парагвай. Сподели:", "date": "2019.06.16", "title": "Нищо неочаквано: Аржентина тръгна катастрофално на Копа Америка"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D1%80%D0%B5%D1%88%D0%B0%D0%B2%D0%B0%D1%82-%D0%B7%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D1%83%D0%BF%D0%B5%D1%80%D0%BA%D0%BE%D0%BC%D0%BF%D1%8E%D1%82%D1%8A%D1%80-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news849518.html", "text": "Министър-председателят Бойко Борисов ще се срещне с европейския комисар по цифровата икономика и цифрово общество Мария Габриел и с ръководителя на Генерална дирекция „Свързаност“ към Европейската комисия Роберто Виола. Основна тема на предстоящия им разговор в Министерския съвет ще бъде инициативата на Европейската комисия за изграждане на центрове за свръхбързи изчисления в ЕС. България ще бъде една от осемте държави, в които ще заработи европейски суперкомпютър на световно равнище. Премиерът Борисов даде категоричната си подкрепа за този процес още в началната му фаза, когато в рамките на българското председателство на Съвета на ЕС беше организирана международна конференция за дигиталното бъдеще на Европа през април миналата година. Министър-председателят приветства решението на ЕК да вложи 840 млн. евро в развитието на тази важна сфера и е категоричен, че България има сериозен потенциал да бъде регионален лидер в областта на суперкомпютрите. Освен в България, центровете за европейски суперкомпютри, ще бъдат разположени в Чехия, Финландия, Италия, Люксембург, Португалия, Словения и Испания. Инициативата е давана като добър пример за сътрудничество между страните в ЕС, който стимулира иновациите и засилва конкурентоспособността. Осемте центъра ще работят в подкрепа на европейските научни работници, промишлеността и бизнеса и ще разработват нови приложения в редица области - от създаването на лекарства и нови материали до борбата с изменението на околната среда. Сподели:", "date": "2019.06.16", "title": "ПЪРВО В ПИК: Борисов и Мария Габриел решават за изграждането на суперкомпютър в България"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BF%D0%BE%D0%BB%D1%83%D1%87%D0%B8-%D0%BD%D0%BE%D0%B2%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-news849456.html", "text": "Reuters, цитиранот \"Фокус\". Влиятелният консервативен депутат Естар Маквей заяви, че ще подкрепи Борис Джонсън за премиер, съобщава Telegraph, предава „Борис Джонсън подкрепя моите идеи – ето защо го подкрепям и аз“, написа тя във вестника, като добави, че очаква с нетърпение да работи с Джонсън и да постигне резултати за „работниците консерватори“ в цялата страна. Сподели:", "date": "2019.06.16", "title": "Борис Джонсън получи нова подкрепа"}
{"url": "https://pik.bg/%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BC%D0%BE%D0%BB%D0%B4%D0%BE%D0%B2%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BF%D0%BE%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D0%BD%D0%B0-%D1%87%D0%BB%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F-%D1%81%D1%8A-news849390.html", "text": "Молдовският министър-председател Майя Санду поиска оставките на членовете на Конституционния съд (КС), който от 7 до 9 юни взе редица решения, които предизвикаха политическа криза в страната. Тя каза това след като съдиите в събота отмениха всички тези решения само за пет минути, предава TACC. \"Конституционният съд трябва да взема решения в съответствие с разпоредбите на конституцията, a не въз основа на решенията и поведението на политическите играчи в страната. Настоявам съдиите от Конституционния съд незабавно да подадат оставка, ако имат поне една капка чест и уважение към конституцията и гражданите на тази страна\", написа Санду на своята страница в социалната мрежа „Фейсбук“. Съдиите отмениха решенията си по искане на президента Игор Додон. Сред тях е постановление за нелегитимността на парламента, незаконосъобразността на одобрението му на правителството на Санду и избирането на председателя на законодателния орган Зинаида Гречани. Съдиите също отстраниха временно Додон от президентския пост, така че изпълняващият длъжността премиер и член на Демократическата партия на Молдова (ДПМ) Павел Филип да подпише указ за разпускане на парламента на негово място. Додон определи тези стъпки, като опит да се узурпира властта и отмени указите на Филип, а парламентът поиска от Венецианската комисия на Съвета на Европа да оцени действията на Конституционния съд. Сподели:", "date": "2019.06.16", "title": "Кризата в Молдова продължава, премиерът поиска оставките на членовете на Конституционния съд"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D0%BD%D0%B5%D0%B4%D0%B5%D0%BB%D1%8F---%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%B3%D0%B8-%D0%BE%D1%87%D0%B0%D0%BA%D0%B2%D0%B0-%D0%B3%D0%BE%D0%BB%D1%8F%D0%BC-%D1%83%D1%81%D0%BF-news849430.html", "text": "ОВЕН Вземете се в ръце и разрешете възникнали проблеми в интимния живот, за да не ви попречат и на работното място. Ако ги избегнете сте в стихията си и всичко ви върви като по вода. Възползвайте се и завършете изостаналите задачи, които ви притесняват и ви пречат да започнете планираните нови. ТЕЛЕЦ Ще се ядосате, че не успявате да вървите по избраният от вас път, само защото сте решили да се инатите и да се противопоставяте на всички. Бъдете сдържани и не говорете агресивно и без причина с вашите колеги. На работното си място бъдете решителни и отговорни. Имате възможност, независимо от проблемите, да се справите със служебните си задачи. БЛИЗНАЦИ Намерете сили в себе си и простете на неприятелите си, които се опитаха да ви навредят. Ще ви олекне и ще си възвърнете доброто настроение и умереност. Оформете финансови документи. Ако се занимавате със собствен бизнес проведете деловите си срещи. Днес ще направите крачка към успеха, дори и ако рискувате. РАК Сутринта ще се разочаровате от ваш колега. Не се оставяйте да ви обхване лошото настроение, защото такива разочарования не са изключение, съпътстващо само вас. Денят ви поднася положителни промени. Въпреки трудностите на работното място, които ще ви изненадат неприятно, ще се справите със служебните си задължения. ЛЪВ Стабилизирайте отношенията си чрез промените, които сте длъжни да предприемете. Те са ви необходими и в личните и в професионалните отношения. Успехът е с вас. Не го пропилявайте! При деловите разговори или при обсъждане на намерението ви да инвестирате, предпазливостта е задължителна. ДЕВА На работното място се справяте отлично с всичко, като компенсация за личните проблеми, започнали сутринта в дома ви. Ако развивате бизнес помислете за разширяването му. Инвестициите, които можете единствено да обсъждате в този ден, да са съобразени с общото ви финансово състояние. Не пътувайте! ВЕЗНИ Не позволявайте на емоцията да ви попречи да сте реалисти. Не създавайте близки отношения с малко познати хора. На работното място жънете предимно успехи свързани с материалната ви стабилизация. Не отказвайте допълнителна работа. Няма да се преуморите, а и приходите са отлични! СКОРПИОН Имате шанс за материални успехи, въпреки трудностите по пътя си. Не се отказвайте и не се отвличайте с маловажни задачи. Радвате се на закрилата на Съдбата и имате възможност да се възползвате от нея. Не пропилявайте добрите си професионални шансове, които скоро няма да ви бъдет поднесени отново. СТРЕЛЕЦ Чувствата не бива да пречат на вашите служебни задължения, защото ако не сте доволни от постигнатото няма да се отдадете изцяло на романтичната вечер, която ви предстои и ще разочаровате партньорите си. Очаквайте предложения за допълнителна работа. Отложете деловите срещи и разговори. КОЗИРОГ Предстои ви ден изпълнен със спокойствие и благополучие, ако не дадете изява на емоциите си. Всички ви подкрепят, ако не проявявате нетипична чувствителност. На работното място се справяте със задачите си с лекота. Имате подкрепата и похвалите на колегите си, които ви зареждат с нови сили. Отговорете им с благодарност. ВОДОЛЕЙ Проблемите изискват компромис, за да ги разрешите. Съкратете максимално срещите и разговорите. Бъдете мъдри и тактични. Не пазарувайте разточително, за да задоволите нечий каприз. Начинанията са успешни. На работното място се справяте отлично, ако се концентрирате в работата си. Прибързаността е забранена. РИБИ Бъдете тактични и се съобразявайте с мнението на хората от обкръжението си. Не си заслужава да пропилявате успешния ден и да разваляте отношенията си на работното място. Не разчитайте само на късмета си, защото дори и при добри възможности може да се провалите. Сподели:", "date": "2019.06.16", "title": "САМО В ПИК! Хороскопът на топ астроложката Алена за неделя - Близнаците ги очаква голям успех, Девите да се въздържат от пътуване"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D1%84-%D0%B2%D0%B0%D0%BD%D1%8F-%D0%B4%D0%BE%D0%B1%D1%80%D0%B5%D0%B2%D0%B0-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D1%87%D0%BE%D0%B2%D0%B5%D0%BA-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%BC%D0%B0-%D0%B4%D0%BE%D1%81%D1%82%D0%BE%D0%B9%D0%BD%D0%BE%D1%81%D1%82%D0%B2%D0%BE-news849469.html", "text": "Очаквам, че разума ще победи, че ще стигнем до извода, че днес е 16-ти, утре 17-ти и живота продължава, като ще се вземат конструктивни решения. Аз съм един от делегатите на конгреса, който още в първите дни когато се обсъждаше прекия избор, заявих че това е път към диктатура. По пое предложение исках тази точка да се промени, за което бях обвинена, че съм проводник на някакви чужди интереси, което е смехотворно. Пагубно е за партия като БСП да бетонираме лидера като свещена крава\", това заяви социалистката проф. Ваня Добрева. Тя допълни, че всяка диктатура идва с обожествяване на лидера. По думите й здравия разум е да се предприемат стъпки към промяна на уставното положение, което е сериозен политически въпрос. Добрева припомни всички да си спомнят състоянието на БСП в началото на прехода и даде за пример Жан Виденов, който сам си подаде оставката, а Националния съвет е този, който избира членовете на Изпълнителното бюро. \"Човек трябва да има достойноство и няма да се подаде на провокациите в нейна защита\", заяви проф. Ваня Добрева. Сподели:", "date": "2019.06.16", "title": "САМО В ПИК TV: Проф. Ваня Добрева за оставката на Нинова: Човек трябва да има достойноство"}
{"url": "https://pik.bg/%D0%BE%D1%82%D1%81%D0%BB%D1%83%D0%B6%D0%B8%D1%85%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%BB%D0%B8%D1%82%D1%83%D1%80%D0%B3%D0%B8%D1%8F-%D0%B2-%D0%BD%D0%BE%D1%82%D1%80-%D0%B4%D0%B0%D0%BC-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80%D0%B0-news849403.html", "text": "В парижката катедрала \"Нотр Дам\" беше отслужена първата литургия след мащабния пожар преди два месеца, който частично разруши храма. На службата присъстваха малък кръг хора, мястото все още е затворено за посещение. От необходимите средства за ремонта на църквата са събрани едва 9% процента. Архиепископът на Париж Мишел Опти отслужи литургията в Парижката \"Света Богородица\", предавана по католически телевизионен канал, тъй като по очевидни съображения за сигурност мястото не е достъпно за посещение. 30-тина души бяха поканени на службата, сред тях свещеници, доброволци и работници по ремонта на църквата. Датата не е случайно избрана - днешният ден е празник , на който се чества освещаването на олтара на Нотр Дам. Пожарът на 15 април предизвика истински шок и вълна от солидарност в целия свят. Една от емблемите на Париж е в културното наследство на ЮНЕСКО. В момента между 60 и 150 работници продължават да стабилизират конструкцията на катедралата. От обещаните от дарители 850 милиона евро са събрани едва девет процента. Сподели:", "date": "2019.06.16", "title": "Отслужиха първата литургия в \"Нотр Дам\" след пожара"}
{"url": "https://pik.bg/%D0%B7%D0%B0%D0%BB%D0%B0%D1%82%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BA%D0%BE%D0%BD%D0%B3%D1%80%D0%B5%D1%81---%D0%BF%D1%80%D0%B0%D0%B7%D0%BD%D0%B0-%D0%B2%D1%80%D1%8A%D1%89%D0%B0%D1%82-%D0%B3%D0%B8-%D1%81-%D0%B5%D1%81%D0%B5%D0%BC%D0%B5%D1%81%D0%B8-%D0%B7%D0%B0-%D0%B4%D0%B0-%D0%B1%D0%BB%D0%B0%D0%BC%D0%B8%D1%80%D0%B0%D1%82-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%BD%D0%B8%D1%8F-%D0%B4%D0%BE%D0%BA%D0%BB%D0%B0%D0%B4-news849515.html", "text": "Зала №1 на НДК, където се провежда заседанието на 49-я конгрес, на което уж подалата оставка лидерка Корнелия Нинова я оттегли, се оказа почти напълно празна след изявлението на Нинова, че няма да подава оставка. В салона, където на партера се побират 4 000 души, в момента има едва стотина от 600-те делегати, които се събраха в началото на заседанието. В момента приближените на Нинова, които изманипулираха форума да не гледа оставката на врътливата си лидерка, разпраща есемеси на делегатите да се върнат в залата. Те ги четат на глас, смеят се горчиво и псуват. Идеята на кликата на лидерката пък била да бламират опозиционния доклад на Валери Жаблянов за тоталния провал на Нинова на изборите. Междувременно социалистите се отдадоха на лично творчество из кулоарите, където шашардисани коментират позора на лидерката си, която разигра цялата партия по най-гнусния според тях начин. Ето едно от съчинените в движение стихчета: Нинова изгони ПЕС-а, Корнелия си тури на ревера консервативен чук да мачка партийната холера. Сподели:", "date": "2019.06.16", "title": "Залата на червения конгрес - празна, връщат ги с есемеси, за да бламират опозиционния доклад на Жаблянов"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D0%B4%D1%8A%D1%80%D0%B6%D0%B0%D1%82-%D0%B7%D0%BE%D0%B4%D0%B8%D0%B8%D1%82%D0%B5-%D1%81-%D1%85%D0%BE%D1%80%D0%B0%D1%82%D0%B0-%D0%BA%D0%BE%D0%B8%D1%82%D0%BE-%D0%BF%D1%80%D0%B5%D0%B7%D0%B8%D1%80%D0%B0%D1%82-news848761.html", "text": "През целия ни живот ще се сблъскваме с хора, които не ни харесват. Може да си мислим, че правим добро впечатление и че сме симпатични на някого, но въпреки това да има нещо в поведението ни, което да дразни околните. Често хората се заблуждават кои са истинските им приятели с всички нежелателни последствия от това. Понякога дори определяме човек за много близък, само за да не пострада собственото ни его и да си мислим, че сме харесвани. Приемете, че не може да се харесате на всички и това не е нужно. Този, който се опитва да се угоди на всички, не се харесва на никого. Всяка една зодия се държи по много различен начин с хората, които презира. И то е независимо дали смята, че начинът им на живот не е правилен, или по някаква друга причина. Ето как различните зодии се държат с хората, които презират: Игнорират ги, защото не заслужават вниманието им: Козирог, Телец, Рак, Везни, Дева, Риби. Знаят как с две думи да ги поставят на мястото им: Водолей, Овен, Лъв, Скорпион. Не спират да ги провокират с хапливи шеги и неудобни въпроси: Стрелец, Близнаци. Сподели:", "date": "2019.06.16", "title": "Ето как се държат зодиите с хората, които презират"}
{"url": "https://pik.bg/%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B0-%D0%B1%D0%BE%D1%80%D1%81%D0%B0-%D1%82%D0%B5%D1%86-%D0%B1%D0%BE%D0%B1%D0%BE%D0%B2-%D0%B4%D0%BE%D0%BB-%D1%81%D0%BF%D1%80%D1%8F-%D1%80%D0%B0%D0%B1%D0%BE%D1%82%D0%B0-news849407.html", "text": "ТЕЦ \"Бобов дол\" спря работа за пореден път през последните месеци  заради ниските цени на електроенергията на борсата и за текущи ремонти. Това каза изпълнителният директор на дружеството инж. Емил Христов. Последното спиране е било преди седмица,  добави той пред БНР. Последните две години ТЕЦ-ът спира работа заради ниски цени на елекроенергията на борсовия пазар за определения период. По направените разчети спирането е  от петък вечерта до понеделник сутрин, централата се пуска отново в 8  часа в понеделник. Дeжурните екипи са на работните си места, няма пуснати в отпуск работници и специалисти, поясни инж.Христов. Иначе централата работи с един блок при мощност 160 мегавата на час, ТЕЦ-ът поддържа студен резерв и във всеки един момент - ако централният регулатор реши, има готовност да  реагира. Сподели:", "date": "2019.06.16", "title": "ЕНЕРГИЙНА БОРСА: ТЕЦ \"Бобов дол\" спря работа"}
{"url": "https://pik.bg/%D1%82%D0%B0%D0%B9%D1%81%D1%8A%D0%BD-%D1%81-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-news849497.html", "text": "Линейният шампион в тежката категория Тайсън Фюри демонстрира феноменална форма, след като надви категорично непобедения досега германец Том Шварц след нокаут още във втория рунд на срещата между двамата. Това бе първо поражение за противника на Фюри и 28-а победа за британеца на ринга. Срещата между двамата бе \"черешката на тортата\" по време на галавечерта в Лас Вегас, а Тайсън Фюри започна не толкова активно и не нанасяше силни удари срещу противника си в първия рунд. Във втория рунд обаче той го прати на земята и му разби носа, а след това след серия от тежки удари принуди рефера да спре срещата. Това бе и 20-и успех с нокаут на ринга за родения в Манчестър боксьор, акцентира спортното издание \"Гол\". Сподели:", "date": "2019.06.16", "title": "Тайсън с убедителна победа"}
{"url": "https://pik.bg/%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B2-%D1%88%D0%BE%D0%BA-%D0%BD%D0%B0%D0%BF%D1%83%D1%81%D0%BA%D0%B0%D1%82-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D1%81%D0%BB%D0%B5%D0%B4-%D0%B8%D0%B7%D0%BC%D0%B0%D0%BC%D0%B0%D1%82%D0%B0-%D1%81-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0---%D0%B4%D0%BE%D1%80%D0%B8-%D0%B8-news849507.html", "text": "Социалистите изпаднаха в пълен шок, след като лидерката Корнелия  Нинова обяви пред заседанието на 49-я конгрес, че няма да подаде оставка, въпреки че седмица по-рано обяви това и бе решено на Националния съвет. Абсоютно потресени, те започнаха да напускат залата и да коментират в кулоарите на НДК. Според тях дори Тодор Живков не си е позволил да оттегли оставката си през ноември 1989 г., макар на негова страна и в неговите ръце да е била и държавата, и силовите структури. Те изобщо не проумяват, защо е свикан този конгрес. \"Това не е конгрес, а трубинал\", коментираха възмутени те. Други пък мрачно се шегуваха,  че могат да използват конгреса, за да изберат Нинова за пожизнен председател, а след това да я обяват за почетен. Това беше свързано с тъпия хумор на Нинова в изказването й, че още не е умряла и наследството на БСП не е отворено, сякаш партията й е бащиния. Други са още по-крайни в репликите си: \"Някои зануляват партията, а ние нашата е заниновихме\". Клакьорите си свършихха работата и вече могат да си ходят, констатира социалист за опразващата се зала. Хората от провинцията пък започнаха да си тръгват, докарани по-рано от приближените на Нинова, за да спасят главата й. Това стана след като тя се врътна за оставката и се наложи те да гласуват дали да остане или отпадне решението на Националния съвет за констатиране на оттелянето й. С над 500 гласа лидерката се спаси, благодарейки на верните си хора, че са си свършили добре емисарската работа и са настроили делегатите в нейна подкрепа. Сподели:", "date": "2019.06.16", "title": "СОЦИАЛИСТИТЕ В ШОК: Напускат конгреса след измамата с оставката на Корнелия Нинова - дори и Тодор Живков не постъпил така през 1989 г. (ОБНОВЕНА)"}
{"url": "https://pik.bg/%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D0%BD%D1%82%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B8%D1%80%D0%B0%D0%BD-%D0%B2-%D0%BB%D0%BE%D0%BD%D0%B4%D0%BE%D0%BD-news849462.html", "text": "Няколко демонстранти са блокирали входа на сградата на дипломатическата мисия на Иран в Лондон. Това съобщи посланикът на Ислямската република във Великобритания Хамид Баединежад в „Туитър“, предават ТАСС и „Фокус”. „Няколко демонстранти продължават да блокират днес единственият вход на посолството на Иран в Лондон и не позволяват на дипломатите да влязат в сградата“, написа посланикът. Той уточни, че „събота и неделя са работни дни в Иран”. По-рано бе съобщено, че британските власти практически не се съмняват, че Иран носи отговорност за нападенията над нефтените танкери в Оманския залив. Вчера МВнР на Иран привика посланика на Обединеното кралство в Техеран заради заявленията на Лондон, че Иран носи вина за инцидента с танкерите. Сподели:", "date": "2019.06.16", "title": "Демонстранти блокираха посолството на Иран в Лондон"}
{"url": "https://pik.bg/%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%B8%D1%8F-%D0%B8%D1%80%D0%B0%D0%BD-%D0%B8-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%BF%D1%80%D0%B5%D0%B7-%D0%B0%D0%B2%D0%B3%D1%83%D1%81%D1%82-%D0%B2-%D1%81%D0%BE%D1%87%D0%B8-news849496.html", "text": "Лидерите на Русия, Иран и Азербайджан ще се срещнат през август в Сочи. Това обяви министърът по въпросите за Северен Кавказ на Русия Сергей Чебутарьов, цитиран от РИА „Новости”. „За август тази година се подготвя среща на високо ниво в Сочи между президентите на Русия, Иран и Азербайджан”, заяви Чебутарьов. Той направи изявлението си по време на изказването си на откриването на конференцията „Иран и Северен Казвказ: История и перспективи на сътрудничество” в Техеран. По-рано президентът на Русия Владимир Путин обяви на среща с азербайджанския си колега Илхам Алиев, че Русия ще бъде домакин на среща между лидерите на Иран, Азербайджан и Русия, без да уточнява в кой град ще се проведе тази среща. Сподели:", "date": "2019.06.16", "title": "Лидерите на Русия, Иран и Азербайджан се срещат през август в Сочи"}
{"url": "https://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%BE%D1%80%D0%B0-%D1%81%D0%B5-%D1%81%D1%8A%D0%B1%D0%BB%D1%8F%D0%BA%D0%BE%D1%85%D0%B0-%D0%B3%D0%BE%D0%BB%D0%B8-%D0%BD%D0%B0-%D0%BD%D1%8E%D0%B9%D0%BE%D1%80%D0%BA%D1%81%D0%BA%D0%B8%D1%8F-%D1%82%D0%B0%D0%B9%D0%BC%D1%81-%D1%81%D0%BA%D1%83%D0%B5%D1%8A%D1%80-%D0%B7%D0%B0-%D0%B1%D0%BE%D0%B4%D0%B8-%D0%B0%D1%80%D1%82-%D0%BF%D1%80%D0%BE%D1%82%D0%B5%D1%81%D1%82%D0%B5%D0%BD-%D1%85%D0%B5%D0%BF%D1%8A%D0%BD%D0%B8%D0%BD%D0%B3-news849455.html", "text": "Появата, организирана от твореца в жанра \"боди арт\" Анди Голъб, е част от протестна кампания срещу \"разделението\". Голъб заяви, че светът, в който живеем, е \"много разделен\". По думите му хората имат много повече общо, отколкото различия. През минали години Анди Голъб е правил подобни голи демонстрации на \"Таймс скуеър\". Няколко десетки души се съблякоха вчера голи на \"Таймс скуеър\" в Ню Йорк и изложиха телата си да бъдат живописани, предаде АП. Сподели:", "date": "2019.06.16", "title": "Десетки хора се съблякоха голи на нюйоркския \"Таймс скуеър\" за \"боди арт\" протестен хепънинг"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BC%D0%BE%D0%BD%D1%82%D0%B0%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D1%82%D0%BA%D1%80%D0%B8-%D0%B1%D1%80%D0%BE%D0%BD%D0%B7%D0%BE%D0%B2%D0%B0%D1%82%D0%B0-%D1%81%D0%BA%D1%83%D0%BB%D0%BF%D1%82%D1%83%D1%80%D0%B0-%D0%BD%D0%B0-%D0%B1%D0%BE%D0%B3%D0%B8%D0%BD%D1%8F%D1%82%D0%B0-%D0%B4%D0%B8%D0%B0%D0%BD%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B3%D1%80%D0%B0%D0%B4-news849492.html", "text": "Кметът на Монтана Златко Живков и скулпторът Димитър Ганчев откриха официално бронзовата скулптура на богинята Диана, съобщава „Конкурент”. Скулптурата поставена на постамент на площад „Жеравица” в Монтана, като е точно копие на изчезналата в началото на 90-те години на миналия век. Почти двуметровата фигура преди години се намираше на хълма Калето, в близост до останките от римската крепост в местността Диана. Инициативата Монтана  да си върне статуята започна миналата година и събра огромна обществена подкрепа. Спомените на няколко поколения монтанчани са свързани с нея и хората поискаха отново да я имат. „Включихме се активно, за да върнем тази скулптора – заяви кметът Златко Живков при откриването. - Хората я искат, но и с нея отново показваме, че нашият град е единственият, който носи най-старото си име – римското. Диана е изобразена и на герба на нашия град, като неговата пазителка”. Повторното отливане на скулптурата е финансирано изцяло с дарения. Включиха се много организации, фирми и частни лица. Събрани бяха 31 000 лв. В кампанията се включиха и синът на Йордан Радичков - Димитър, кметът Златко Живков, доц. Борислав Великов, Нели Рангелова  и десетки граждани. Снимка: Конкурент.бг Сподели:", "date": "2019.06.16", "title": "Кметът на Монтана официално откри бронзовата скулптура на богинята Диана в центъра на града (СНИМКА)"}
{"url": "https://pik.bg/%D0%BF%D1%8A%D0%BB%D0%BD%D0%B0-%D0%BB%D1%8A%D0%B6%D0%B0-%D0%B8-%D1%81-%D0%BA%D0%B2%D0%BE%D1%80%D1%83%D0%BC%D0%B0-%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D0%B1%D1%81%D0%BF---%D0%B2-%D0%B7%D0%B0%D0%BB%D0%B0%D1%82%D0%B0-%D0%B8%D0%BC%D0%B0-%D1%81%D0%B0%D0%BC%D0%BE-%D0%BE%D0%BA%D0%BE%D0%BB%D0%BE-200-%D0%B4%D1%83%D1%88%D0%B8-news849546.html", "text": "Пълна лъжа беше обявена на заседанието на конгреса на БСП и за кворума в залата. В Зала 1 на НДК в момента има не повече от 200 души, въпреки че бе обявено присъствието на 390 души от общо регистрирани 661 души. Преди началото на проверката водещият Янаки Стоилов, който преди евровота беше един от знаменосците на вътрешната опозиция на Нинова, но след като се озова в червената листа, рязко мина в лагера на подкрепящите лидерката, заяви \"Ама те преброителите ги няма. Отишли са си\". В крайна сметка се намериха някакви преброители, но хората в залата в почти празната зала продължаваха да липсват. \"Свалиха хора от ръкавите в залата, които не са делегати на конгреса, а гости, позапълниха столчетата и ги добутаха до кворум, за да продължат да се хвалят, да си гласуват, каквото им изнася и да си ръкопляскат. БСП никога не е преживявала такъв позор, никой досега не си е позволявал да погази най-висшия орган на партията - конгресът. Тоя срам не се изтрива\", коментираха социалисти. \"Тая жена може да изманипулира всичко - и оставката си, и кворума в залата, и конгреса. Така ни се пада, щом търпим това\", отсякоха те, напускайки форума като последни мохикани на събитието, в който се срамуват да участват. И допълват, че оттук нататък всеки може да обори в съда всичко, което се е случило днес и да блокира партията, защото друг начин за отърваване от Нинова нямало. Сподели:", "date": "2019.06.16", "title": "Пълна лъжа и с кворума на конгреса на БСП - в залата има само около 200 души"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%BB%D0%B5%D1%80%D0%B8-%D0%B6%D0%B0%D0%B1%D0%BB%D1%8F%D0%BD%D0%BE%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BA%D0%BE%D0%BB%D0%BA%D0%BE-%D1%87%D0%BE%D0%B2%D0%B5%D0%BA%D0%B0-%D0%BE%D1%81%D1%82%D0%B0%D0%BD%D0%B0%D1%85%D1%82%D0%B5-%D1%82%D1%83%D0%BA-%D1%82%D0%BE%D0%B2%D0%B0-%D0%BB%D0%B8-%D0%B5-%D0%BE%D1%82%D0%BD%D0%BE-news849559.html", "text": "Валери Жаблянов дръпна гневна реч в край на конгреса. Причината е тоталната апатия и незаинтересованост на делегатите и ръководството на партията. Малко след като се врътна за оставката си, социалистите вкупом напуснаха залата, а само час след това в залата останаха едва 15 души. Жаблянов се скара на другарите си, че каквото и да се говори в момента няма никакво значение, защото никой няма да чуе и дума, а хората се осведомявали за партията от интернет, което показва отношението на всички към това дали колко искат да спечелят изборите. Валери Жаблянов не успя да скрие истината, че именно заради това отношение на червените към най-висшия им форум не могат за бият Бойко Борисов на изборите. Сподели:", "date": "2019.06.16", "title": "ПЪРВО В ПИК TV: Валери Жаблянов скочи на конгреса: Колко човека останахте тук, това ли е отношението на партията? Затова ни би Бойко Борисов!"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%BA%D1%8A%D0%BC-%D0%B1%D1%81%D0%BF-%D0%BB%D1%8A%D0%B6%D0%B0%D1%82%D0%B0-%D0%B5-%D1%81%D0%BF%D0%BE%D1%81%D0%BE%D0%B1-%D0%B7%D0%B0-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%B2%D0%B8-news849561.html", "text": "Та значи бях ПРАВ! Коментарите около жестоката врътка на Корнелия Нинова, който първо обяви, че подава оставка, а днес на конгреса заяви, че нямало да я подаде не закъсняха. Соцлидерката стана за смях не само сред своите, но и в управляващата ГЕРБ. Депутатите на Бойко Борисов се заливат от смях и се подиграват на червените за лъжата, която управлява партията им. Сподели:", "date": "2019.06.16", "title": "ПЪРВО В ПИК: Депутат от ГЕРБ към БСП: Лъжата е способ за управление на партията ви"}
{"url": "https://pik.bg/%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BD%D0%B0%D0%B4-100-%D0%B6%D0%B8%D0%B2%D0%BE%D1%82%D0%B0-%D0%BC%D0%BE%D0%B6%D0%B5%D1%85%D0%B0-%D0%B4%D0%B0-%D0%B1%D1%8A%D0%B4%D0%B0%D1%82-%D1%81%D0%BF%D0%B0%D1%81%D0%B5%D0%BD%D0%B8-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B0%D0%BA%D0%BE-%D0%BF%D0%BE%D0%BB%D0%B7%D0%B2%D0%B0%D1%82-%D0%BA%D0%BE%D0%BB%D0%B0%D0%BD%D0%B8-news849529.html", "text": "Анализът на статистиката показва, че над 100 живота можеха да бъдат спасени за година в България, ако шофьорите и пътниците бяха поставили предпазните си колани. Това съобщи председателят на Държавна агенция „Безопасност на движението по пътищата“ Малина Крумова по време на едно от най-големите автомобилни събития в страната - ежегодният събор на „БМВ Клуб България“. Двудневната проява се провежда вчера и днес (15 и 16 юни) на Летище Стара Загора. Държавната агенция заедно с Пътна полиция и Българския червен кръст организираха специална Зона за пътна безопасност в рамките на проявата, в която се провеждаха редица демонстрации, които да засилят вниманието на хората. Лека катастрофа с непоставен колан може да се равнява на падане от 5-ия етаж. Този факт научаваха всички посетили Зоната по пътна безопасност. Според научна експертиза при челен сблъсък с автомобил, движещ се с 40 км/ч, пътник без колан бива изстрелян напред със сила 12 пъти по-голяма от собственото му тегло, може да се равнява на падане от петия етаж. “Подобни прояви събират хиляди хора, които са активни шофьори. Те идват тук, защото тези събития дават не само възможност за забавления, но и вдигане на високи скорости, и включване в различни надпревари. Искаме да използваме възможността и да им припомним, че извън подобни обезопасени зони шофирането е преди всичко отговорност“, подчерта Малина Крумова. По думите ѝ високата скорост съчетана с непоставяне на колан може да доведе до фатален край при инцидент. „Искаме да напомним на хората, не само да намалят скоростта, но и задължително да поставят своите колани и да обезопасят децата в колата“, обясни тя. Затова и основен фокус в информационните материали, които бяха раздавани от ДАБДП бе именно важността от поставянето на колани и използването на специализирани детски столчета. Засилено внимание бе обърнато и на още един проблем, който става все по-голям фактор за отклоняване на вниманието на шофьорите от пътя – не просто ползване на мобилен телефон, но и на писане и четене на съобщения на него. „За съжаление през годините не само, че не успяхме да научим хората колко е опасно да говорят по мобилните си телефони, но с все по-масовото използване на социални медии и различни чат приложения сме свидетели колко често те се опитват да пишат или четата докато шофират. Нещо, което е не само забранено, но предпоставка за катастрофи“, посочи Малина Крумова. Според нея контролът е важен, но още по-важно е хората да бъдат убедени и да осъзнаят колко опасно е това и до какво може да доведе. „Затова разговаряме с хората, които посещават Зоната за безопасност и с конкретни примери ги караме да се замислят, че по този начин застрашават както своя живот, така и на пътниците в колата и другите участници в движението“, подчерта председателят на държавната агенция. В рамките на двата дни на събора в Зоната за пътна безопасност бяха раздавани редица информационни материали. Служители на Пътна полиция демонстрираха технически средства, използвани в тяхната работа, а всеки можеше да направи справка в реално време за контролните си точки и наложени санкции по Закона за движение по пътищата. Гостите на проявата можеха да усетят и влиянието на алкохола върху човешкото поведение със специални алкоочила. Експерти и доброволци от Български Червен кръст организираха демонстрации за оказване на първа помощ при инцидент на пътя. Специално внимание бе отделено и на децата, за които бяха организирани открити уроци и игри, които да ги научат на основни правила за пътна безопасност. Сподели:", "date": "2019.06.16", "title": "СТАТИСТИКА: Над 100 живота можеха да бъдат спасени за година в България, ако ползват колани"}
{"url": "https://pik.bg/%D0%B2-%D0%BF%D0%B0%D1%80%D0%B8%D0%B6-%D0%BF%D1%80%D0%B5%D0%B1%D1%80%D0%BE%D0%B8%D1%85%D0%B0-%D0%B5%D0%B4%D0%B2%D0%B0-950-%D0%B6%D1%8A%D0%BB%D1%82%D0%B8-%D0%B6%D0%B8%D0%BB%D0%B5%D1%82%D0%BA%D0%B8-news849419.html", "text": "Не повече от 7 хиляди души взеха участие в поредната демонстрациите на \"жълти жилетки\" във Франция. От тях едва 950 - в Париж. Това съобщи телевизионният канал BFMTV, като се позовава на Министерство на вътрешните работи на Франция, цитиран от TACC. Миналата събота 10,3 хиляди души излязоха по улиците на страната. Регионът на столицата преди седмица събра 1100 участници. Така 31-вият национален протестен ден на \"жълтите жилетки\" е най-малочисления в историята на движението. Сподели:", "date": "2019.06.16", "title": "В Париж преброиха едва 950 \"жълти жилетки\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv---%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D0%BD%D1%8F%D0%BC%D0%B0%D1%88%D0%B5-%D0%BD%D1%83%D0%B6%D0%B4%D0%B0-%D0%BE%D1%82-%D1%82%D0%BE%D0%B7%D0%B8-%D0%BA%D0%BE%D0%BD%D0%B3%D1%80%D0%B5%D1%81-news849567.html", "text": "Социалистите са единодушни, че не е имало нужда от свикване на конгрес, след като лидерката Корнелия Нинова реши в последния момент да си оттегли оставката. Според други пък, така излизали по-спокойни за местните избори, въпреки че противоречията в партията продължават и дори има тенденция да се засилват. Пред ПИК TV Георги Пирински заяви, че това което съществено е приемането на политическия доклад, който трябва да се дискутира от цялата партия. Документът е бил изработен след много спорове в партията, което означава, че е смислен. Той не пожела да коментира неподадената оставка от страна на Корнелия Нинова. Сподели:", "date": "2019.06.16", "title": "ПЪРВО В ПИК TV - Социалисти категорични: Нямаше нужда от този конгрес"}
{"url": "https://pik.bg/%D0%B1%D1%83%D1%80%D1%8F%D1%82%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%BE%D1%82%D0%BD%D0%B5-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-news849500.html", "text": "ZDF, цитиран от \"Фокус\". Тежка буря в Източна Франция и Швейцария отне живота на две жени, едната от които - гражданин на ФРГ, предава германският телевизионен канал Една от жертвите е загинала при обръщане на туристическа лодка в езеро в Източна Франция. Втората- 51-годишна жена от Германия, е загинала при падане на дърво върху караваната й, паркирана на няколко километра от Женевското езеро. Лошото време удари региона с проливни дъждове и вятър, който на места достига до 110 км/час. Сподели:", "date": "2019.06.16", "title": "Бурята във Франция и Швейцария отне живота на двама души"}
{"url": "https://pik.bg/%D0%BD%D0%B0%D1%80%D0%B5%D0%B4%D0%B8%D1%85%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BF%D0%BE%D0%BF%D0%B0%D1%80%D0%B0-%D1%81%D1%80%D0%B5%D0%B4-%D0%BD%D0%B0%D0%B9-%D0%B5%D0%BA%D0%B7%D0%BE%D1%82%D0%B8%D1%87%D0%BD%D0%B8%D1%82%D0%B5-%D0%B7%D0%B0%D0%BA%D1%83%D1%81%D0%BA%D0%B8-%D0%B2-%D1%81%D0%B2%D0%B5%D1%82%D0%B0-news849512.html", "text": "Телевизия „Си Ен Ен” нареди българската попара сред най-екзотичните закуски в света, съобщава Нова телевизия. В статия за кулинария Каси Барбър я слага в компанията на тунизийската супа от леблебия, украинските сирники, японския омлет тамагояки и етиопското дженфо. Освен българите, и швейцарците похапват полезна каша – с овес, плодове и ядки. В Мароко утринната трапеза включва багрир - тънки палачинки от грис на дупчици, в Турция – питки със сусам. В Германия е задължително да има вурст – братвурст, вайсвурст, лебервурт. \"Попарата се познава не само в България, но и в Македония и Сърбия – разясни пред Нова телевизия шеф Иван Манчев. - У нас си го правим със сухия хляб, като два дни го оставяме да престои. След това му слагаме прясно мляко, масло и потапяме хляба, когато млякото е завряло\". Шеф Манчев уточни, че е много важно хлябът да бъде попарен, а накрая да се сложи захарта. Сподели:", "date": "2019.06.16", "title": "Наредиха българската попара сред най-екзотичните закуски в света"}
{"url": "https://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%81-%D0%B8%D0%B7%D0%BD%D0%B5%D1%81%D0%B5%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%B3%D0%BE%D0%BB%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%BB%D0%B0%D1%82%D0%BE-news849460.html", "text": "Израелското правителство ще проведе изнесено заседание на Голанското плато, съобщи БНР. Очаква се решение едно от еврейските заселнически селища там да бъде наречено \"възвишение Тръмп\", на името на американския президент. По този начин израелският кабинет ще изрази благодарността си към държавния глава на САЩ за признаването на суверенитета на Израел над Голанските възвишения. Сподели:", "date": "2019.06.16", "title": "Израелското правителство с изнесено заседание на Голанското плато"}
{"url": "https://pik.bg/%D0%B4%D0%B8%D0%B0%D0%B3%D0%BD%D0%BE%D0%B7%D0%B0-%D1%82%D0%B5%D0%B6%D0%BA%D0%BE-%D0%BE%D0%BC%D0%B5%D1%80%D0%B7%D0%B5%D0%BD%D0%B8%D0%B5-%D0%BE%D1%82-%D0%BD%D0%B8%D0%BD%D0%BE%D0%B2%D0%B0-%D0%B8-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D1%81%D1%80%D0%B5%D0%B4-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D1%8A%D0%B2%D0%B5%D1%82-news849540.html", "text": "Тежко омерзение, отвращение и погнуса от Корнелия Нинова и случилото се на конгреса на БСП изразиха пред ПИК членове на Националния съвет на партията и редови социалисти, чиито имена се пазят в редакцията, но не цитираме, за да не ги поставим в позицията на репресирани от очевидния авторитаризъм на лидера. Част от тях така и не могат още да осмислят какво се е случило в НДК. Други обаче откорвено говорят за погазване на устава и за шизофренично поведение. Какво значи \"подавам оставка\", а после - \"не подавам оставка\", питат се риторично социалистите. Мнозина, които дори си тръгнаха, за районите из страната, задават въпроса: \"Що за конгрес беше това, защо беше свикан? Фарс, който обслужва пиарски патологичните личностни отклонения на Нинова, ли наблюдавахме?\" Никой така и не получи отговор къде са изчезналите от партийната каса милиони. Припомня се и предишен конгрес, на който Нинова еднолично се разправи с неудобни и инакомислещи фигури като Георги Гергов. \"Очевидно е, че партията е нездрава, но трябва ли да я води болен човек\", беше друг убийствен коментар. Знакови лица от партията сега са изправени пред обществото и не знаят как да отговорят накъде тръгва оттук насетне БСП. Отчетливо се чуват мнения, че Столетницата, колкото и да демонстрира единство и демократизъм, перверзно и стремглаво се е устремила към поредната разгромна загуба и на местните избори през есента. От всичко това следвало, че приватизаторката на \"Техноимпекс\" и отлична ученичка на бившия син фюрер Иван Костов - Нинова, бетонира властта на ГЕРБ, който пък вече бил в явно и ефективно сътрудничество със сините от СДС и друга градска буржоазия. От ситуацията безспорни дивиденти извличал и президентът Радев, който така се явявал безалтернативен в опозиция властови център на управлениено на Бойко Борисов. Сподели:", "date": "2019.06.16", "title": "ДИАГНОЗА: Тежко омерзение от Нинова и конгреса сред социалистите и Националния съвет"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BB%D1%8A%D1%81%D0%BD%D0%B0%D1%85%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8%D1%82%D0%B5-%D1%81%D1%85%D0%B5%D0%BC%D0%B8-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-20---%D0%BA%D1%8A%D0%B4%D0%B5-%D1%81%D0%B0-%D0%B8%D0%B7%D1%87-news849392.html", "text": "Разкритието на Румен Овчаров, че в касата на БСП са останали само 300-400 хиляди лева, от което стана ясно, че около 25 милиона лева липсват, хвърли в шок социалистите. Червените трескаво започнаха да правят сметки за приходите и разходите на БСП. Именно от това става ясно, че около 25 милиона лева, взети от субсидии, са изчезнали и и не се знае къде са потънали. Социалисти пресмятат, че към 31 декември 2018 година по отчет партията е имала 5 400 000 лева в банковата си сметка. В касата на партията е имало 1 милион, а отделно са получени 3.5 млн. от субсидията за първото тримесечие. Това прави 10 милиона лева общо, които по признанията на Овчаров са стопени към момента. От тях трябва да се извади платеното за медийната кампания за евровота тази година - 760 хиляди лева без ДДС. 400 хиляди лева е годишната вноска за лизинг на колите, с които Нинова оборудвала централата и партийната телевизия. 3 милиона лева партията е дала за цялата телевизия за годината. Това прави общо около 4,2 млн. лв. и би трябвало да остават 5,8 млн. лв., които са в неизвестност. Социалистите са направили и сравнение с предходната година. През 2018 година партията е похарчила общо 10 793 000, 2017 - 8 412 000, без в тези години да има избори. Не е ясно в такъв случай къде са и тези пари, защото нямаше партийна телевизия. През 2016 година ръководството, начело с Нинова, похарчило 6 120 000, а тогава имаше изброи. Червените разкриват, че само 40 човека се водят на постоянни граждански договори на \"Позитано\" 20 и колкото и високи заплати да им е раздала бившата приватизаторка, няма как въпросните милиони да са потънали там. След направените груби сметки всички започнали да се питат, как така касата е празна, а милионите липсват.  Този въпрос няма да бъде подминат и ще бъде поискан отчет на Корнелия Нинова, която театрално хвърля оставки, а се оказва, че няма пари за идващите местни избори. Сега Националният съвет ще търси сметка на Нинова за милионите, след като тя се врътна за оставката си. Сподели:", "date": "2019.06.16", "title": "РАЗКРИТИЕ НА ПИК: Лъснаха финансовите схеми на Корнелия Нинова на \"Позитано\" 20 - къде са изчезналите 25 млн. лева от БСП (ОБНОВЕНА)"}
{"url": "https://pik.bg/%D0%B8%D0%BD%D0%B4%D0%B5%D0%BA%D1%81%D1%8A%D1%82-%D0%BD%D0%B0-%D1%82%D1%8A%D1%80%D0%B6%D0%B8%D1%89%D0%BD%D0%B8%D1%82%D0%B5-%D1%86%D0%B5%D0%BD%D0%B8-%D1%81%D0%B5-%D0%BF%D0%BE%D0%BD%D0%B8%D0%B6%D0%B8-%D1%81-3-%D0%BD%D0%B0-%D1%81%D1%82%D0%BE-news849491.html", "text": "За месец и половина ИТЦ падна с 18.32 процента. Базовото ниво на индекса - 1,000, е от 2005 година. Доматите от внос поевтиняват тази седмица с 15.3 на сто, до 1,16 лева за килограм, а цената на краставиците от внос пада с 10,4 на сто, до 1,03 лева за килограм. Картофите поевтинят с 1,4 на сто и се продават по 1,37 лева за килограм на едро. Пресните картофи се продават по 1,15 лева за килограм. Морковите се търгуват по 1,00 лева за килограм. Зелето поевтинява с 17,4 процента, до 0,38 лева за килограм. Зелената салата поскъпва с 12,5 на сто до 0,45 лева за брой. Ябълките поевтиняват с 11,6 на сто, до 0,84 лв./кг. Лимоните се продават по 2,12 лева за килограм. Ягодите поевтиняват 3,6 на сто и се продават по 2,95 лева за килограм. Цената на черешите пада с 20,3 процента до 2,55 лева за килограм. Кравето сирене поскъпва с 1,0 на сто и се търгува по 6,03 лв./кг, а кашкавалът, тип \"Витоша\", се купува по 10,25 лв./кг. Олиото поскъпва с 0,5 на сто и се продава по 1,95 лева за литър. Каймата поскъпва с 1,9 на сто и се търгува по 4,95 лева за килограм. Пакетче краве масло от 125 грама поскъпва с 2,3 на сто и се продава по 2,23 лева за брой. Пилешкото замразено месо поскъпва с 0,8 на сто и се продава по 3,91 лева за килограм на едро в края на седмицата. Захарта се търгува по 1,22 лв./кг, а брашното, тип \"500\", се продава по 0,97 лева за килограм. Яйцата се продават по 0,18 лева за брой. Индексът на тържищните цени (ИТЦ, )който отразява цените на хранителните стоки на едро, тази седмица се понижи с 3 на сто - от 1,400 пункта на 1,359 пункта, съобщава Държавната комисия по стоковите борси и тържищата /ДКСБТ/. Сподели:", "date": "2019.06.16", "title": "Индексът на тържищните цени се понижи с 3 на сто"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%87%D0%B0%D1%81%D1%82-%D0%BE%D1%82-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D0%B8%D0%B2%D0%B0%D0%BD-%D0%B2%D0%B0%D0%B7%D0%BE%D0%B2%E2%80%9D-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BD%D0%B0-17-%D1%8E%D0%BD%D0%B8-news849499.html", "text": "„Софийска вода” временно ще прекъсне водоснабдяването в част от столичния квартал „Иван Вазов“ на 17 юни (понеделник), съобщиха от пресцентъра на дружеството, цитирани от „Фокус”. Във връзка с подмяна на сградно водопроводно отклонение на улица „Димитър Манов“ в квартал „Иван Вазов“ се налага спиране на водоподаването от 11:00 до 17:00 часа на клиентите на „Софийска вода”, живеещи по улица „Димитър Манов“, в участъка от улица „Емил Берсински“ до улица „Д-р Стефан Сарафов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: улица „Димитър Манов“ №17. Засегнатите от прекъсването на водата, могат да получат повече информация от Телефонния център на „Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството. Сподели:", "date": "2019.06.16", "title": "Важно: Част от столичния квартал „Иван Вазов” остава без вода на 17 юни"}
