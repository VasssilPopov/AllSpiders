{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BC%D0%B5-%D0%BE%D1%80%D1%8A%D0%B6%D0%B8%D1%8F-%D0%BF%D1%80%D0%BE%D0%B8%D0%B7%D0%B2%D0%B5%D0%B4%D0%B5%D0%BD%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%B4%D0%B0-%D0%BD%D0%B5%D1%83%D1%82%D1%80%D0%B0%D0%BB%D0%B8%D0%B7%D0%B8%D1%80%D0%B0%D0%BC%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-news741003.html", "text": "електронното издание на турския вестник Yeni Safak, цитираноот \"Фокус\". Турция използва произведени в страната оръжия в контратерористичните си операции, заяви в събота президента Реджеп Таийп Ердоган, цитиран от „Стотици терористи бяха неутрализирани в Северен Ирак и вътре в нашата страна. Правим това с наши лични оръжия. Преди поръчвахме оръжие от САЩ и те ни казваха да се върнем в друг ден, или, че Конгресът не одобрява. Имахме късмет, че те правиха така. Сега ние произвеждаме нашите собствени бронирани машини, артилерия и дронове“, заяви Ердоган в изказване пред привърженици на управляващата в Турция „Партия на справедливостта и развитието“ в град Айдън. Преди петнадесет години, пише Yeni Safak, Турция е произвеждала 18% от оръжията си, а днес този процент е достигнал до 70. Страната има уголемяващ се военно-промишлен комплекс, произвеждащ оръжия и боеприпаси, използвани от турската армия и изнасяни в чужбина. Президентът направи коментар и за провежданата операция „Маслинова клонка“ в северозападния сирийски район Африн. „Турската армия влезе в Африн и ликвидира терористите. Най-малко 3991 терористи са неутрализирани до този момент. Броят им може вече да е достигнал и до 4 хиляди“, съобщи турският президент, като добави, че терористите, убили турски войници по време на операцията, ще платят скъпо за това. Сподели:", "date": "2018.04.07", "title": "Ердоган: Използваме оръжия, произведени в Турция, за да неутрализираме терористите"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D1%8A%D1%81-%D1%81%D1%83%D0%BF%D0%B5%D1%80%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BA%D0%BE%D0%BD%D1%8A%D1%80-%D0%BC%D0%B0%D0%BA%D0%B3%D1%80%D0%B5%D0%B3%D1%8A%D1%80---%D0%BA%D0%BE%D0%BB%D0%BE%D1%81%D0%B0%D0%BB%D0%B5%D0%BD-news740923.html", "text": "Звездата на свободните боеве Конър Макгрегър получи 4 обвинения - три за нападение и едно за криминално поведение, след като атакува автобуса, с който руснакът Хабиб Нурмагомедов пристигаше за пресконференция в нюйоркския \"Баклис център\". Първоначално ирландецът, който се прочу с боя си срещу Флойд Мейуедър, бе обявен за издирване. Макгрегър обаче се яви сам в полицията и се предаде заедно със Сиан Коули, който е другият обвиняем за мелето. Конър и приятелите му нападат возилото в момента, в който то влиза в подземния паркинг. Макгрегър атакува автобуса с метална количка от супермаркет и чупи две стъкла. След това се опитва да захвърли и метална ограда към возилото. При атаката пострадаха най-сериозно Майкъл Киеза и Рей Борг, които отпаднаха за галата, която се състоя в неделя сутринта в залата на баскетболния \"Бруклин Нетс\". Кариерата на Макгрегър вече е под сериозен въпрос след погрома. 11РС веднага му отне световната титла в средна категория и го прати в небитието. Според всички ирландецът едва ли ще получи някакви мачове в близките години. Самият Нурмагомедов остана невредим и се възползва от ситуацията, за да се подиграе с Макгрегър. \"Може ли да си толкова т*п. Автобусът да не е мой\", коментира руснакът пред сайта на федерацията. Причината за атаката е доста сложна. Добрият приятел на Макгрегър Артьом Лобов бил атакуван преди време от хора на Нурмагомедов. Лобов също трябваше да се бие в галата, но и неговият мач бе отменен заради участието му в мелето. Според мнозина обаче може да става въпрос и за маркетингов трик, с който да се привлекат повече зрители към галата в Ню Йорк, пише \"Новспорт\". Сподели:", "date": "2018.04.07", "title": "Скандалът със суперзвездата Конър Макгрегър - колосален!"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B7%D0%B0%D1%81%D0%B8%D0%BB%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%BA%D0%B8%D1%82%D0%B5-%D0%BD%D0%B0%D0%B4-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%87%D0%B5%D1%81%D0%BA%D0%B8-%D1%80%D0%B0%D0%B9%D0%BE%D0%BD-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-news740998.html", "text": "Сирийската армия засили бомбардировките над последния бунтовнически район в Източна Гута. От полунощ сирийски и руски самолети са нанесли десетки удари срещу град Дума - последното гнездо на бунтовниците край столицата Дамаск. При вчерашните бомбардировки, съпроводени от сухопътна атака на правителствените войски, на били убити най-малко 40 цивилни, включително 8 деца, обяви базираният в Лондон Сирийски център за наблюйдение на човешките права. Според него при днешните удари има 8 цивилни жертви. Сподели:", "date": "2018.04.07", "title": "Сирийската армия засили бомбардировките над последния бунтовнически район в Източна Гута"}
{"url": "http://pik.bg/5-%D0%B7%D0%B2%D0%B5%D0%B7%D0%B4%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D0%B4%D0%B5%D1%80%D0%B1%D0%B8%D1%82%D0%BE-%D0%BD%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D1%88%D0%BE%D0%BA%D0%B8%D1%80%D0%B0-%D1%81%D0%B8%D1%82%D0%B8-news741008.html", "text": "Манчестър Юнайтед отложи празненствата на градския си съперник Манчестър Сити след знаменит обрат на \"Етихад\" за 3:2. \"Гражданите\" се нуждаеха от победа, за да подпечатат титлата си на Англия и след 45 минути игра изглеждаше невъзможно някой да си помисли нещо различно. Венсан Компани и Илкай Гюндоган дадоха надежден аванс на Сити още преди почивката. През второто полувреме тимът на Жозе Моуриньо обаче бе като нов на терена и след два гола на Пол Погба \"червените дяволи\" успяха да изравнят. Крис Смолинг пък бе точен за пълния обрат.. \"Гражданите\" надиграха тотално съперника си през първото полувреме и тимът на Пеп Гуардиола заслужаваше да води дори с по-голяма преднина от 2:0. Капитанът на Сити Венсан Компания вкара за 1:0 в 25-ата минута, когато се пребори с Крис Смолинг при центриране от ъглов удар и с глава \"разстреля\" Давид Де Хеа. Именно вратарят на Юнайтед бе в основата на втория гол за Сити. В 30-ата минута испанецът не успя да изчисти една топка и я подаде на Лерой Сане. Той подаде на Стърлинг, а крилото намери в наказателното поле Илкай Гюндоган. Германският национал се обърна невероятно и с боц в далечния ъгъл направи 2:0. До края на първата част предимството на Сити бе невероятно, а Стърлинг изскачаше два пъти сам срещу Де Хеа. Английският национал обаче така и не настрои мерника си и стреляше над гредата. Феновете на \"Етихад\" вече започнаха да вадят шампанското, но през второто полувреме получиха истински шок. Раздираният от критики Пол Погба поведе Ман Юнайтед към феноменален обрат с два гола в рамките на 2 минути. \"Червените дяволи\" матираха защитата на домакините с двойно подаване между Андер Ерера и Погба. Французинът остана сам срещу Едерсон и с лекота намали за 1:2. Само две минути по-късно Погба направи 2:2. Алексис Санчес сложи топката на главата на французина и той я прати в мрежата зад Едерсон за втори път. Това обаче не бе всичко. В 69-ата минута Крис Смолинг се реваншира за грешката си при първия гол. Асистенцията отново бе доставена от Алексис Санчес, който центрира от свободен удар, а Смолинг с глава вкара за 3:2. До края Сити натискаше с всички сили. В игра за \"гражданите\" се появи и Серхио Агуеро, който бе близо до изравнителния гол в 90-ата минута. Де Хеа обаче направи феноменално спасяване. Секунди по-късно Стърлинг доказа отново, че няма ден, след като удари гредата след добавка от няколко метра, акцентира \"Гол\". Едерсон, Данило, Компани, Отаменди, Делф, Гюндоган (76 - Агуеро), Фернандиньо, Давид Силва (72 - Де Бройне), Бернардо Силва (72 - Жезус), Стърлинг, Сане Де Хеа, Валенсия, Смолинг, Байи, А. Йънг, Ерера (90 - Линдельоф), Матич, Погба, Лингард (85 - МакТоминей), Санчес (82 - Рашфорд), Лукаку Сподели:", "date": "2018.04.07", "title": "5-звездна драма в дербито на Манчестър! Юнайтед шокира Сити"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%BD%D0%B5-%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%B7%D0%B0-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%BA%D0%B8-%D0%BC%D0%BE%D1%82%D0%B8%D0%B2%D0%B8-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%B4%D1%80%D0%B0%D0%BC%D0%B0-news741004.html", "text": "AFP, цитирана от \"Фокус\". Германските власти не откриват доказателства за ислямистки мотиви зад смъртоносния инцидент в центъра на германския град Мюнстер, предава „Извършителят , който безразсъдно се вряза в тълпата след 15 часа, на досегашния етап от разследването, е германски гражданин и не е бежанец или нещо подобно“, заявява министърът на вътрешните работи на провинция Северен Рейн – Вестфалия Херберт Ройл. „Няма индикации към този момент да има каквато и да е ислямистка връзка“, допълва той, като уточнява , че са загинали общо трима души, в това число и шофьора, който се самоубил. Сподели:", "date": "2018.04.07", "title": "Германските власти не откриват доказателства за ислямистки мотиви за кървавата драма "}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BB%D1%83%D0%BB%D0%B0-%D0%B4%D0%B0-%D1%81%D0%B8%D0%BB%D0%B2%D0%B0-%D0%BD%D0%B5-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news740880.html", "text": "Бившият бразилски президент Лула да Силва не се предаде на властите. След като получи 12-годишна присъда, той имаше 72 часа да се яви в затвора. Срокът изтече снощи в 23 часа българско време. Сподели:", "date": "2018.04.07", "title": "Бившият бразилски президент Лула да Силва не се предаде на полицията"}
{"url": "http://pik.bg/%D0%BE%D0%B1%D1%80%D0%B0%D1%82-%D0%B3%D0%B5%D1%80%D0%BC%D0%B0%D0%BD%D0%B5%D1%86-%D0%BF%D1%81%D0%B8%D1%85%D0%B0%D1%80-%D0%B5-%D0%B1%D0%B8%D0%BB-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D0%BD%D0%B0-%D0%B2%D0%B0%D0%BD%D0%B0-%D0%BA%D0%BE%D0%B9%D1%82%D0%BE-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%82%D1%8A%D0%BB%D0%BF%D0%B0-%D0%B2-%D0%BC%D1%8E%D0%BD%D1%81%D1%82%D0%B5%D1%80-news740994.html", "text": "РИА Новости. Зад волана на врязалия се в тълпа хора камион в германския град Мюнстер се е намирал психически неуравновесен немец, пише Suddeutsche Zeitung, позовавайки се на неназовани свои източници, предава Фокус, като се позовава на В момента, според данни на изданието, жилището на заподозрения се обискира от сътрудници на органите на реда. Вестникът уточнява, че става въпрос за 48 годишен германец. Според ТАСС полицията вече не е толкова сигурна, че става дума за терористичен акт. В 17:27 българско време (15:27 местно) миниван се вряза в терасата на улично кафе в старата част на университетското градче Мюнстер. Според последните данни от местната полиция са загинали трима души и са пострадали още 20, шест от които са в тежко състояние. Предполагаемият нападател се е самоубил. Полицията затвори центъра на града и призова жителите да не стоят по улиците. През последните две години, случаите на преднамерено врязване в пешеходци се разпространиха из цяла Европа. Като правило терористичните актове се случват на централни площади или главни улици по време на масови мероприятия и водят до голям брой жертви. Подобни атаки се случиха във Франция, Германия, Великобритания, САЩ и Швеция. Сподели:", "date": "2018.04.07", "title": "ОБРАТ! Германец-психар е бил зад волана на вана, който се вряза в тълпа в Мюнстер"}
{"url": "http://pik.bg/%D0%BD%D1%8F%D0%BC%D0%B0-%D0%B8%D0%B7%D0%BC%D1%8A%D0%BA%D0%B2%D0%B0%D0%BD%D0%B5-%D0%BE%D1%82-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5%D1%82%D0%BE-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D1%85%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B5%D0%BC%D0%B5%D0%B4%D0%B5%D0%BB%D0%B5%D1%86-%D0%B7%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%B2-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0-news740934.html", "text": "Земеделец от петричкото село Самуилово бе арестуван по искане на германските власти във връзка с разследване за наркотрафик. 42-годишният Кирил Иванов е обявен за издирване с европейска заповед за арест, издадена от областния прокурор на град Карлсруе. Той е обвинен, че участвал в банда, занимаваща се с търговия на хероин в значителни количества. Алъш-веришът бил развъртян през пролетта на 2015 г. , като ролята на петричанина била да осигурява камиони, в които хероинът бил транспортиран в специално пригодени тайници. Бандата, в която участвали българи, турци и албанци, е разбита от германските власти след продължително разследване. Кирил Иванов е закован за две престъпления, които извършал в съучастие с останалите членове на международната престъпна група в периода от 17 до 26 ноември, пише \"Струма.бг\". Веднага след като е задържан, той дал съгласие да бъде екстрадиран в Германия и европейската заповед за арест е одобрена от Окръжен съд – Благоевград. Кирил Иванов е семеен и не е осъждан. Според немското законодателство за престъпленията, в които е обвинен, се предвижда наказание „лишаване от свобода“ до 15 години. Сподели:", "date": "2018.04.07", "title": "Няма измъкване от правосъдието! Екстрадираха в Германия земеделец за участие в международна банда за наркотрафик"}
{"url": "http://pik.bg/%D1%88%D0%B2%D0%B5%D1%86%D0%B8%D1%8F-%D0%BE%D1%82%D0%B1%D0%B5%D0%BB%D1%8F%D0%B7%D0%B0-1-%D0%B3-%D0%BE%D1%82-%D0%B0%D1%82%D0%B5%D0%BD%D1%82%D0%B0%D1%82%D0%B0-%D1%81-%D0%BA%D0%B0%D0%BC%D0%B8%D0%BE%D0%BD-%D0%B2-%D1%81%D1%82%D0%BE%D0%BA%D1%85%D0%BE%D0%BB%D0%BC-news741000.html", "text": "Стокхолм и цяла Швеция отбелязват днес една година от атентата с камион, при който загинаха петима души в шведската столица, предаде ДПА. Специална възпоменателна служба за жертвите на атентата бе отслужена днес в църквата \"Адолф Фредрик\". На нея присъстваха премиерът Стефан Льовен, членове на правителството, партийни лидери, представители на градските власти, полицията, епископът на шведската лутеранска църква Антие Якелен, както и крал Карл ХVI Густав и съпругата му кралица Силвия. Текстове прочетоха също така имамът на главната стокхолмска джамия и представител на еврейската конгрегация. Църквата се намира близо до пешеходната зона, където откраднат камион премина през улицата в централен район, пълен с магазини, преди да се блъсне в един от тях през април миналата година. Въздушното пространство над Стокхолм беше затворено днес. Полицията засили присъствието си. След нападението в града бяха разположени бетонни преграждения във формата на лъвове наред с огромни бетонни саксии по пешеходната улица \"Дротнинггатан\". След службата Льовен и съпругата му се разходиха по \"Дротнинггатан\" до магазина, където се блъсна камионът, и положиха цветя с картичка с надпис: \"Помним ви\". По пътя те се поздравяваха с хората на улицата, включително 38-годишна жена, която загуби крака си при нападението. Светлината е много по-силна от мрака, каза пред журналисти Льовен, като добави, че тероризмът никога няма да победи. Хората днес полагаха цветя върху някои от бетонните лъвове, както и на централния площад \"Сергелсторг\", където е направена украса от цветя във формата на сърце. Льовен трябва да говори и на възпоменателен концерт. 40-годишният Рахмат Акилов от узбекистански произход, който призна, че е извършил атентата миналата година, в момента е подсъдим за престъпления, свързани с тероризма. Той свидетелства, че е искал да накара Швеция да спре подкрепата си за борбата срещу Ислямска държава в Сирия. Очаква се делото му в Стокхолм да продължи до началото на май. Нападението в Стокхолм бе едно от няколкото в Европа от 2016 година насам, при които се използва автомобил, с който се нападат граждани. Сподели:", "date": "2018.04.07", "title": "Швеция отбеляза 1 г. от атентата с камион в Стокхолм"}
{"url": "http://pik.bg/%D0%B1%D0%B0%D0%B9%D0%B5%D1%80%D0%BD-%D0%B5-%D0%BD%D0%BE%D0%B2%D0%B8%D1%8F%D1%82-%D1%81%D1%82%D0%B0%D1%80-%D1%88%D0%B0%D0%BC%D0%BF%D0%B8%D0%BE%D0%BD-%D0%BD%D0%B0-%D0%B1%D1%83%D0%BD%D0%B4%D0%B5%D1%81%D0%BB%D0%B8%D0%B3%D0%B0%D1%82%D0%B0-news741009.html", "text": "Байерн (Мюнхен) спечели шеста поредна и общо 28-а титла на Германия! Това се случи, след като баварците разгромиха с 4:1 Аугсбург като гост в мач от 29-ия кръг на Бундеслигата. Тимът има 72 точки и е недостижим на върха в класирането. Байерн трябваше да обръща мача, след като Зюле си вкара автогол в 18-ата минута. Толисо обаче изравни в 32-ата, а само шест след това Хамес направи обрата в мача пълен. Робен също се разписа за успеха на баварския колос в 62-ата минута. Крайното 1:4 оформи Вагнер в 87-ата минута. Доказаният шампион Юп Хайнкес (наставник на Байерн) остави на пейката Хумелс, Мартинес, Мюлер, Рибери, Алкантара и Левандовски и шанс за изява получиха резерви като Вагнер, Рафиня и Руди. Причината е реваншът от 1/4-финалите в Шампионската лига. Байерн спечели първия мач срещу Севиля с 2:1 като гост, пише \"Новспорт\". Сподели:", "date": "2018.04.07", "title": "Байерн е новият-стар шампион на Бундеслигата"}
{"url": "http://pik.bg/%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B2%D0%B7%D0%B8%D0%BC%D0%B0-%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%BC%D0%B0%D0%B9%D1%87%D0%B8%D0%BD%D1%81%D0%BA%D0%B8-news740856.html", "text": "Изпълнителката на \"До синьо\" е осигурявана от своя работодател \"Пайнер\" на максималната възможна сума у нас - 2600 лева. Това значи, че тя ще получава 90% от нея през първата година, докато е в майчинство, или иначе казано, точно 2340 лева. Рожбата на изпълнителката ще бъде момиче и ще се появи на бял свят през лятото. Терминът на Преслава се пада близо до рождения й ден - 26 юни. Певицата обмисля варианта да слезе от сцената през май месец. Преси иска в последните дни от бременността си да не се натоварва, а да си почива активно, пише столичен всекидневник. След като публично обяви, че очаква бебе, изпълнителката рязко намали участията си. Вече се изявява по един-два пъти на седмица, тъй като се чувства уморена и има нужда от почивка. За да не стои затворена по цял ден вкъщи, Преслава често излиза на разходки. Едно от любимите места на изпълнителката и бащата на детето й Павел е Южният парк в София. Двамата могат да бъдат засечени там през няколко дни. Както е известно, Преслава вече официално заживя с гаджето си. Преди няколко седмици тя се нанеса в дома на бизнесмена в София. Певицата взе и майка си, която да помага с дневните задачки - като пазаруване, чистене и други. Изпълнителката ще стане поредната чалга певица, която се сдобива с рожба в последната година. За последните 12 месеца това се случи с Джена, Галена, Магда и ДесиСлава. Сподели:", "date": "2018.04.07", "title": "Бременната Преслава взима рекордни майчински"}
{"url": "http://pik.bg/%D0%BF%D1%80%D0%BE%D1%84-%D0%BF%D0%B0%D0%BD%D1%82%D0%B5%D0%B2-%D0%B2%D0%BE%D0%B9%D0%BD%D0%B8-%D1%89%D0%B5-%D0%B8%D0%BC%D0%B0-%D0%BD%D0%BE-%D0%BC%D0%BE%D1%81%D0%BA%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D1%83%D0%B4%D0%B0%D1%80%D0%B8-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B8-%D1%81%D0%BE%D1%84%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B3%D1%80%D1%8A%D0%BC%D0%BD%D0%B5-%D0%B2-%D1%8F%D0%B4%D1%80%D0%B5%D0%BD--news740991.html", "text": "”Щастието е условно и ситуационно състояние. Има щастливи хора в затвора и нещастни в Холивуд – том дори има повече самоубийства, отколкото в затвора. В последното си интервю Тенеси Уилямс, преди да се самоубие, казва, че ”щастливи са само безчувствените хора”. Когато болезнено изживяваш семейна или приятелска среда, интелектуалния, духовния, гражданския климат, моралното здраве на своето общество, ти не можеш да бъдеш щастлив, защото винаги ще има негодници, но слава Богу ще има и благородни хора, които не изчезват”. Това каза професор Андрей Пантев в ефира на предаването ”Офанзива с Любо Огнянов” по Канал 3. ”Злото никога няма да бъде победено, защото то е заложени в природната същност на човека – човекът е добър, човекът е лош. Човекът е негодник, човекът е рицар. Това лежи в основната част на всички религии, не само страхът от смъртта, които също е мотивация за вяра. Не случайно във всички космически, романтични, приключенски одисеи, писателите фантасти вкарват хора, които летят в галактики и между тях има любов и омраза, има завист и саможертва, така че човешкият живот е низ – човекът може да бъде много добър и много лош, в зависимост как се случи – това не е природна същност. Никога един човек не може да бъде само добър, в него тлеят въглищата на предишни генни, духовни предпоставки, при които може да си добър в една обстановка и зъл, дори жесток при друга. Тази идея вечна обич, вечна правда в света е неосъществима. Затова Айнщайн пише, че четвъртата Световна война ще започне с камъни, което значи, че агресията винаги ще съществува в човешкия род и това е нещастието на нашето общочовешко племе, че се избиваме повече, отколкото се обичаме”, продължи с коментара си професорът. „Естествено, че при такава война, при която Москва бомбардира Вашингтон и Вашингтон обратно и тук \"Младост\" ще гръмне в кълбо от ядрен взрив, няма как да я бъде, но ще има войни, които са част от историята, ще има унизени и оскърбени. Основната драма на човешкия живот на тази планета е, че технологическият процес върви много по-напред”, допълни той. „Войни ще има. Малки! Има една теория още от времето на великия изобретател Тесла, която казва, че за да има мир, трябва да има два много силни военно-политически центъра. Това по-късно е осъществено по време на блоковата система, при която задържането със сила май беше по-ефективно от сегашните локални войни, които вече не са чак толкова легални и всякакъв дребен инцидент може да предизвика величави, страховити, унищожителни, верижни ответни реакции”, категоричен е Андрей Пантев. ”Повечето балкански политически дейци, не знам от комплекс ли, са, да не кажа шушумиги, но доста кротки в своето поведение. Когато се натрупат напрежение, предупреждение, заплахи, коалиции, съюзи, гаранции, тогава от една кибритена клечка може да избухне барутното буре”, смята професор Пантев. „Започнаха да убиват вярата в добротата на човешкия род. Не можеш да говориш за мир и да се въоръжаваш до зъби”, заяви той. Сподели:", "date": "2018.04.07", "title": "Проф. Пантев: Войни ще има, но Москва няма да удари Вашингтон и София няма да гръмне в ядрен взрив"}
{"url": "http://pik.bg/%D0%B0%D1%80%D0%B0%D0%B1%D0%B8%D1%81%D1%82%D1%8A%D1%82-%D0%BF%D1%80%D0%BE%D1%84-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D1%87%D1%83%D0%BA%D0%BE%D0%B2-%D0%B7%D0%B0-%D0%B0%D0%B4%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B0-%D0%BD%D0%B0%D0%BF%D0%BE%D0%BC%D0%BD%D1%8F-%D1%80%D0%B0%D0%B7%D0%B2%D0%B8%D1%82%D0%B8%D0%B5-news740986.html", "text": "Първоначално изглежда, че инцидентът в Мюнстер е акт, направен нарочно. Това каза за Агенция „Фокус“ арабистът проф. Владимир Чуков по повод инцидента в германския град Мюнстер, при който камион се вряза в група пешеходци. „Рано е да се кажe какво е съдържанието на този акт и дали става въпрос за тероризъм. Трябва да изчакаме да видим повече подробности от разследващите органи“, каза проф. Чуков. Той припомни, че е имало подобен случай в Ню Йорк с пиян шьофор, който е накарал обществеността и органите на реда да смятат инцидента за терористичен акт, а впоследствие се е оказало, че не е така. Проф. Чуков отбеляза, че терористични актове с камион е имало в Ница и Барселона. „За съжаление можем да разсъждаваме по такъв вариант. Видяхме, че са необходими поне 10 или 15 часа, докато бъде установено кой е шофьорът, как се е сдобил с камиона и какви са обстоятелствата. Твърде много детайли има, които трябва да се появят допълнително, за да можем да бъдем сигурни дали става въпрос за тероризъм или не“, заяви проф. Чуков и посочи, че терористичен акт може да бъде един от възможните варианти. По думите му самоубийството на шофьора напомня развитието на един терористичен акт, но все още нищо категорично не може да се каже. Сподели:", "date": "2018.04.07", "title": "Арабистът проф. Владимир Чуков за ада в Германия: Самоубийството на шофьора напомня развитието на един терористичен акт"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D0%B9-%D0%B8%D0%B7%D0%BF%D1%80%D0%B0%D1%89%D0%B0-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BF%D0%B8%D1%81%D0%BC%D0%B0-%D0%BE%D1%82-%D0%B8%D0%BC%D0%B5%D1%82%D0%BE-%D0%BD%D0%B0-%D0%BD%D0%B0%D1%88%D0%B8-%D0%B3%D0%BE%D0%BB%D0%B5%D0%BC%D0%B8-%D0%B1%D0%B0%D0%BD%D0%BA%D0%B8-news740990.html", "text": "Вече е ясно кой стои зад фалшивите писма, идващи уж от наши банкови институции. Извършителите са група тунизийци и се издирват чрез „Интерпол”, съобщи Би ти Ви, като цитира  отдел „Киберпрестъпност” в ГДБОП. Подобни имейли получиха хиляди българи – писмата насочват към фалшива страница на банкова институция, така че получилите ги да въведат своите данни за достъп до банковите си сметки. Писма са изпращани от името на шест големи банки у нас. На част от фалшивите сайтове са сложени дори сертификати за сигурност, но в адресното поле личи, че страниците не са на финансовите институции. Засега не е ясно колко са се хванали на измамата. От ГДБОП съветват тези, които вече са споделили банкова информация, веднага да поискат картите им да бъдат преиздадени, както и да сменят паролите за онлайн банкирането си. От асоциацията на банките в България напомнят, че никоя банка не би поискала чувствителна информация от своите клиенти по имейл, телефон, чрез есемес или друг електронен канал. Сподели:", "date": "2018.04.07", "title": "ИЗВЪНРЕДНО! Разкриха кой изпраща фалшивите писма от името на наши големи банки"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%BF%D0%BE-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D1%85%D1%80%D0%B8%D1%81%D1%82%D0%BE-%D1%81%D0%BC%D0%BE%D0%BB%D0%B5%D0%BD%D0%BE%D0%B2-%D0%B1%D0%B5%D0%B7%D1%81%D0%BF%D0%BE%D1%80%D0%BD%D0%BE-%D0%B5-%D1%87%D0%B5-%D0%B8%D0%BD%D1%86%D0%B8%D0%B4%D0%B5%D0%BD%D1%82%D1%8A%D1%82-%D0%B2-%D0%BC%D1%8E%D0%BD%D1%81%D1%82%D0%B5%D1%80-%D0%B5-%D0%B0%D1%82%D0%B5%D0%BD%D1%82%D0%B0%D1%82-news740973.html", "text": "Безспорно е, че инцидентът в Мюнстер е атентат, каза експертът по антитероризъм Христо Смоленов по повод инцидента в германския град Мюнстер, при който камион се вряза в група пешеходци, предаде \"Фокус\". Той поясни, че това показва и стилистиката на инцидента, а именно камион, който се врязва в множество хора, които се разхождат спокойно в някои от европейските градове. По думите му това като че ли е станало обичайно и като че ли дори медиите претръпват, а политическата класа се опитва да поставя въпросителни, дали е атентат и от кого е организиран. „Все едно е дали е „Ислямска държава“, някои от събудилите се клетки на „Ал Кайда“ или е свободен агент, както ги наричат във футбола, или вълци единаци“, каза Смоленов. Той обясни, че вълк единак е човек, който е заразен с идеологията на тероризма, а самият тероризъм вече се е превърнал в една човекоубийствена практика. Експертът коментира, че терорът има икономическа и идеологическа основа. Според него тук не могат да се хвърлят на едро обвинения срещу една или друга религиозна конфесия. „Тук става дума за човекоубийствената практика на един развихрил се пазарен тероризъм“, заяви Смоленов. Сподели:", "date": "2018.04.07", "title": "Експертът по антитероризъм Христо Смоленов: Безспорно е, че инцидентът в Мюнстер е атентат"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%B4%D1%80%D0%B0%D0%BC%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BE%D1%82-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-50-%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D1%81%D0%B5-%D0%B5-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BB-%D1%81%D0%BD-news740976.html", "text": "Районът на престъплението бе отцепен, на място бяха изпратени засилени екипи на полицията и сапьори над града лети хеликоптер. Малко по-късно се появи информация, че шофьорът на автомобила е сложил край на живота си. Мъжът бе намерен зад волана с огнестрелна рана и пистолет в ръка. Най-малко трима души загинаха след като ван се вряза в хора на улица в западния германски град Мюнстер, предаде РИА Новости. Местни медии съобщават и за около 50 пострадали. Полицията в провинция Северен Рейн Вестфалия заяви, че вероятно  става дума за атентат. Според информация на АФП, жертвите вече са четири, а шестима берат душа. Канцлерът Ангела Меркел заяви, че в мислите си е с близките на загиналите и ранените. Сподели:", "date": "2018.04.07", "title": "КЪРВАВАТА ДРАМА В ГЕРМАНИЯ: Ранените от атентата достигнаха 50, терористът се е застрелял (СНИМКИ)"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%81-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-%D1%88%D0%BE%D1%84%D1%8C%D0%BE%D1%80-%D0%B7%D0%B0%D1%81%D0%B5%D1%87%D0%B5-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-news740979.html", "text": "Екшън се е разиграл на магистрала \"Хемус\". Пътуващият по шосето шофьор Димитър Ганчев се е оплакал във Фейсбук, че кола, в която е пътувал вътрешният министър Валентин Радев, го е притискала, за да мине министърът с една кола напред, предава Би Ти Ви. След това водачът е бил спрян от полицията. По-късно е станало ясно, че всъщност той е засякъл колата на Валентин Радев, който е бил принуден да подаде сигнал за случилото се. Това са съобщили от МВР пред медията. Сподели:", "date": "2018.04.07", "title": "Екшън с вътрешния министър на магистрала \"Хемус\": Шофьор засече Валентин Радев"}
{"url": "http://pik.bg/%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8%D0%B5-%D0%B7%D0%B0-%D0%BD%D0%B0%D1%88%D0%B8%D1%82%D0%B5-%D0%B2-%D0%BA%D1%83%D0%BF%D0%B0-%D0%B4%D0%B5%D0%B9%D0%B2%D0%B8%D1%81-news741010.html", "text": "България загуби с 1-2 победи от Монако в решителния спор за изкачване във втора група на зона Европа за Купа \"Дейвис\". В ключовата среща на двойки Васко Младенов и Димитър Кузманов отстъпиха с 4-6 3-6 от Ромейн Арнеодо и Бенжамен Балере за 1 час и 39 минути игра. Ромейн Арнеодо се намира на 77-ата позиция в ранглистата при двойките и бе с основна заслуга за класирането на Монако за горната група в надпреварата. Преди това той надделя над Александър Лазов с 6-4 6-4 на сингъл, а Димитър Кузманов разгроми с 6-2 6-1 Люка Катарина. Така Българският национален отбор за Купа \"Дейвис\" не успя да се върне във втора група на надпреварата, където беше за последно през 2016-а година. Мачовете се играха на кортовете на ТК \"Локомотив\" в Пловдив, акцентира \"Тенис кафе\". Сподели:", "date": "2018.04.07", "title": "Разочарование за нашите в Купа \"Дейвис\""}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE%D1%82%D0%BE-%D0%BD%D0%B8-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%B4%D0%BE-%D0%BC%D0%BE%D0%BC%D0%B5%D0%BD%D1%82%D0%B0-%D0%BD%D1%8F%D0%BC%D0%B0-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news740972.html", "text": "Към момента няма данни за пострадали българи при трагедията в Германия, съобщи пресцентърът на  Министерството на външните работи. То следи ситуацията. От министерството съобщиха, че сънародниците ни могат да се обърнат към Посолството на страната ни в Берлин на телефон +49302010922 и на Генералното консулство в Мюнхен на телефони: +498917117614 и +498917117615. Дежурният телефон в Мюнхен за почивни и празнични дни е: +491728881056. Сподели:", "date": "2018.04.07", "title": "Външното ни министерство: До момента няма данни за пострадали българи в Германия"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%B1%D0%BE%D0%BB%D0%BA%D0%B8%D1%82%D0%B5-%D0%B2-%D0%BA%D1%80%D1%8A%D1%81%D1%82%D0%B0---%D0%BD%D0%B0%D0%BF%D1%80%D0%B0%D0%B2%D0%B5%D1%82%D0%B5-%D1%81%D0%B8-%D1%82%D0%BE%D0%B7%D0%B8-%D0%BA%D0%BE%D0%BC%D0%BF%D1%80%D0%B5%D1%81-news740516.html", "text": "Силните болки в кръста могат да бъдат предизвикани от пренатоварване на тялото, но те може и да са следствие от заболявания като радикулит, болни бъбреци, артрит или проблеми с поясните прешлени. Лумбагото е другата причина за болки в кръста с различна сила, които се увеличават при движение, а те могат да бъдат спрени с лечебни компреси, предлагани ни от народната медицина със синап или чесън. Приложеният компрес със синапено семе ще спре болките в кръста, защото ще предизвика бързо нахлуване на кръв в болезнените места. По този начин кръвообращението ще се подобри, отокът и възпалението ще изчезнат. Целебната рецепта със синапено семе се прави така: смесва се шепа синапено семе и малко брашно. После се добавят вода и лъжица оцет - трябва да получите гъста каша. Кашата се нанася на парче плат с подходящи размери и после се слага на болезненото място. Когато наложите тази лечебна лапа, кожата ще се зачерви, но това не трябва да ви тревожи. Усетите ли болка при налагането на лапата от синапено семе, махнете компреса. Престоят на синапената лапа върху болезнените места трябва да е най-малко 10 минути, но не повече от 20. За рецептата с чесън за спиране на болки в кръста ви трябват 5 глави чесън, които да обелите и пасирате. Към тях добавете малко олио, за да се получи каша, която наподобява майонеза. Сместа сложете върху плат и после - върху болезненото място. Направете компрес на лапата, за да може тя да стои неподвижна през цялата нощ. Сподели:", "date": "2018.04.07", "title": "Край на болките в кръста - направете си този компрес"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D1%82%D1%80%D0%B8%D0%BC%D0%B0-%D0%BF%D0%BE%D1%87%D0%B5%D1%80%D0%BF%D0%B5%D0%BD%D0%B8-%D1%88%D0%BE%D1%84%D1%8C%D0%BE%D1%80%D0%B8-%D1%81%D0%B5-%D0%BE%D0%B7%D0%BE%D0%B2%D0%B0%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B5%D0%B4%D0%BD%D0%B0-%D0%B8-%D1%81%D1%8A%D1%89%D0%B0-%D0%BA%D0%BE%D0%BB%D0%B0-news740925.html", "text": "На следващия ден по обед на улица “Гурко“ бил спрян за проверка водач на \"Фолксваген Голф“ с шуменска регистрация. Зад волана на автомобила бил 54-годишен мъж от село Лятно. Той обяснил, че е в града, за да прибере автомобила на свой познат, който бил задържан за шофиране в нетрезво състояние предната вечер. След като бил тестван за алкохол, дрегерът отчел 1,37 промила. Той обаче е дал кръвна проба за анализ.  Това не попречило на униформените да го задържат за срок до 24 часа в местното РПУ. Двама жители на каолиновското село Лятно били установени да управляват един и същ автомобил след употреба на алкохол. Техен познат , който бил помолен да прибере автомобила, също бил установен да управлява също под въздействие на алкохол. Полицейски служители от Нови пазар, които работили по безопасността на движението в града, спрели за проверка в 22:00 часа на улица “Тодор Каблешков“ водач на лек автомобил \"Опел Астра“ с шуменска регистрация. Зад волана, във видимо нетрезво състояние бил 30-годишен мъж. Автомобилът не бил негова собственост. Мъжът бил тестван за шофиране след употреба на алкохол. Дрегерът отчел 2,88 промила в издишания въздух. Отказал да даде кръвна проба за анализ. Задържан е за срок до 24 часа в полицейското управление в Нови пазар. 40 минути по-късно на улица “Оборище“ в посока към изхода на града полицейски екип спрял за проверка същия автомобил. Зад волана бил друг мъж, който от пътник станал водач. Оказало се, че той седнал зад волана с 1,42 промила алкохол . Не е дал кръвна проба за анализ. И той бил задържан за до 24 часа в РУ- Нови пазар. Сподели:", "date": "2018.04.07", "title": "КУРИОЗ! Трима почерпени шофьори се озоваха в ареста заради една и съща кола"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%BB%D0%B0%D0%B3%D0%BE%D0%B4%D0%B0%D1%82%D0%BD%D0%B8%D1%8F%D1%82-%D0%BE%D0%B3%D1%8A%D0%BD-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%81%D0%BE%D1%84%D0%B8%D1%8F-%D0%B2%D0%B8%D0%B4%D0%B5%D0%BE-news740985.html", "text": "Благодатният огън кацна в София с правителствения самолет преди минути. Той бе донесен от Израел от  митрополит Антоний. От летището той ще поеме към храмовете в страната. Самолет със свещеници от Македония също очаква да отнесе в страната от Благодатния огън. Благодатният огън слезе днес в храма \"Възкресение Христово\" в Ерусалим, предаде ТАСС. Запалването на Благодатния огън стана в параклиса на Божи гроб. Събитието беше предшествано от неколкочасови молитви на хиляди хора. От свещта на патриарха на Ерусалим Теофил Трети вярващите запалиха своите свещи и огънят се разпространи в целия храм. Вярващите приветстваха слизането на Благодатния огън с думите \"Христос Воскресе!\" – \"Воистина Воскресе!\" на различни езици. Божи гроб е главна светиня за християнския свят. Смята се, че е разположен на мястото, където според Светото писание е разпънат, погребан и след това възкръсва Исус Христос. То е открито от пратеници на римския император Константин три века след разпъването на Христос. Слизането на Благодатния огън става всяка година в съботата преди неделята на Възкресение Христово. Вярващите предполагат, че ако огънят не слезе, това ознаменува началото на последните времена. За да се пресекат всякакви спекулации дали чудото не е някаква форма на измама, събитието протича при специален надзор – параклисът се проверява предварително, за да няма в него нищо, което да може да предизвиква възпламеняване, след което вратите му се запечатват. В деня на чудото той се отваря и в него влизат само православният патриарх на Ерусалим – Теофил III, и арменски прелат. Благодатният огън слезе днес в храма \"Възкресение Христово\" в Ерусалим, предаде ТАСС. Запалването на Благодатния огън стана в параклиса на Божи гроб. Събитието беше предшествано от неколкочасови молитви на хиляди хора. От свещта на патриарха на Ерусалим Теофил Трети вярващите запалиха своите свещи и огънят се разпространи в целия храм. Вярващите приветстваха слизането на Благодатния огън с думите \"Христос Воскресе!\" – \"Воистина Воскресе!\" на различни езици. Божи гроб е главна светиня за християнския свят. Смята се, че е разположен на мястото, където според Светото писание е разпънат, погребан и след това възкръсва Исус Христос. То е открито от пратеници на римския император Константин три века след разпъването на Христос. Слизането на Благодатния огън става всяка година в съботата преди неделята на Възкресение Христово. Вярващите предполагат, че ако огънят не слезе, това ознаменува началото на последните времена. За да се пресекат всякакви спекулации дали чудото не е някаква форма на измама, събитието протича при специален надзор – параклисът се проверява предварително, за да няма в него нищо, което да може да предизвиква възпламеняване, след което вратите му се запечатват. В деня на чудото той се отваря и в него влизат само православният патриарх на Ерусалим – Теофил III, и арменски прелат. Когато се случи чудото с Благодатния огън първо се запалват кандило и 33 свещи – колкото са били земните години на Христос. В първите минути на запалването си Благодатният огън не пари и не изгаря. Сподели:", "date": "2018.04.07", "title": "ИЗВЪНРЕДНО! Благодатният огън пристигна в София! (ВИДЕО)"}
{"url": "http://pik.bg/%D0%BA%D0%BE%D0%B9-%D0%B5-%D0%B8%D0%B4%D0%B5%D0%B0%D0%BB%D0%BD%D0%B8%D1%8F%D1%82-%D1%87%D0%B0%D1%81-%D0%B7%D0%B0-%D1%81%D0%B5%D0%BA%D1%81-news740867.html", "text": "Имате нужда от любовно преживяване и горещ секс? Оказва се, че най-важно е в колко часа разменяте ласки. Според д-р Алиса Вити, автор на WomanCode, за да има хармония във връзката и напасване на любовните вълни, най-важно не е еротичното бельо, нито подходящата атмосфера, а колко е часът. Ако двамата партньори се научат да напасват не просто характерите си, а и биологичния си ритъм, това ще се отрази благоприятно на връзката им. След обстойно проучване психоложката стигнала до извода, че периодът от деня, когато и двата пола са в много по-висока готовност да получават и да дават ласки, е Този час е много неудобен при работен график и натоварен ден, но д-р Вити съветва винаги, когато имате възможност, да си отделите време един за друг именно в ранния следобед. Причината е, че някои мъже са по-сексуални сутрин, а някои жени – вечер, или обратното. Психоложката е категорична обаче, че дори партньорите да се разминават като времева активност, все пак се засичат някъде в средата на деня – около 15 часа. Тогава нивата на тестостерон при мъжете са в идеални граници, а при жените има излишък от кортизол, което ги прави активни. От основно значение за добрия секс може да се окаже и какво сте яли непосредствено преди това. Убийци на желанието се оказват млечните продукти, особено прясно мляко и сирене. Вредни са всякакви тежки храни, защото ни карат да се чувстваме отпаднали и сънливи. Ментата също се оказва недобро предложение особено за мъжете, защото намалява нивата на тестостерона. Затова пък може да заложите на магданоз и джинджифил. Магданозът е един от най-силните афродизиаци. Той действа стимулиращо и възбуждащо, дава енергия и сваля напрежението от изминалия ден. Джинджифилът е доказан антиоксидант със силно възбуждащо действие, укрепващ имунната система и подобряващ паметта. Сподели:", "date": "2018.04.07", "title": "Кой е идеалният час за секс?"}
{"url": "http://pik.bg/%D0%BD%D0%BE%D0%B2-%D1%81%D0%BC%D1%8A%D1%80%D1%82%D0%B5%D0%BD-%D1%81%D0%BB%D1%83%D1%87%D0%B0%D0%B9-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D1%84%D1%83%D1%82%D0%B1%D0%BE%D0%BB-%D0%BE%D1%82-%D1%82%D0%BE%D0%B7%D0%B8-%D1%81%D0%B2%D1%8F%D1%82-%D1%81%D0%B8-%D0%BE%D1%82%D0%B8%D0%B4%D0%B5-18-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D1%81%D0%B0%D0%BC%D0%B1%D0%B0-%D0%B4%D0%B8%D0%BE%D0%BF-news740940.html", "text": "Нова смърт на футболист разтърси света на спорта. 18-годишният Самба Диоп е бил намерен мъртъв в леглото си тази сутрин от родителите си. Причините за смъртта му за момента не са известни. Диоп играеше за втория отбор на Льо Авър. Новината беше потвърдена от френския клуб: „С голяма тъга съобщаваме за смъртта на нашия играч Самба Диоп. Това е изключително труден момент за всички нас. Клубът ни изказва своите съболезнования на опечаленото семейство.“ Самба Диоп беше втори капитан на националния отбор на Франция до 19 години, а през миналия сезон стана шампион на страната до 19 години с Льо Авър. Заради смъртта на младия футболист днешният мач на Льо Авър от 32 кръг на Лига 2 срещу лидера в класирането Реймс беше отложен и за момента няма назначена нова дата за провеждането му. Това е четвъртата смърт на футболист в Европа за последния месец. Първо почина 31-годишният капитан на Фиорентина Давиде Астори. След това си отидоха 18-годишният Тома Родригес от френския Тур и 12-годишният Баптист льо Фол от Гинган. Сподели:", "date": "2018.04.07", "title": "Нов смъртен случай разтърси световния футбол! От този свят си отиде 18-годишният Самба Диоп"}
{"url": "http://pik.bg/%D0%BE%D1%80%D0%B1%D0%B0%D0%BD-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D1%81%D0%B0-%D1%81%D1%8A%D0%B4%D0%B1%D0%BE%D0%BD%D0%BE%D1%81%D0%BD%D0%B8-%D0%B7%D0%B0-%D1%83%D0%BD%D0%B3%D0%B0%D1%80%D0%B8%D1%8F-news740887.html", "text": "Премиерът Виктор Орбан каза, че парламентарните избори в Унгария утре са съдбоносни, защото унгарците могат да отвоюват своята страна, предаде ДПА. \"Искат отново да ви отнемат родината\", каза Орбан на митинг на неговата партия Фидес в град Секешфехервар, на 70 км югозападно от Будапеща. \"Партии, които служат на чужди интереси и политици, които платени от чужбина, искат да управляват и да превърнат Унгария в имигрантска страна\", продължи премиерът. Социологическите анкети сочат, че съюзът между Фидес и Християндемократическата народна партия ще спечели изборите. Има възможност дори Орбан да разполага с мнозинство от две трети в новия парламент и да промени конституцията, както направи след изборите през 2010 г., отбелязва ДПА. Ако опозицията спечели, предупреди Орбан, 10 000 мигранти ще бъдат преселени в Унгария от други страни в ЕС. Когато през 2015 г. бежанци и мигранти заляха Европа, Орбан бе първият лидер, който нареди да се изгради ограда от бодлива тел по границата, за да пресече наплива им. Той остро възрази на политиката на германската канцлерка Ангела Меркел към бежанците, напомня ДПА. Унгария отхвърли задължителната квота на ЕС за приемане на кандидати за убежище. Сподели:", "date": "2018.04.07", "title": "Орбан: Парламентарните избори са съдбоносни за Унгария"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81-%D0%BF%D0%BE%D1%88%D0%BB%D0%B0-%D1%80%D0%B5%D0%BA%D0%BB%D0%B0%D0%BC%D0%B0-%D0%B8-%D0%BD%D0%B0%D0%B2%D1%80%D1%8A%D1%85-%D0%B2%D0%B5%D0%BB%D0%B8%D0%BA%D0%B4%D0%B5%D0%BD---%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%88%D0%B5%D1%81%D1%82%D0%B2%D0%B0-%D0%B8%D0%B7-%D1%82%D1%80%D1%8F%D0%B2%D0%BD%D0%B0--news740977.html", "text": "Румен Радев не спира с популистките напъни дори часове преди Възкресение Христово, видя ПИК. Държавният глава ползва хитро новинарското затишие в почивните дни, за да пробва да вдигне рейтинга си поне с рекламни снимки с обикновените хора, след като с държавни позиции и ясни политически послания стана ясно, че не може. Безцелните разходки с генерал Деси по маратонки и дънки сред народа едва ли ще му донесат някакъв сериозен имидж, но явно повече от това не може. Затова и съпругата му Десислава Радева, която се изявява и като негов пиар, го е изкарала сред електората, надявайки се с непосредственото му поведение поне малко да замаже тоталната липса на държавническа позиция. Дали целта е изпълнена не става ясно, тъй като едва един човек е качил във фейсбук профила си снимка от съботната фотосесия на президента, и той едва ли е случаен. На пръв поглед идеята е да изглежда все едно Радев уж случайно се разхожда по празниците с жена си из Трявна. Двамата са се постарали да се слеят с тълпата, облечени като на пазар в махалата. Генерал Деси даже е прекалила с кожено яке и диско тениска. Бившият пилот също се облякъл скромно. Но това е в пълен разрез с поведението му. Няма нищо обикновено в това за съботната ти разходка да затварят цяла улица и отвсякъде да си заварден с гавази, които нарушават спокойствието на наистина нормалните хора. Едва ли е скромно, още по-малко редно, за една фотосесия с народа да се харчат толкова средства от джоба на данъкоплатеца - за няколко държавни коли, охрана, спане, хранене и какво ли още не, само и само пиарът да не спира. Но нали идва Великден, трябва да зарадваме електората. Задължително съпругата координира нещата. Мястото също не е случайно. Избрали са Трявна, за да изглежда съвсем като съботна разходка. Защо обаче хората са наредени, за да се снимат с президента на опашка, а Деси дирижира отзад нещата - кой е наред, да се снима с мъжа й, все едно е камила на плажа в Слънчев бряг през 80-те. Случайно уж, се появяват и удобни хора, които да щракнат паметния момент и го пуснат във фейсбук. Много е важно да се види как човекът от народа се е пременил, слязъл е от луксозната държавна лимузина, взел е жена си под ръка и тръгнал на разходка. Само да бяха взели повече хора за масовка, нещо им куца постановката. И да бяха скрили охраната. Сподели:", "date": "2018.04.07", "title": "ГОРЕЩО В ПИК! Румен Радев с пошла реклама и навръх Великден - президентът шества из Трявна с генерал Деси на фотосесия с народа (СНИМКИ)  "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D0%B1%D0%B5%D0%B3%D0%BB%D0%B5%D1%86%D0%B0-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D0%BA%D0%BE%D0%BB%D0%B5%D0%B2-%D0%B1%D1%80%D0%B0%D1%82-%D0%BC%D0%B8-%D0%B0%D0%BA%D0%BE-%D0%BC%D0%B5-%D0%B3%D0%BB%D0%B5%D0%B4%D0%B0%D1%88-%D0%BF%D0%B0%D0%B7-news740989.html", "text": "Братът на беглеца Радослав Колев проговори пред Би Ти Ви.. Досега осъденият за убийство Радослав не е потърсил връзка с близките си. 27-годишният Радослав Колев е осъден на 26 години затвор за убийство. Излежал е 4 от тях, през които брат му го посещавал всяка седмица. Видели се за последно минути преди бягството. Същия ден му занесох един бързовар. Приемат техника само във вторник. Не знаех, че ще бяга. Не е споделял, каза брат му. Според Христо досега Радослав не се е опитал да се свърже с никого от семейството. Той каза, че няма представа къде може да е и по-скоро биха се разделили с другия беглец – Владимир Пелов, защото иначе са уязвими. Според брат му Радослав не е толкова опасен, колкото полицията твърди. Вчера някаква дама ми се обади и ми направи среща в 15 ч. в клуб \"Амбрла\". И като отидох там, те - господата от Софийско, \"ме налазиха\". Дойдоха преди някой да се появи, разказва Христо. По думите му полицията му приложила тридневен психически тормоз. \"Разбрах от телевизията за бягството на брат ми. И след половин час господата от Софийско дойдоха, където живее баща ми и ме прибраха - от 6 ч. вечерта до 12:30 – 1 часа сутринта ме държаха\", допълва Христо. \"Радослав може да е избухлив, но не е такъв, какъвто го описват. В смисъл, не е баш убиец. Верно, извършил е престъпление - убийство, ама има си причини и за това\", посочва още братът. На въпрос дали биха се разделили с другия беглец Владимир Пелов, Христо смята, че двамата са уязвими и едва ли биха седели заедно да си пият ракията. Христо Колев смята, че бегълците не са напуснали страната, защото нямат документи, а и полицията е навсякъде. Запитан какво би казал сега на брат си, той заявява: Просто казвам: Брат ми, ако видиш това и ме гледаш – пази се! Пази се! Казвам ти го като брат. Сподели:", "date": "2018.04.07", "title": "ИЗВЪНРЕДНО! Проговори братът на беглеца от затвора Радослав Колев: Брат ми, ако ме гледаш, пази се"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D0%B7%D1%80%D0%B0%D0%B7%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D0%BD%D0%B0-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2-%D0%BC%D1%8E%D0%BD%D1%81%D1%82%D0%B5%D1%80-news740997.html", "text": "ТАСС, цитирана от \"Фокус\". Президентът на Германия Франк-Валтер Щайнамйер изрази съболезнованията си във връзка с произшествието в Мюнстер, където транспортно средство се вряза в група хора, насядали пред кафе в историческия център на университетското градче. Това съобщи в събота пресслужбата на германския държавен глава, предава „Изхождаме от предположението, че това беше сериозно престъпление. В този момент мислите ми са свързани с жертвите и техните близки. Дълбоки съболезнования за всеки, който е загубил близки и за тези, които са уплашени“, заяви Щайнмайер. В резултат от инцидента загинаха трима души, а още десетки са ранени, припомня ТАСС. Според данните на медиите, все още не може да се твърди, че това е терористично нападение. Сподели:", "date": "2018.04.07", "title": "Президентът на Германия изрази съболезнованията си на близките на жертвите в Мюнстер"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B7%D0%B4%D1%80%D0%B0%D0%B2%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA%D0%B7%D0%B0-%D0%B2%D0%B0%D1%81-%D0%B3%D1%80%D0%B8%D0%B6%D0%B0%D1%82%D0%B0-%D0%B7%D0%B0-%D0%BD%D0%B0%D1%88%D0%B5%D1%82%D0%BE-%D0%B7%D0%B4%D1%80%D0%B0%D0%B2%D0%B5-%D0%BE%D1%82-news740954.html", "text": "Днес отбелязваме Международния ден на здравето, а в България честваме Деня на здравния работник. Това написа зам.-председателят на ПП ГЕРБ и лидер на ПГ ГЕРБ Цветан Цветанов във Facebook. \"Поздравявам всички лекари, медицински сестри, фармацевти и здравни работници по случай професионалния им празник. Вие сте хората, на които ежедневно поверяваме най-ценното - нашия живот и този на близките ни. За вас грижата за нашето здраве отдавна не е просто работа, а кауза. Благодаря ви, че винаги, когато имаме нужда от вас, сте насреща. Пожелавам ви много здраве, щастие и професионално развитие\", допълни Цветанов в социалната млежа. Сподели:", "date": "2018.04.07", "title": "Цветан Цветанов поздрави здравните работници във Фейсбук:За вас грижата за нашето здраве отдавна не е просто работа, а кауза"}
{"url": "http://pik.bg/%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%B8%D0%B7%D1%82%D1%8A%D1%80%D0%BA%D0%B0%D0%BD%D0%B8-%D0%BB%D0%BE%D1%82%D0%B0%D1%80%D0%B8%D0%B9%D0%BD%D0%B8-%D0%B1%D0%B8%D0%BB%D0%B5%D1%82%D0%B8-%D0%BE%D1%82-%D0%BC%D0%B0%D0%B3%D0%B0%D0%B7%D0%B8%D0%BD-news740919.html", "text": "Апаши откраднаха изтъркани лотарийни билети от магазин в старозагорското село Малка Верея . Кражбата е станала вчера. При огледа полицията е установила, че е разбита входната врата на магазина и е проникнато в търговската му част. От чекмедже на касата крадците са отнели неустановено количество изтъркани лотарийни билети и сумата от около 100 лв. Образувано е досъдебно производство за престъпление по чл. 195 от Наказателния кодекс - за кражба. Сподели:", "date": "2018.04.07", "title": "Откраднаха изтъркани лотарийни билети от магазин"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%86%D0%B8%D0%BF%D1%80%D0%B0%D1%81-%D1%80%D0%B0%D0%B7%D0%BC%D0%B0%D1%85%D0%B0-%D0%BF%D1%80%D1%8A%D1%81%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-news740908.html", "text": "Гръцкият министър-председател Алексис Ципрас настоя за освобождаването на двамата гръцки войници, затворени в Турция. Той заявяви, че те няма да са пешки в игра на изнудване. \"Човешките живот и свобода не са и не трябва да бъдат пешки в игрите на властта и на изнудването“, заяви Ципрас пред местни медии, цитирани от \"Франс прес\". Турция задържа двама гръцки войници, които са пресекли границата на 2 март и които твърдят, че са се загубили. Гърция се надява те да бъдат освободени преди Великден. Турските медии смятат, че двамата задържани край Одрин са се занимавали с шпионаж. Но Атина смята, че турските власти не са ѝ предоставили достатъчно детайли по обвиненията, пише \"Фокус\". Ципрас също така призова турският съд да ускори процедурата си по случая. \"В миналото ние връщахме турските войници, навлезли с метри на гръцка територия по време на патрул. Очаквам и турския президент Реджеп Тайип Ердоган да направи същото“, допълни той. Сподели:", "date": "2018.04.07", "title": "НАПРЕЖЕНИЕ! Ципрас размаха пръст на Турция "}
{"url": "http://pik.bg/%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B0%D1%82%D0%B0-%D1%82%D1%80%D0%B0%D0%BF%D0%B5%D0%B7%D0%B0-%D1%81%D0%B5-%D0%B3%D0%BE%D1%82%D0%B2%D0%B8-%D1%81-%D0%BB%D1%8E%D0%B1%D0%BE%D0%B2---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B4%D0%B0-%D1%81%D0%BB%D0%BE%D0%B6%D0%B8%D0%BC-%D0%BD%D0%B0-%D0%BC%D0%B0%D1%81%D0%B0%D1%82%D0%B0-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-news740266.html", "text": "Наближава Великден, един от най-светлите християнски празници. Традициите повеляват на трапезата да присъстват боядисани яйца и козунак, но да видим какво още трябва да сложим на празничната маса, съветват от сайта Готвач.бг. Освен че е християнски празник, Великден е и кулинарен празник. На този ден се ходи на гости на роднини и семейството празнува с обилно хранене. Трапезата е богата и красиво украсена. Козунакът и боядисаните яйца задължително присъстват, защото червените яйца символизират кръвта на Исус, а козунакът – неговото тяло. Всичко на този празник трябва да е приготвено с много любов и внимание. Домакинята трябва да се постарае да приготви вкусни ястия и красива украса. Неотменна част от трапезата са великденските обредни хлябове. Те най-често се приготвят в съботата преди големия празник. Формата им е различна – кръгли, елипсовидни или продълговати, а повърхността им е богато украсена с кръстове, растителни символи, стафиди, великденски яйца. Най-разпространеното месо на Великден е агнешкото. Това се свързва с факта, че в деня на Възкресението на Исус в жертва е било пренесено агне. Все пак е възможно да има и печено прасенце или свинско месо, приготвено по друг начин или заешко. Зелените салати са много предпочитани в комбинация с агнешкото. Тъй като сега е пролетта, на пазара има изобилие от такива салати. Можете да приготвите всякакви вариации на зелена салата и да я украсите, за да бъде наслада за очите и сетивата. За десерт се правят сладки с различни форми и цветни декорации, както и различни сладкиши. Украсата също играе важна роля в този празник. Отрупайте трапезата с вкусни блюда, но се погрижете да има и свежа и красива украса. Сложете боядисани яйца в декоративни гнезденца. Те са символ на дома и семейството. Красиво ще се получи, ако направите съчетание от зайчета, яйца, пролетни цветя е зелени върбови клонки. Можете да сложите и само букет от пролетни цветя, защото те са красиви и свежи и ще придадат много настроение и цвят по време на празника. Свежите цветя символизират възраждането на природата. Когато хората се срещнат на Великден трябва да се поздравяват с „Христос Воскресе” и съответно от другата страна отговорът е „Воистина Воскресе” Сподели:", "date": "2018.04.07", "title": "Великденската трапеза се готви с любов - ето какво да сложим на масата за празника  "}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B3%D0%B0%D1%80%D0%B4-%D0%BD%D0%B0-%D1%82%D0%BE%D0%B4%D0%BE%D1%80-%D0%B6%D0%B8%D0%B2%D0%BA%D0%BE%D0%B2-%D1%80%D1%83%D0%BC%D0%B5%D0%BD-%D1%80%D0%B0%D0%BB%D1%87%D0%B5%D0%B2-%D1%81%D0%B8%D0%BB%D0%BD%D0%BE-%D0%B5-%D0%B4%D0%B0-%D1%81%D0%B5-%D0%BA%D0%B0%D0%B6%D0%B5-%D1%87%D0%B5-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BB%D1%8E%D0%B4%D0%BC%D0%B8%D0%BB%D0%B0-%D0%B6%D0%B8%D0%B2%D0%BA%D0%BE%D0%B2%D0%B0-news740999.html", "text": "Тодор Живков не се увличаше по езотериката, каза Румен Ралчев, който е бил охранител на бившия първи човек на Народна Република България, по Канал 3. Той имаше други приоритети. \"Аз прекарвах много време с Първия, но не сме спали заедно\", пошегува се гостът в студиото. Ралчев допълни, че Живков е бил много земен човек. Людмила Живкова пък била многопластова фигура. Според Ралчев много силно би било да се каже, че нейната смърт е била заговор на службите на някоя държава. \"Тя дразнеше много тогавашната доктрина в Източна Европа. Тя беше патриот\", каза още събеседникът и посочи, че дъщерята на Тодор Живков е имала здравословни проблеми и те са били причината за нейната кончина. Сподели:", "date": "2018.04.07", "title": "Бившият гард на Тодор Живков Румен Ралчев: Силно е да се каже, че смъртта на Людмила Живкова е заговор"}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D1%89%D0%B5-%D0%B8%D0%BC%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B0-%D1%81%D0%BB%D1%83%D0%B6%D0%B1%D0%B0-%D0%B2-%D1%87%D0%B5%D1%80%D0%BA%D0%B2%D0%B0%D1%82%D0%B0-%D1%81%D0%B2-%D1%81%D1%82%D0%B5%D1%84%D0%B0%D0%BD-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news740975.html", "text": "За първи път след около седем години в реставрираната българска църква \"Свети Стефан\" в Истанбул тази вечер ще има великденско богослужение. Великденската служба в църквата “Свети Стефан” ще се ръководи от протосингела на Старозагорския митрополит, който е пристигнал специално за най-големия християнски празник. Служба ще има и в по-малкия параклис в екзархийската сграда в кв. „Шишли“. Тя ще бъде изнесена от отец Ангел Велков, свещеникът на българските църкви в Истанбул. В тази черква се провеждаха църковните служби през седемте години, в които Желязна църква беше затворена за посещения или литургии заради течащия основен ремонт. Богослужението ще започне в 23 часа, след което богомолците ще посрещнат заедно Възкресението. Ритуалът ще завърши с традиционното обикаляне със свещи около храмовете. Очаква се и двете служби за Христовото Възкресение да бъдат масово посетени от българската общност в Истанбул, както и от много туристи от България. Пристигналите от страната ни гости проявяват голям интерес към реставрираната Желязна църква и към българския Метох срещу нея, в който е устроена музейна експозиция. Сподели:", "date": "2018.04.07", "title": "За първи път ще има великденска служба в черквата \"Св. Стефан\" в Истанбул"}
{"url": "http://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B8-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%89%D0%B5-%D1%81%D0%B5-%D0%BF%D1%8A%D1%80%D0%B6%D0%B0%D1%82-%D0%B8%D0%B4%D0%B2%D0%B0-%D0%BC%D0%BD%D0%BE%D0%B3%D0%BE-%D0%B3%D0%BE%D1%80%D0%B5%D1%89%D0%BE-%D0%BB%D1%8F%D1%82%D0%BE-news740911.html", "text": "Според почти всички световни метеоцентрали, наближаващото лято на Балканите и у нас ще бъде с температури над обичайните. Според сезонната прогноза на пекинския климатичен център (CPC) лятото над нашата част на континента ще бъде с температури с около градус над обичайните, а валежите ще бъдат около или над обичайните за трите месеца юни, юли и август. Прогнозите на седем различни сезонни дългосрочни модели на сайта на американската NOAA (национална агенция по океаните и атмосферата) температурите през летния сезон в нашата част на европейския континент ще бъдат с от 1 до 3 градуса над обичайните. Подобна аномалия на сезонна база е доста висока и би доближило лятото до най-горещото у нас от началото на хилядолетието, това на 2012 година. Да напомним, че лятото на 2012 година беше с малко температурни рекорди у нас, но температурата беше почти непрекъснато над обичайната, средно с 4 градуса над нея за над 90-100 дневен период. Други две горещи лета, тези на 2000 и 2007 година, белязаха редица температурни рекорди по места, но не могат да с емерят с общия температурен фон на 2012 година. Доста горещо беше и 2017 година. С напредването на глобалното затопляне, за разлика от прогнозите за зимния сезон, където заради типа циркулация все още има някаква \"интрига\", летата у нас са с наднормени температури в 90 на сто от случаите. Единствените две лета с температури, близки до нормалните, бяха 2005 и 2014 година. Те бяха белязани и с неколкократно по-високи от обичайните валежи на места, както и доста наводнения. Перифразирано, въпросът не е дали лятото ще бъде хладно, това е много малко вероятно, а с колко над обичайните ще бъдат средните температури през летния сезон. През последните няколко години се случват и нормални в температурно отношение летни месеци, като най-често това е юни. Щли, но най-вече август почти винаги през последните 2 десетилетия е с наднормени температури, от 1, но най-често с 2 до 4 градуса над нормата, формирана за 30-годишен период в кра яна миналия век, независимо дали се ползва класическата норма от 1961-1990 или 1981-2010 години. Повече от 15 години август е неизменно над обичайното топъл, а често - и сух. Без алтернатива, с голяма вероятност ни очаква горещо лято и според другите световни метеоцентрали. Наднормен сезон в температурно отношение прогнозира японската JAMSTEC. Вероятностните прогнози на IRI (Колумбийския университет в САЩ), с вероятност около 60-70 на сто (30 за нормален или поднормен). Между 60 и 80 на сто вероятност за горещо лято прогнозира и най-авторитетната Британска UKMET. В заключение, според актуалните към момента сезонни прогнози на практически всички световни климатични центрове, ни очаква едно обичайно \"модерно\" лято, с температури малко или много над обичайните и валежи на сезонна база около или малко над обичайните, като при това не са изключени продължителни сухи периоди, с повишена вероятност в средата и втората му половина: обилните и неравномерни по периоди и месторазпределение валежи не изключват и продължителни периоди на суша. По-конкретни прогнози очаквайте в края на календарните месеци за следващия месечен период. Сподели:", "date": "2018.04.07", "title": "ПРОГНОЗИ! Балканите ще се пържат! Идва много горещо лято"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8%D0%BC%D0%B0%D0%BC%D0%B5-%D0%BF%D1%80%D0%B8%D0%B4%D0%B2%D0%B8%D0%B6%D0%B2%D0%B0%D0%BD%D0%B5-%D0%BD%D0%B0%D0%BF%D1%80%D0%B5%D0%B4-news740946.html", "text": "скопския телевизионен канал „Сител“. Премиерът на Македония Зоран Заев е оптимист след срещата между министрите на външните работи на бившата югорепублика и Гърция Никола Димитров и Никос Коцияс във Виена за разрешаване на спора за името, тъй като, както каза той, те са отворили душите си и са представили истинските си позиции, предава Фокус, като се позовава на „Знаем кое е възможно и кое е невъзможно. Така че имаме придвижване напред. Надявам се министрите да се видят повторно, вероятно в Охрид на 11 и 12 април. Незнам дали срещата е потвърдена, знам, че засега това е планът, но трябва да се разберем допълнително. Продължаваме напред, месеците са пред нас. Убеден съм, че ако направим усилия, ако държим сметка за нашите партньори от Гърция, това, което се договорим, ще мине и през институциите. Но и те трябва да държат сметка за нас, защото това, което договорим, трябва да мине през институциите и през гражданите и в Гърция, и в Македония. Това е начинът за решаване на проблема“, заяви Заев, отговаряйки на репортерски въпроси при посещението си в Щип в събота. Той вярва, че ще се намери решение, което ще запази достойнството и идентичността и на двете страни. Сподели:", "date": "2018.04.07", "title": "Зоран Заев оптимист за името на Македония: Имаме придвижване напред"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D1%83%D0%B6%D0%B0%D1%81%D0%B0-%D1%81-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B8%D1%82%D0%B5-%D0%BA%D0%BE%D0%BD%D0%B5-%D0%B2-%D0%BE%D1%81%D0%BE%D0%B3%D0%BE%D0%B2%D1%81%D0%BA%D0%B0%D1%82%D0%B0-%D0%BF%D0%BB%D0%B0%D0%BD%D0%B8%D0%BD%D0%B0-news740894.html", "text": "Миналата седмица всички следихме потресаващата история на 30 изоставени коне в Осоговската планина. Оказа се броят им е бил много по голям. Голяма част от конете са премръзнали, умрели от студ и глад в планината, а собственикът им твърдеше, че ги е загубил, но не потърсил помощ. Стана ясно, че уж отглеждането на коне върви по европрограми. Тогава се разбра и за историята от спасителите – доброволците, които носеха храна на конете. Елица Димитрова е един от тях. „Това е най-потресаващото нещо, което съм виждала през живота си. Ужаси ме най-вече гледката, когато видях на живо кончетата. Те бяха слаби и едвам си стояха на краката. В очите им се виждаше тяхното страдание”, разказа в „Събуди се” Елица. „Човек трябва да има сърце, за да гледа животни и да не го прави заради парите”, допълва тя. Елица Димитрова се надява прокуратурата да си свърши работата и да не се допускат други случаи като този в Осоговската планина. Сподели:", "date": "2018.04.07", "title": "ОТ ПЪРВО ЛИЦЕ: Разказ за ужаса с изоставените коне в Осоговската планина"}
{"url": "http://pik.bg/%D0%BD%D0%B5%D1%87%D0%BE%D0%B2%D0%B5%D1%88%D0%BA%D0%BE-%D0%B8-%D0%BF%D1%80%D0%B5%D0%B4%D0%B8-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B6%D0%B5%D1%81%D1%82%D0%BE%D0%BA%D0%BE%D1%81%D1%82%D0%B8%D1%82%D0%B5-%D0%BA%D1%8A%D0%BC-%D0%B6%D0%B8%D0%B2%D0%BE%D1%82%D0%BD%D0%B8-%D0%BD%D0%B5-%D1%81%D0%B5%D0%BA%D0%B2%D0%B0%D1%82-news740868.html", "text": "Бездомно куче с отрязани и четирите лапи е открито в Централния гробищен парк на Пазарджик. Безпомощното животно е спасено от Зоополицията, която се е отзовала по сигнал на граждани. Предадено е на местни природозащитници, тъй като в града няма приют, където да бъде настанено. Животното е открито на 5 април, но се предполага, че дълго се е мъчило след нечовешкото издевателство. В опит да избяга от екзекуторите си се е завлякло в гробището и се е скрило. От доброволческата организация PAW-Pazardjik Animal Welfare светкавично са организирали приемането на тежко раненото куче в местната ветеринарна клиника „Стилвет“, където му е оказана първа помощ. Раните са промити и превързани, приложени са обезболяващи. Вчера е преместено в столичната клиника „Добро хрумване“-Изток. Предстоят прегледи от ортопед и специалист по вътрешни болести. Жената, поела грижата за животното, е в майчинство и няма финансовата възможност да поеме цената на лечението. Затова от PAW-Pazardjik Animal Welfare разпространиха призив за помощ с банкова сметка и сметка в система за електронни плащания: IBAN - BG35FINV915010UB163292 SWIFT: FINVBGSF Aneta Nikolaeva Petkova Pay pal - annnet@abv.bg Полицията проверява случая и издирва извършителите. По влезлия в сила от 2015 година чл. 325б за такава жестокост над гръбначни животни са предвидени от 1 до 3 години лишаване от свобода и от 1000 до 5000 лева глоба. От публикации на организацията се разбира, че в последните дни в Пазарджишко е регистриран поредният бум на пребити, блъснати или изоставени на произвола четириноги. Доброволки са прибрали, ваксинирали и обезпаразитили над десет кучета – бебета и възрастни, за които се търси дом и помощ, тъй като благодетелите им не смогват с плащането на ветеринарните услуги. Две бити малки са били намерени край панагюрското село Бъта, едното от които в по-тежко състояние. То е прегледано от лекар, дадени са му медикаменти и вече е по-добре. Спасени са още женска, блъсната от автомобил и изоставена, както и друга с кученца. Освен тях са прибрани и пет бебета, още почти слепи, изхвърлени от стопаните им. За повечето изоставени животни се намират нови стопани в Германия. Затова и много от постингите на спасителите им са на немски. Сподели:", "date": "2018.04.07", "title": "НЕЧОВЕШКО! И преди Великден жестокостите към животни не секват"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D0%B7%D0%BD%D0%B0%D0%B5-%D0%B7%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%BE%D1%82%D0%BE-%D0%BA%D1%8A%D1%80%D0%BC%D0%B0%D1%87%D0%B5-news740935.html", "text": "Трагедията в криводолското село Краводер е огромна. Тази нощ е починало по-малкото момченце в семейството на Емил и Илияна, съобщава „Конкурент”. Смъртта на 10-месечното бебе се разследва от полицията, въпреки че няма данни за насилие. За трагедията сигнализирал около 3 ч. след полунощ дежурен лекар от Центъра за спешна медицинска помощ. Докторът заявил, че малко преди това констатирал смъртта на 10-месечното бебе. Извършен е оглед, като полицаите установили, че по кърмачето няма видими следи от насилие, както и данни за престъпление. Това е по-малкото момченце в семейството, за което се грижат бащата Емил и майката Илияна. Те са роми, но треперят на децата си. Родителите на бащата помагат при отглеждането на по-големия Йордан. Трагедията се случила в навечерието на Великден и международния ден на ромите - 8 април, който тази година съвпада с най-големия християнски празник. В Краводер се стягат за най-тъжния ритуал - погребение, и за празничната служба по повод възкресение Христово. По всяка вероятност погребението на бебето, починало тази сутрин, ще е в неделя. Сподели:", "date": "2018.04.07", "title": "Трагедията е огромна! Ето какво се знае за починалото кърмаче"}
{"url": "http://pik.bg/%D1%82%D0%B5%D0%B6%D0%BA%D0%B0-%D1%82%D0%B8%D1%80%D0%B0%D0%B4%D0%B0-%D0%B2-%D0%BB%D0%B5%D0%B2%D1%81%D0%BA%D0%B8-news740895.html", "text": "Търпението на голяма част от агитката на Левски се изчерпа, след поредното поражение на отбора, този път от Ботев (Пловдив). Веднага след края на мача играчите бяха призовани от ултрасите да дават обяснения за новото си безобразно представяне. Възпитаниците на Делио Роси се строиха пред сектора за гостуващата публика и с наведени глави бяха принудени да изслушат гневната тирада от страна на запалянковците. Повечето от играчите бяха призовани да си свалят фланелките и те го направиха - хвърлиха ги на запалянковците. Със сигурност през следващата седмица ръководството на Левски ще се събере и ще търси начини за преодоляване на кризата, пише \"Тема Спорт\". След 28 изиграни кръга Левски се намира на четвърто място в класирането. \"Сините\" изостават с една точка от Берое (трети в таблицата), ЦСКА е на втората позиция във временното подреждане, а лидер е Лудогорец. \"Орлите\" са с аванс от 22 пункта спрямо Левски. Сподели:", "date": "2018.04.07", "title": "Тежка тирада в Левски!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B1%D0%B8%D0%B2%D1%88%D0%B8%D1%8F%D1%82-%D1%80%D1%83%D1%81%D0%BA%D0%B8-%D1%88%D0%BF%D0%B8%D0%BE%D0%BD%D0%B8%D0%BD-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%BA%D0%BE%D0%BC%D0%B0%D1%82%D0%B0-news740939.html", "text": "Бившият руски полковник от ГРУ Сергей Скрипал излезе от кома. Двойният агент вече е в съзнание и може да говори. Това съобщава \"Скай Нюз\", като се позова на информация от болницата в Солсбъри. Скрипал беше отровен заедно с дъщеря си Юлия, която стана контактна преди него. Предполага се, че е използвано отровното вещество \"Новичок\", разработка на руските секретни лаборатории. \"Полицията скоро ще има възможност да разпита човека, който е в центъра на грандиозния международен скандал, обхванал целия свят. Сергей Скрипал вече говори и реагира много добре на лечението“, казват още източниците на информацията. Руското посолство в Лондон приветства в специално съобщение подобряването на състоянието на Скрипал и изрази благодарност на медицинския екип, който е водил лечението. От посолството са изпратили и специална нота до министъра на външните работи на Великобритания Борис Джонсън с молба за среща по случая с отравянето на Скрипал и дъщеря му. До този момент британското министерство не е дало отговор. Сподели:", "date": "2018.04.07", "title": "ИЗВЪНРЕДНО В ПИК! СЕНЗАЦИЯ: Скрипал проговори! Бившият руски шпионин излезе от комата"}
{"url": "http://pik.bg/%D0%B7%D0%B0%D1%89%D0%BE-%D0%B4%D0%B0-%D0%BE%D1%81%D1%82%D0%B0%D0%B2%D0%B8%D0%BC-%D0%B5%D0%B4%D0%BD%D0%BE-%D0%B1%D1%8F%D0%BB%D0%BE-%D1%8F%D0%B9%D1%86%D0%B5-%D0%B7%D0%B0-%D1%83%D0%BA%D1%80%D0%B0%D1%81%D0%B0-%D0%BD%D0%B0-%D0%BA%D0%BE%D0%B7%D1%83%D0%BD%D0%B0%D0%BA%D0%B0-news740938.html", "text": "Книгата \"Най-вкусните козунаци за Великден\" е на вестникарските павилиони Всичко за приготвянето на козунаците, за тяхната история и символика ще научите от луксозната книга Сладкият обреден хляб символизира тялото на Иисус Христос. На много места се поднася на трапезата, украсен с писани яйца, които могат да бъдат 1, 2, 3 или 5. Ако сложите червено и бяло - бялото се посвещава на господ, а червеното - на стопаните. Малко известно е, че козунаците не са отколешна българска традиция. Те са навлезли в празничния ни календар сравнително късно, в периода 1915–1920 г. от Гърция. Дотогава за празника са се месили други хлябове, наричани колак, пармак, кравай. Историята на козунака започва в началото на 17. век във Франция, откъдето постепенно се пренася в цяла Европа. В Русия великденският обреден хляб се нарича кулич, а в Италия - панетоне. В българската традиция се приема, че да се замеси козунак е свещено действие и ритуал. Всяка домакиня, която е правила козунак, знае, че той е труден за приготвяне и изисква много време, месене и специални условия. Например, помещението, в което се меси и втасва тестото, трябва да е добре затоплено. Качественият козунак се отличава по това, че е добре бухнал и е \"на конци“. Към тестото се добавят различни видове ядки, стафиди, настъргана лимонова кора, дори локум, мармалад, затова видовете козунаци са безброй. Сподели:", "date": "2018.04.07", "title": "Защо да оставим едно бяло яйце за украса на козунака"}
{"url": "http://pik.bg/%D0%B2-%D1%80%D0%B0%D0%B7%D0%B3%D0%B0%D1%80%D0%B0-%D0%BD%D0%B0-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-%D0%BE%D0%B1%D1%80%D0%B0%D0%B1%D0%BE%D1%82%D0%B2%D0%B0%D1%82-%D0%B2%D0%B8%D0%BD%D0%B5%D1%82%D0%BA%D0%B8%D1%82%D0%B5-%D0%B8-%D0%BF%D1%8A%D1%82%D0%BD%D0%B8%D1%82%D0%B5-%D1%82%D0%B0%D0%BA%D1%81%D0%B8-%D1%80%D1%8A%D1%87%D0%BD%D0%BE-news740876.html", "text": "Обработването на винетките, пътните такси и разрешителните режими в последния (ръчна обработка). От 20:00 ч. на 8 април до 08:00 ч. на 10 април модул \"Пътни такси и разрешителен режим\" (ПТРР) няма да работи в . За посочения период, до приключване на техническите процедури, обработката на пътни превозни средства ще продължи по аварийна процедура. На всички пунктове за горепосочения период пътните и винетни такси ще бъдат заплащани в брой. За периода Агенция \"Митници\" ще подсигури допълнително на товарните автомобили при контрол на пътните такси и разрешителния режим, съобщават от агенцията. Не се очаква техническите процедури да се , тъй като при тях се контролира само наличието на валиден винетен стикер. Т.е. ръчната обработка няма да усложни допълнително интензивния , който се очаква в края на празниците. Периодът на аварийна процедура е съобразен и с товарните превозни средства. Техническите процедури са свързани с миграция на база данни към нов сървър с по-добри параметри. Цялостното изпълнение на проекта, включващо и други оптимизационни дейности, ще доведе до и разрешителния режим. почивен ден ще бъде по аварийна процедура автоматичен режим поради извършване на технически процедури служители на всички трасета за ръчна обработка отразят на обработката на леки автомобили и автобуси лек трафик по граничните пунктове ускоряване на обработката на превозни средства при контрол на пътните такси Сподели:", "date": "2018.04.07", "title": "В разгара на голямото завръщане: Обработват винетките и пътните такси ръчно!"}
{"url": "http://pik.bg/%D0%B1%D0%BB%D0%B0%D0%B3%D0%BE%D0%B4%D0%B0%D1%82%D0%BD%D0%B8%D1%8F%D1%82-%D0%BE%D0%B3%D1%8A%D0%BD-%D1%81%D0%BB%D0%B5%D0%B7%D0%B5-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B2%D0%B8%D0%B4%D0%B5%D0%BE-news740943.html", "text": "Точно в 14:17 часа българско време слезе Благодатният огън в Йерусалим! Благодатният огън всяка година бива измолван от Йерусалимския Патриарх Теофил III. Българската делегация, председателствана от Западно- и Средноевропейския митрополит Антоний, също се включи в обиколките около Кувуклията. Това съобщиха от пресцентъра на Св. Синод. Очаква се Българската делегация да кацне на Летище \"София\" в 19.00 часа днес и да бъде отнесен във всяка една от епархиите на Българската православна църква, а миряните да осветят с него домовете си след радостния възглас \"Христос воскресе!\" в полунощ. Патриарх Теофил Трети измоли Благодатния огън в Храма на Гроба Господен в Йерусалим. Веднага след това огънят се разпространи сред вярващите, които са заобиколили Божия храм и се намират по уличките на стария град. Всички протягат ръце, за да запалят свещите си и се поздравяват с \"Христос Воскресе\"! Всяка година на Велика събота на Божи гроб от небето в ръцете на Йерусалимския патриарх пада Благодатният огън. И до днес тайнството е неразгадано, въпреки че много учени са градили хипотези. За милиони вярващи по целия свят огънят е небесно чудо. Хора от цял се стекоха в Йерусалим по време на Страстната седмица, за да вземат участие в поклоненията преди деня на Възкресението. Подготовката за слизането на Благодатния огън започва в събота сутрин. Всяка година параклисът на Божи гроб внимателно се проверява за запалителни средства с цел да изчезне всяко съмнение, че чудото е плод на човешка ръка. Огледът правят представители на мюсюлманската общност в Йерусалим. След това вратите се запечатват с голяма пита пчелен восък. Подпечатват го духовници от католическата, арменската и коптската църква, които имат параклиси в големия храм при Божи гроб. Това е знак, че всички кандила в параклиса са изгасени. По стара традиция единствените, които могат да получат небесния огън са православните и те го предават на другите християнски вероизповедания. Според старо поверие, ако благодатният огън не слезе на Велика събота, това ще е последният ден на човечеството. Храмът на Божи гроб ще бъде разрушен и ще настъпи Второто пришествие. Сподели:", "date": "2018.04.07", "title": "Благодатният огън слезе в Йерусалим (ВИДЕО)"}
{"url": "http://pik.bg/%D1%81%D0%BB%D0%B5%D0%B4-%D0%B4%D1%8A%D0%B6%D0%B4-%D0%BA%D0%B0%D1%87%D1%83%D0%BB%D0%BA%D0%B0-%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0%D1%82%D0%B5%D0%B3%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%80%D0%B5%D0%BA%D0%BB%D0%B0%D0%BC%D0%B0-news740863.html", "text": "Фейсбук обяви серия от мерки за по-стриктен контрол над политическата реклама, както и над някои много посещавани страници в мрежата, предаде Франс прес, цитирана от БТА. \"Отсега нататък всеки, който иска да подаде политическа реклама или да засегне важна тема, ще трябва да бъде проверяван. За тази цел рекламодателите ще трябва да обявяват идентичността и местоположението си\", написа на своята страница във Facebook Марк Зукърбърг. Освен това политическите послания ще бъдат обозначавани и ще се посочва кой ги финансира. Зукърбърг трябва да се яви идната седмица пред американския Конгрес, за да даде обяснения за злоупотребите с лични данни на 87 милиона потребители на социалната мрежа. \"С приближаването на важни избори в Съединените щати, Мексико, Бразилия, Индия и Пакистан, един от моите приоритети за 2018 г. е да се уверя, че поддържаме позитивен дебат и не допускаме намеса в тези избори\", написа още Зукърбърг. Facebook работи с външни организации за изготвяне на списък от важни и полемични теми и е наела хиляди допълнителни служители, които да приложат новите мерки с оглед на парламентарните избори през ноември 2018 г. Сподели:", "date": "2018.04.07", "title": "След дъжд качулка: Фейсбук затегна политическата реклама"}
{"url": "http://pik.bg/%D0%B0%D1%84%D0%B5%D1%80%D0%B0-%D0%B7%D0%B0-400-%D1%85%D0%B8%D0%BB-%D0%B4%D0%BE%D0%BB%D0%B0%D1%80%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0-%D0%BD%D0%B0-%D0%B2%D0%BE%D0%B5%D0%BD%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%B8%D0%BA%D0%B0-%D0%BE%D1%82-%D1%81%D0%B0%D1%89-%D0%B7%D0%B0-%D1%80%D1%83%D1%81-news740936.html", "text": "45-годишният Цветан Кънев може да получи 50 години затвор и глоба от 1 милион долара, ако бъде доказано, че е нарушил закона. Между 2 октомври 2015 г. и юни 2016 г. Кънев е пренесъл контрабандно от Колорадо и други части на САЩ специални електронни часовници, използвани за оптимизиране на високопроизводителни микропроцесори и комуникационни системи, пише в обвинителния акт, депозиран в Денвърския окръжен съд, цитиран от \"БГ Войс\". \"Тези механизми са много чувствителни\", заяви  Джеф Доршнер, говорител на главния прокурор по случая Робърт Тройър. Обвинението е повдигнато през януари 2017 г. Тогава Канев е в България и като научава, че ще става подсъдим, решава да остане. \"Опитваме се да го екстрадираме в Америка чрез съдебните канали\", каза Доршнер. Българинът е обвинен и в контрабанда и опит за контрабанда на мултичип модули с памет, които могат да контролират военно или ядрено компютърно оборудване. \"В Америка Кънев имаше собствена компания\", посочва Доршнер. Обвиняемият има връзки с международна компания, която продава полупроводници. Той има опит в управлението на големи клиенти и сметки в България, става ясно от фирмената му брошура. Джеф Доршнер обаче каза, че въпросната компания не се разследва. В обвинението не се посочва къде точно е придобил оборудването. Той заяви, че не може да коментира името на доставчика. Само онези, които имат лиценз от Бюрото за индустрия и сигурност, имат право да изнасят високотехнологично оборудване, пише в обвинителния акт. Контрабандното оборудване, с което се е сдобил Кънев, е включено в списъка на най-чувствителните стоки, се казва в обвинителния акт. Според досега събраните от прокуратурата данни българинът Канев е продал оборудването за $372,432. Прокуратурата ще иска Канев да върне тези пари, ако бъде осъден. Сподели:", "date": "2018.04.07", "title": "АФЕРА ЗА 400 ХИЛ. ДОЛАРА! Българин обвинен в контрабанда на военна електроника от САЩ за Русия"}
{"url": "http://pik.bg/%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D0%B8%D0%B7%D0%BF%D0%BB%D0%B0%D0%BA%D0%B0-%D0%BC%D1%8A%D0%BA%D0%B0%D1%82%D0%B0-%D1%81%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%BF%D0%BE%D0%B4%D0%B5%D0%BB%D0%B8-news740864.html", "text": "Πeвицaтa Дecи Cлaвa paзoчapoвa пoчитaтeлитe cи c нoвинaтa, чe в cĸopo вpeмe нямa дa ce зaвъpнe нa cцeнaтa, тъй като иcĸa дa ce нacлaди мaĸcимaлнo дългo нa мaйчинcтвoтo cи, Πpeди 16 гoдини фoлĸ дивaтa нямaшe тoзи шaнc c гoлeмия cи cин Maйĸи. Tя зa зaвъpнa ĸъм paбoтaтa eдвa 3 мeceцa cлeд paждaнeтo мy, ĸoeтo и дo днec нe мoжe дa cи пpocти. „Bъpнax ce oт CAЩ, ĸoгaтo Maйĸи бeшe нa 3 мeceцa. Hямax дpyг избop, ocвeн дa зaпoчнa пaĸ дa paбoтя. Bинaги ми e тeжaлo, чe нe ycпяx дa бъдa пoвeчe вpeмe дo cинa cи пo вpeмe нa дeтcтвoтo мy. Ceгa иcĸaм дa ĸoмпeнcиpaм c Бopиc“, cпoдeля пeвицaтa нa „Πaйнep“. Πpипoмнямe, чe Дecи ce зaвъpнa oт Щaтитe c бeбe нa pъцe пpeди вpeмe cлeд cĸaндaл c бaщaтa нa дeтeтo cи. Tя бeшe гoтoвa дa изocтaви ĸapиepaтa cи и дa зaживee зaд Oĸeaнa, нo вpъзĸaтa им нe ce пoлyчи, пише kliuki.bg. Paзбиpa ce, имa и дpyгa пpичинa гласовитата пoп-фoлĸ звeздa дa нe иcĸa дa ce вpъщa нa cцeнaтa вce oщe. Tя e натрупала oĸoлo 30 ĸг. пo вpeмe нa бpeмeннocттa и вероятно иска да си възвърне формата, преди да я видим отново на участия. Сподели:", "date": "2018.04.07", "title": "Деси Слава изплака мъката си, ето какво сподели"}
{"url": "http://pik.bg/61-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BE%D0%B4%D0%BE%D0%B1%D1%80%D1%8F%D0%B2%D0%B0%D1%82-%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-news740900.html", "text": "61% от българите одобряват въвеждането на тол системата и електронната винетка, 30,9% не могат да преценят, а 8,1% са против. Това показва Национално представително проучване на общественото мнение за новата система на плащане при преминаване през републиканската пътна мрежа. То е извършено от Exacta Research Group сред 1500 българи в 98 населени места през февруари – март 2018 г. Това съобщиха от пресцентъра на Министерството на регионалното развитие и благоустройството. Според 69,7% от запитаните по-справедливо е тежкотоварните камиони да плащат за изминато разстояние вместо на база време за преминаване, както е в момента. 56,9% от хората смятат, че така пътните инциденти ще намалеят, защото шофьорите на тирове няма да са принудени да бързат. 62,9 % споделят твърдението, че толът ще повиши приходите и тези пари ще бъдат реинвестирани в пътна инфраструктура и за повишаване на безопасността на движение. Отчетено е и друго предимство – 55,8% са убедени, че отчитането на трафика няма да доведе до забавяне, тъй като няма да се поставят бариери по пътищата, а камери ще засичат номерата на автомобилите. Най-голям процент от запитаните – 81,6%, споделят тезата, че превозните средства, които амортизират повече пътната настилка, трябва да плащат по-високи такси. Сега по данни на Агенция „Пътна инфраструктура“ през 2017 г. са продадени 7,5 млн. винетни стикери, което е с 736 147 повече от 2016 г. Реализираните приходи са 352 млн. лв. или с 25 млн. повече от 2016 г. От тях приходите от продажба на винетки за леки автомобили са близо 249 млн. лв., а 103 млн. лв. са от продажбата на винетки за ТИР. Дисбалансът е очевиден. Оказва се, че в малка България, където строителството на пътища е национална кауза, тези, които рушат най-много, плащат по-малко. В момента например един товарен камион може да премине през страната само за 23 лв. – това е цената на винетката за едно денонощие. За сравнение в Сърбия толкова се плаща само по новия участък от магистралата от Ниш до Пирот. Интересни са и отговорите по отношение обхвата на тола. На въпрос „Одобрявате ли или не въвеждането на тол системата за тежкотоварните автомобили извън магистралите“, 53,1% отговарят с „да“, 12,9% - с „не“, а 34% не могат да преценят. Най-голям процент – 28,9 %, считат, че тировете трябва да се движат основно по магистрали и първокласни пътища. 28,1% са на мнение, че трябва да минават основно по магистралите, а 18,3% - по всички пътища от републиканската пътна мрежа. По отношение размера на таксите най-голям е процентът (47,1) на тези, които казват, че не могат да преценят колко да се плаща за километър от МПС над 3,5 т. 21,3% одобряват такса от 15 ст./км, 18,6% - 20 ст./км, а 13,1% са за цена от 30 ст. на км. Според 39,9% таксите в България трябва да бъдат близки до тези в държави като Гърция, Сърбия и Унгария. Анкетата показва и гледната точка на хората по отношение изразходването на събраните средства. Договорът за въвеждане на тол системата беше подписан от Агенция „Пътна инфраструктура“ с международния консорциум „КАПШ трафик солюшънс“ на 15 януари 2018 г. Очаква се системата да започне да носи приходи през 2019 г. По предварителни изчисления те ще бъдат най-малко три пъти по-големи от сегашните и ще са около 1 млрд. лв. годишно. Сподели:", "date": "2018.04.07", "title": "61% от българите одобряват тол системата"}
{"url": "http://pik.bg/%D0%BB%D1%83%D0%B4-%D0%B5%D0%BA%D1%88%D1%8A%D0%BD-%D0%B2-%D0%BA%D1%80%D0%B8%D1%87%D0%B8%D0%BC-%D0%BF%D1%80%D0%B5%D0%BA%D1%80%D0%B0%D1%82%D0%B5%D0%BD-%D0%BC%D0%B0%D1%87-%D0%B1%D0%B8%D1%82-%D0%B8-%D0%B3%D0%BE%D0%BD%D0%B5%D0%BD-%D0%BE%D1%82-%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D1%81%D1%8A%D0%B4%D0%B8%D1%8F-%D0%BD%D1%8F%D0%BA%D0%BE%D0%B9-%D0%BD%D0%B0%D0%BC%D0%B5%D1%80%D0%B8-%D0%BB%D0%B8-%D0%B3%D0%BE-news740897.html", "text": "Двубоят започна съвсем нормално и нищо не предвещаваше какъв ще е неговият край. Гостите имаха предимство и още в 10-ата минута Георги Христозов отбеляза с глава след много добро центриране на Гео Атанас Зангаров от Садово бе съборен в наказателното поле, а съдията Марков отсъди дузпа и тръгна да показва наказателен картон. \"В този момент един от състезателите на Кричим удари в главата съдията, а останалите футболисти го обградиха“, разказва очевидец на екшъна. \"Последва бутаница, като в този момент и част от публиката нахлу на терена. Охрана в този момент на стадиона не се виждаше. Реферът побягна подгонен от 15-20 фена и един от футболистите на домакините. Съдията напусна границите на стадиона и продължи да бяга в посока циганската махала на града, следван от своите преследвачи“, завършва разказът му. Според слухове в града съдията е успял да се скрие в някоя от къщите. Според източник на сайто \"ПловдивДерби\" футболистът ударил с юмрук в главата съдията е Мустафа Шерифов, който е известен с вече няколко подобни постъпки. Той е бил най-деен и при гонитбата на съдията Марков из града. Така срещата не завърши, а домакините могат да бъдат наказани и с изваждане от групата за този екшън. Вероятно в началото на следващата седмица СТК ще излезе с решение за служебен резултат, очаква се и ДК да вземе решения за индивидуални наказания, както и какво ще последва за клуба от Кричим. Истински екшън се разигра на срещата от „А“ ОФГ между отборите на ФК Кричим и водача Садово. Главни действащи лица в него бяха няколко играчи на домакините и част от публиката на домакините, а потърпевш бе главният съдия Николай Марков. рги Ставрев. До края на първата част садовци имаха още няколко добри шанса, но до гол не се стигна. Втората част започна по друг начин. Домакините оказаха натиск, но той не водеше до чисти голови положения, а защитата на гостите като цяло стоеше стабилно. Садовци пък разчитаха на бързи контри, с които да решат окончателно мача в своя полза. При една такава в 78-ата минута Сподели:", "date": "2018.04.07", "title": "ЛУД ЕКШЪН В КРИЧИМ! Прекратен мач, бит и гонен от публиката съдия. Някой намери ли го?"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B5-%D0%B1%D0%BB%D0%B0%D0%B3%D0%BE%D0%B4%D0%B0%D1%82%D0%BD%D0%B8%D1%8F%D1%82-%D0%BE%D0%B3%D1%8A%D0%BD-news740869.html", "text": "Българските духовници вече тръгнаха за Йерусалим, откъдето ще донесат Благодатния огън в църквата Александър Невски в столицата. Делегацията е водена от Западно- и Средноевропейския митрополит Антоний. Очаква се делегацията да пристигне обратно в София около 19:00-20:00 часа. По станала вече традиция, превозът на светинята се осигурява с правителствен самолет. Свещеници от цяла България ще дойдат на летището в София, ще вземат частица от благодатния огън, за да я занесат по всички епархии, а оттам и по енориите си. След пристигането в София огънят ще се съхранява в Синодния параклис до около 23:45 часа, когато с литийно шествие ще бъде донесе в Патриаршеската катедрала „Св. Александър Невски“ за Пасхалното богослужение. Тази година се очаква от него да вземат за благословение и представители на съседни православни църква. Сподели:", "date": "2018.04.07", "title": "Ето кога ще пристигне Благодатният огън"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%85%D0%B0%D0%B7%D0%B0%D1%80%D1%82%D1%8A%D1%82-%D1%81%D0%BA%D0%B0%D1%80%D0%B0-%D0%B5%D0%BB%D0%B5%D0%BD-%D0%BA%D0%BE%D0%BB%D0%B5%D0%B2%D0%B0-%D1%81-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D0%B0-%D0%B9-%D0%BA%D0%BE%D0%B9-%D1%89%D0%B5-%D0%BA%D1%83%D0%BC%D1%83%D0%B2%D0%B0-%D0%BD%D0%B0-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-news740546.html", "text": "Приготовленията за сватбата на Деси Банова и Росен Плевнелиев вече са започнали, издават близки до ВИП-двойката. Бившата синоптичка е в трепетно очакване на деня, в който ще смени фамилията си с Плевнелиева. Из кулоарите на Нова тв се мълви, че блондинката е поканила своя близка колежка от медията да й стане кума на сватбата. Коя е тя ще научите в днешното издание на \"Жълтите новини\". Докато Деси Банова е в предсватбена треска, до мечтания олтар не успя да стигне с поредното си гадже актрисата Елен Колева. Фаталната актриса претърпя пореден крах на любовния фронт. От скоро звездата от \"Шивачка\" отново е сама, след като не е успяла да преглътне порока на последния потенциален жених Давид Бонев - бившият общински съветник от Радомир бил пристрастен към хазарта. Пред развод ли е Златка Димитрова, кой е скандалният рапър, с който Ани Хоанг забегна в Банкок, папарашки снимки на естрадния трубадур Веселин Маринов, изловен с нова блондинка - гледайте сега, само в \"Жълтите новини\": Сподели:", "date": "2018.04.07", "title": "ЕКСКЛУЗИВНО В ПИК TV! Хазартът скара Елен Колева с любовника й! Кой ще кумува на Деси Банова и Плевнелиев - само в \"Жълтите новини\""}
{"url": "http://pik.bg/%D0%BA%D1%80%D1%83%D1%82%D0%B8-%D0%BC%D0%B5%D1%80%D0%BA%D0%B8-%D0%B1%D0%B5%D0%B7-%D0%BE%D1%82%D0%BF%D1%83%D1%81%D0%BA%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%B7%D0%B0%D0%BD%D0%B4%D0%B0%D0%BD-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news740903.html", "text": "Лишените от свобода в затвора в Пловдив, които са участвали в различните Великденски конкурси на управата на зандана и са се класирали на първите места, няма да бъдат награждавани с отпуски. Причината е затегнатият режим в затворите у нас след бягството на рецидивистите Радослав Колев и Владимир Пелов. Въпреки това от управата на затвора в Пловдив са се погрижили лишените от свобода да не скучаят по време на Великденските празници с различни творчески и спортни надпревари. Най-важният конкурс е бил за най-красиво великденско яйце и е бил изключително оспорван. В него са участвали шест групи лишени от свобода с по трима човека. Сред тях са били и осъдените на доживотен затвор за убийства, които са смазали конкуренцията и са заели първото място със своите най-красиво боядисани великденски яйца. Индивидуален победител от конкурса е Орлин от шеста група, пише \"Монитор\". Празничните мероприятия в затвора в Пловдив продължават на 8 април, в неделя, от 11 часа, когато за лишените от свобода в Пловдив ще има Божествена литургия. Тя ще бъде отслужена от отец Милен Недев в затворническия параклис. Сподели:", "date": "2018.04.07", "title": "КРУТИ МЕРКИ! Без отпуски в пловдивския зандан за Великден"}
{"url": "http://pik.bg/%D1%81%D0%BA%D1%80%D0%B8%D1%82%D0%B0-%D0%BB%D0%B8%D0%BC%D0%BE%D0%BD%D0%BA%D0%B0-%D0%BD%D0%B0-%D0%BF%D1%8A%D1%82%D1%8F-%D0%BD%D0%B0-%D1%82%D0%B5%D1%80%D0%B2%D0%B5%D0%BB-%D0%BF%D1%83%D0%BB%D0%B5%D0%B2-news740904.html", "text": "Професионалното боксово приключение на Тервел Пулев навлезе в по-сериозната фаза през 2018-а година. Българинът вече имаше едно солидно изпитание в лицето на бившия претендент за световната титла Валери Брудов преди месец. Бронзовият медалист от олимпийските игри в Лондон’12 ще гони във Виена десета победа от 10 мача. Противникът Ласло Пензеш (Унг) е много по-различен от останалите опоненти на 35-годишния софиянец. Унгарецът няма загуба. Той е със 7 победи (6 с нокаут), като пет от двубоите му са приключили още в първия рунд. 39-годишният боксьор като възраст е ветеран, но реално неговата професионална кариера започна след тази на Тервел. Пензеш дебютира едва преди шест месеца, но бързо навъртя солиден актив. Съперниците му не са нищо особено, като само един от тях има положителен актив. Голямата въпросителна около Пензеш се крие в липсата на каквато и да е информация. Не е ясно с какъв гард боксира, колко е висок, какъв стил изповядва. В интернет и по специализираните сайтове няма никаква информация, а неговият мениджър Тибор Фея ревниво пази своя клиент. От една страна тази неизвестност е плашеща, защото никой не иска да се озове на ринга срещу мистериозен противник. От друга това ще даде възможност на Тервел да използва своите естествени инстинкти и в движение да се адаптира към опонента. Българинът има сериозна закалка в това отношение от олимпийския бокс, където често по международни турнири му се е налагало да излиза срещу неизвестни съперници. Срещата е много ключова за българина, защото ще затвърди неговите позиции да атакува европейската ранглиста. Именно това ще бъде първата цел на Тервел Пулев. Боксьорът има всички шансове да атакува пояса на Европейския съюз още през тази година. За целта най-важното е да продължи с победите, но освен това да има сериозни изпитания, в които да трупа така необходимите рундове, пише \"Спортал\". Срещата с Пензеш от полутежка категория е насрочена за 8 рунда. Ниво, което вече българинът преодоля веднъж. За него ще бъде важно отново да поиграе по-дълго време. В сравнение с предишния мач срещу Валери Брудов сега Тервел имаше възможност да почине по-добре и да се подготви. В сблъсъка с руснака българинът трябваше да се аклиматизира с часовата разлика, защото буквално дни по-рано беше пътувал до Чикаго и назад. На галавечерта във Виена днес още осем български боксьори ще имат шанс да блеснат. След тях е утвърденият национал Тинко Банабаков и младежкият олимпийски шампион Благой Найденов. Сподели:", "date": "2018.04.07", "title": "Скрита лимонка на пътя на Тервел Пулев!"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%B8-%D0%B2%D0%BD%D1%83%D1%86%D0%B8%D1%82%D0%B5-%D0%BD%D0%B0-%D0%B1%D0%B5%D0%B7%D1%81%D0%BA%D1%80%D1%83%D0%BF%D1%83%D0%BB%D0%BD%D0%B8%D1%8F-%D0%B1%D0%B5%D0%B3%D0%BB%D0%B5%D1%86-%D0%BF%D0%B5%D0%BB%D0%BE%D0%B2-%D0%B6%D0%B8%D0%B2%D0%B5%D1%8F%D1%82-%D0%B2-%D0%BC%D0%B0%D0%BB%D1%82%D0%B0-%D1%81%D0%BD%D0%B8%D0%BC%D0%BA%D0%B8-news740850.html", "text": "Дъщерята на избягалия от затвора Владимир Пелов - Вероника, живее със семейството си в Малта. Въпреки крехката си възраст, Вероника е горда майка на две деца. 23-годишното момиче се определя в профила си във Фейсбук като \"майка на пълен работен ден\". Преди да замине за Малта тя е учила в Правец. Завършила е езикова гимназия във френска паралелка, пише \"Телеграф\". Зетят на кръвожадния рецидивист Пелов - Георги, също е от Ботевград. Вероника го залюбила, след като завършила средното си образование. Тя предпочела двамата да заминат за Малта и да се установят в островната държава пред това да продължи с учението си. В Малта Вероника работи във фирма за отдаване на имоти под наем. Сподели:", "date": "2018.04.07", "title": "РАЗКРИТИЕ! Дъщерята и внуците на безскрупулния беглец Пелов живеят в Малта (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BB%D0%B0%D0%B3%D0%BE%D0%B4%D0%B0%D1%82%D0%BD%D0%B8%D1%8F%D1%82-%D0%BE%D0%B3%D1%8A%D0%BD-%D1%82%D1%80%D1%8A%D0%B3%D0%BD%D0%B0-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%B0%D0%BD%D1%82%D0%BE%D0%BD%D0%B8%D0%B9-%D1%81%D0%B5-%D0%BA%D0%B0%D1%87%D0%B8-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%BD-news740958.html", "text": "Западноевропейският митрополит Антоний вече е на борда на правителствения самолет на летище \"Бен Гурион\" в Тел Авив и потегли за България заедно с благодатния огън, свидетелстват снимки от авиона. Антоний е заедно с бизнесмена Димитър Тодоранов. Очаква се огънят да пристигне у нас между 19 и 20 ч. Свещеници от цяла България ще дойдат на летището в София, ще вземат частица от благодатния огън, за да я занесат по всички епархии, а оттам и по енориите си. След пристигането в София огънят ще се съхранява в Синодния параклис до около 23:45 часа, когато с литийно шествие ще бъде донесе в Патриаршеската катедрала „Св. Александър Невски“ за Пасхалното богослужение. Тази година се очаква от него да вземат за благословение и представители на съседни православни църкви. Вчера Антоний заръча на македонските свещеници да дойдат у нас с черни раса, а не с празнични одежди, тъй като в противен случай нямало да получат от огъня. Патриарх Теофил Трети измоли Благодатния огън в Храма на Гроба Господен в Йерусалим. Веднага след това огънят се разпространи сред вярващите, които са заобиколили Божия храм и се намират по уличките на стария град. Всички протягат ръце, за да запалят свещите си и се поздравяват с \"Христос Воскресе\"! Всяка година на Велика събота на Божи гроб от небето в ръцете на Йерусалимския патриарх пада Благодатният огън. И до днес тайнството е неразгадано, въпреки че много учени са градили хипотези. За милиони вярващи по целия свят огънят е небесно чудо. Хора от цял се стекоха в Йерусалим по време на Страстната седмица, за да вземат участие в поклоненията преди деня на Възкресението. Подготовката за слизането на Благодатния огън започва в събота сутрин. Всяка година параклисът на Божи гроб внимателно се проверява за запалителни средства с цел да изчезне всяко съмнение, че чудото е плод на човешка ръка. Огледът правят представители на мюсюлманската общност в Йерусалим. След това вратите се запечатват с голяма пита пчелен восък. Подпечатват го духовници от католическата, арменската и коптската църква, които имат параклиси в големия храм при Божи гроб. Това е знак, че всички кандила в параклиса са изгасени. По стара традиция единствените, които могат да получат небесния огън са православните и те го предават на другите християнски вероизповедания. Според старо поверие, ако благодатният огън не слезе на Велика събота, това ще е последният ден на човечеството. Храмът на Божи гроб ще бъде разрушен и ще настъпи Второто пришествие. Точно в 14:17 часа българско време слезе Благодатният огън в Йерусалим! Благодатният огън всяка година бива измолван от Йерусалимския Патриарх Теофил III. Българската делегация, председателствана от Западно- и Средноевропейския митрополит Антоний, също се включи в обиколките около Кувуклията. Сподели:", "date": "2018.04.07", "title": "ПЪРВО В ПИК! Благодатният огън тръгна към България! Митрополит Антоний се качи на самолета на летище \"Бен Гурион\" (ВИДЕО)"}
{"url": "http://pik.bg/%D1%81%D1%83%D0%BF%D0%B5%D1%80-%D0%B8%D0%BD%D0%BE%D0%B2%D0%B0%D1%86%D0%B8%D1%8F-%D0%B2%D0%B5%D1%87%D0%BD%D0%B0-%D0%B1%D0%B0%D1%82%D0%B5%D1%80%D0%B8%D1%8F-%D0%BD%D0%B8-%D1%80%D0%B0%D0%B7%D0%B2%D0%B5%D0%B6%D0%B4%D0%B0-%D1%81-%D0%B5%D0%BD%D0%B5%D1%80%D0%B3%D0%BE%D1%82%D0%BE-news740514.html", "text": "Бивш член на Държавната комисия по енергийно и водна регулиране изобрети вечна батерия. Тя работи само с кенчета от бира от солена вода, обяснява изобретателят Орфей Малчев. Според него всеки можел да си я направи, а джаджата щяла да спаси крайно бедните и задлъжнели хора от енергото. Предстои методът да бъде изпитан и патентован. Сподели:", "date": "2018.04.07", "title": "СУПЕР ИНОВАЦИЯ! Вечна батерия ни развежда с енергото  "}
{"url": "http://pik.bg/%D0%BD%D0%B5-%D1%82%D1%80%D1%8A%D0%B3%D0%B2%D0%B0%D0%B9%D1%82%D0%B5-%D0%BA%D1%8A%D0%BC-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%B7%D0%B0-%D1%82%D1%83%D1%80%D0%B8%D0%B7%D1%8A%D0%BC-%D1%81%D0%B0-%D0%BB%D0%BE%D1%88%D0%B8-news740885.html", "text": "Лоши са условията за туризъм в планините. Това съобщиха от Планинската спасителна служба (ПСС) при БЧК. Метеорологичните условия са лоши. Има образувана мъгла във високите части на планините, мокрища. Температурите са положителни. По най-високите части духат силни ветрове. Неблагоприятни са условията за ски и туризъм. В резултат на вчерашния дъжд снежната покривка на много места е подгизнала. Възможно е някъде да бъде предизвикана лавина, поради натежалата снежна покривка. Част от планинските курорти са на финала на работата си. Там, където има сняг, към днешна дата продължават да работят. От ПСС призовават туристите да се съобразяват с метеорологичните и теренните условия. Мъглата не позволява на хората да се ориентират къде отиват и в каква ситуация попадат. Теренните условия също не могат да бъдат добре преценени при мъгла. През изминалото денонощие не е имало инциденти, изискващи намесата на ПСС. Информация за обстановката в планините може да намерите на адреса на ПСС в интернет. Телефоните на ПСС са: 02/ 9632000 и 088 1470. Сподели:", "date": "2018.04.07", "title": "Не тръгвайте към планините! Условията за туризъм са лоши "}
{"url": "http://pik.bg/%D0%BA%D1%80%D1%8A%D0%B2-%D0%BD%D0%B0-%D0%BF%D1%8A%D1%82%D1%8F-%D0%BA%D0%BE%D0%BB%D0%B0-%D0%B1%D0%BB%D1%8A%D1%81%D0%BD%D0%B0-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82-%D1%81-%D0%B1%D1%8F%D1%81%D0%BD%D0%B0-%D1%81%D0%BA%D0%BE%D1%80%D0%BE%D1%81%D1%82-%D0%B2-%D0%B1%D1%83%D1%80%D0%B3%D0%B0%D1%81-news740932.html", "text": "Автомобил помете велосипедист пред хотел \"Аква\" в Бургас. Инцидентът е станал около 22:30 ч. вечерта. Велосипедистът е бургазлия на средна възраст, пресичал пешеходната пътека пред хотела, когато лека кола буквално връхлита отгоре му с бясна скорост. \"Беше страшна гледка. Колата идваше с висока скорост, дори не намали преди пешеходната пътека. Колоездачът пък бе решил да си спести време - не слезе от превозното си средство при пресичане на зебрата, както е редно. При удара пострадалият изхвърча от колелото, превърта се дори няколко пъти и много жестоко падна на пътя\", разказа пред \"Флагман\" очевидец на инцидента. На място веднага пристигнали екипи на полиция и Бърза помощ, които откарали колоездача в болница. По първоначална информация състоянието не е тежко, мъжът се разминал с леки травми и уплаха. Сподели:", "date": "2018.04.07", "title": "КРЪВ НА ПЪТЯ! Кола блъсна велосипедист с бясна скорост в Бургас"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-e%D1%82%D0%BE-%D1%8F-%D1%82%D0%B0%D0%B9%D0%BD%D0%B0%D1%82%D0%B0-%D0%B6%D0%B5%D0%BD%D0%B0-%D0%BD%D0%B0-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-news740712.html", "text": "Съпругата на Кирил Добрев умишлено избягва публичността през целия политически път на мъжа си. Половинката на депутата от БСП никога не го придружава на важни събития и не присъства на семейните снимки, които социалистът обича да споделя в социалните мрежи, когато има личен повод или важен празник. Антония Добрева съчетавала безпроблемно майчинските задължения с успехи в професията си, научи „Ретро“. От дълги години тя работела като банков експерт в Българската банка за развитие, където се ползвала с авторитет пред колегите. В неформалните разговори с тях обаче също избягвала да споменава съпруга си, а от екипа на финансовата институция шеговито я подпитвали защо мъжът ѝ я криел. В същия тон тя отговаряла, че зад всеки успешен мъж стояла по една жена и парирала атаките им, като обяснявала, че двамата просто имали различни занимания. Красивата блондинка освен перфектна домакиня била пътешественик по душа. Заради двете им деца – студента Николай и ученичката Ема, двамата с депутата имали все по-малко време, в което да обикалят света. Любимата дестинация на Антония била Париж, на който за последно се любувала през 2015 г. Завидната си фигура половинката на социалиста поддържала със ски, а зимният спорт бил нейна ученическа страст. Цялата фамилия Добреви се хвалели, че нямало как да случат на по-добра снаха, а приживе майката на Кирил приемала Антония като своя дъщеря. До ден днешен тя не можела да преживее смъртта ѝ и усещала непрекъснато нейната липса. Съпругата на Добрев била домошарка, докато той бил комуникативен и общителен и не можел да оцелява, без да се среща с приятели. „Какво да направя - не съм битов мъж. Не мога да си представя, че в почивния ден ще си ровичкам нещо в гаража и в градината. Не, не е за мен тази работа. Иначе адски много държа на семейството си. Живеем така, че с удоволствие се прибирам, макар и късно“, споделя бесепарят. Освен с дома Антония се занимавала и с тревогите на децата, като единствено тя ходела по родителски срещи. Тъй като синът им Николай вече учел мениджмънт в Лондон, посещенията в училище намалели наполовина. Когато бил тийнейджър обаче, наследникът на Добреви не бил сред кротките деца и често се налагало депутатът да виси пред директорския кабинет и да дава обяснения. Николай обаче имал по-голям респект от татко си, докато малката Ема умеела да го манипулира и знаела, че му е слабост. С жена си социалистът имал спорове относно възпитанието, защото тя не можела да приеме, че със сина им си говорели с обръщението „брат“, но гледала да е либерална и съвременна, като настоявала само за отлични оценки. Сподели:", "date": "2018.04.07", "title": "ЕКСКЛУЗИВНО В ПИК И \"РЕТРО\"! Eто я тайната жена на Кирил Добрев"}
{"url": "http://pik.bg/%D1%81%D0%BB%D0%B0%D0%B4%D1%8A%D0%BA-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%80%D0%B0%D0%B7%D0%B4%D0%B0%D0%B2%D0%B0%D1%82-60-%D0%BC%D0%B5%D1%82%D1%80%D0%BE%D0%B2-%D0%BA%D0%BE%D0%B7%D1%83%D0%BD%D0%B0%D0%BA-news740857.html", "text": "Сладък Великден под тепетата! В Пловдив ще подсладят празника с вкусен 60-метров козунак, който ще бъде раздаван през утрешния ден. Великденският козунак ще бъде нареден върху фонтана с пеликаните на пл. \"Стефан Стамболов“ и ще бъде изграден от 500 по-малки козунаци. Направен е от 250 килограма брашно, в него има още захар, стафиди, олио, яйчен меланш и ароматизиран лимон. Раздаването ще започне в 12: 00 часа. Иначе на 8 април празничните събития започват в 10:00 часа на пл. „Стефан Стамболов“ в Пловдив с „Великденско утро“. От 12:30 до 14:00 часа ще се проведе детска програма под мотото „Талантливите чудеса на Великден“. Празничната програма за 8 април ще приключи с Великденски детски концерт, като началото му ще бъде поставено в 16:00 часа. Събитията, организирани от Община Пловдив за великденските празници завършват на 9 април – Светли понеделник. От 11:30 часа, отново на пл. „Стефан Стамболов“, ще се състои концерт на Духов оркестър-Пловдив, а от 16:00 часа на стълбите до паметника на Мильо ще започне празничен концерт, озаглавен „Класика за Великден“. Сподели:", "date": "2018.04.07", "title": "СЛАДЪК ВЕЛИКДЕН! В Пловдив раздават 60-метров козунак"}
{"url": "http://pik.bg/%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D1%89%D0%B5-%D0%BE%D0%B3%D0%BB%D0%B0%D0%B2%D0%B8-%D0%B1%D0%BE%D0%B3%D0%BE%D1%81%D0%BB%D1%83%D0%B6%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B2%D1%8A%D0%B7%D0%BA%D1%80%D0%B5%D1%81%D0%B5%D0%BD%D0%B8%D0%B5-%D1%85%D1%80%D0%B8%D1%81%D1%82%D0%BE%D0%B2%D0%BE-news740861.html", "text": "На днешната Велика събота патриарх Неофит ще оглави празничното вечерно богослужение за Възкресение Христово в патриаршеската катедрала \"Св. Александър Невски\". Негово светейшество ще бъде посрещнат тържествено в 23.25 часа с празнично биене на камбаните, а богослужението е от 23.30 часа. Към 23.45 ч. от параклиса на Синодалната палата в патриаршеския храм ще бъде донесен Благодатният огън, който няколко часа по-рано ще бъде пренесен от Божи гроб /в Йерусалим/ от българска църковно-държавна делегация. Точно в полунощ Светейшият патриарх ще поздрави с \"Христос воскресе\" изпълнилия площада пред храма многоброен богомолен народ от специално издигната платформа пред катедралата. Тогава ще прозвучат евангелието и тропарът за Възкресение, и радостните възгласи: \"Христос воскресе - Во истину воскресе!\", съпроводени от тържествения звън на камбаните на катедралата \"Св. Александър Невски\". След това патриарх Неофит ще отправи своето Пасхално приветствие към българския народ. След връщането в храма ще започне празничната Света литургия или т.нар. Пасхално богослужение. Православната църква почита днес Велика събота - последния ден от Страстната седмица, предшестваща Великден. На Велика събота се отбелязва погребението на Господ Исус Христос, извършено от Йосиф и Никодим, както и слизането на Спасителя в царството на тъмнината - ада. Когато Господ Исус Христос издъхнал като човек, тялото му било положено в гроба. Душата му слязла в ада, победила го и освободила пленените там души. На третия ден душата и тялото отново се съединили и тялото възкръснало от мъртвите. Велика събота е свързана и с оплакването и погребението на Исус Христос от майка му Света Богородица и от жените, носещи миро. Сподели:", "date": "2018.04.07", "title": "Патриарх Неофит ще оглави богослужението за Възкресение Христово"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%B2%D0%B5%D0%BB%D0%B8%D0%BA%D0%B0-%D1%81%D1%8A%D0%B1%D0%BE%D1%82%D0%B0-news740849.html", "text": "Топ астроложката Алена предоставя ексклузивно специалните си хороскопи на агенция ПИК. Какво очаква всяка зодия, за какво да внимаваме и от какво да се пазим, къде да насочим усилията си и дали днес е нашият щастлив ден - вижте какво казват звездите за Велика събота, броени часове преди Възкресение Христово. Ако в почивния ден се опитват да измъкнат от вас пари за проект, който не ви засяга, не проявявайте щедрост и не давайте обещания. Успехът ви следва от сутринта, но с планирани начинания. Не влизайте в конфликт на работното място и не се опитвайте да доказвате с агресия правотата си, защото ще избухне такъв скандал, който ще ви депресира. Опитват се да ви създават трудности. Не се впечатлявайте в почивния ден, ако не си почивате, а се отдайте намисли за работата си и се задълбочете в задълженията си. Някои колеги умишлено ви пречат. Не обръщайте внимание на подмятанията им. За изненада на всички се справяте отлично и с най-неприятните си задължения, ако не се впечатлявате от критиката. Работното място в този почивен ден не е подходящо, за да воювате с вашите колеги. Наложете си търпение и се заемете със задълженията си. Вечерта изяснете проблемите в семейството. Денят не е успешен за срещи, за начинания и за делови разговори, нито за подписване на договори. Късметът със сигурност ще ви изостави. Вървите устремно напред в почивния ден и ще поставите началото на нови занимания. Бъдете внимателни. Трудностите са преодолими. Приемайте спокойно отправената ви критика. Промяната на плановете ви за деня не е причина да се отклоните от задълженията си. Очаквайте предложение за нов бизнес. Приемете безропотно разпорежданията на вашите началници в почивния ден като Съдбовен знак, че ако се подчините, ще ви повишат. Веднага им докажете, че сте готови да им сътрудничите, но не прекалявайте с демонстрация на възможности. Трудностите са причината да не работите активно, но ще се справите успешно, ако мобилизирате силите си. От вас зависи дали ще постигнете замисленото в този почивен ден. Не се доверявайте на непознати хора и не се вживявайте в липсата на разбиране от страна на вашите близки. Късметът не е с вас. Откажете се от начинанията и не си вредете сами на авторитета. Заемете се с рутинните си задължения. Стабилизирайте финансовото си състояние с активна работа по започнати проекти, въпреки почивния ден и положете основите за бъдещи си успехи. На работното място си гарантирате успех. Ако сте зад волана бъдете предпазливи. Ако овладеете депресията, която ви следва от няколко дни без причина и е в своя апогей, дори и рискованите начинания ви носят отлични приходи и похвала. Не проявявайте капризи на работното място в почивния ден и не изнервяйте вашите колеги, ако сте се захванали с общ бизнес. Обмислете отново предложенията за инвестиции. Денят е добър за рутинни занимания, но не и за преговори за сътрудничество. Бъдете последователни в действията си. Не се притеснявайте от неочакваните служебни разходи в този почивен ден, ако имате посещение от чужбина или вие самите сте в командировка. Отложете деловите срещи и разговори, за да си спестите неуспехите заради липса на готовност да обосновете исканията си. Днес запознанствата ви не са мечтаните от вас. Вашето семейство и особено брачните ви партньори са ядосани заради новите ви познати. Обогатете се с необходимата ви информация, въпреки почивния ден и ще се справите без проблем със служебните си задължения. Довършeте изостаналите задачи и анализирайте постигнатото. Ако развивате свой бизнес се предпазвайте от кандидат-съдружници, които искат да ви измъкнат парите. Днес, въпреки че деня е почивен, сте склонни да привличате използвачи и затова на работното място рискувате да предизвикате проблеми заради желанието ви да наложите мнението си. В материално отношение успехът ще бъде с вас, ако не отказвате допълнителната работа и подновите стари делови отношения. Напрежението, което ви е обзело от сутринта в почивния ден е заради очакване на поредния успех, водещ към финансова стабилизация. Ще блеснете и ще засенчите вашите амбициозни колеги. Склонни сте да се отнасяте подигравателно към тях, но днес бъдете на ниво, за да не съсипете доброто впечатление, което сте направили. Сподели:", "date": "2018.04.07", "title": "САМО В ПИК! Топ астроложката Алена с ексклузивен хороскоп за Велика събота"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%B0%D0%BD%D1%82%D0%BE%D0%BD%D0%B8%D0%B9-%D0%B8-%D1%86%D1%8A%D1%80%D0%BA%D0%BE%D0%B2%D0%BD%D0%B0%D1%82%D0%B0-%D0%BD%D0%B8-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D1%85%D0%B0-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B2%D0%B8%D0%B4-news740884.html", "text": "Фейсбук Делегацията ни е водена от Западно- и Средноевропейския митрополит Антоний. \"Очакваме с нетърпение да влезем в храма на Светото Възкресение, където да изчакаме в молитва слизането на Благодатния огън, от който да вземем и да донесем на нашите сънародници в България. Потокът е много голям и минаваме по обикновения ред. Ще изчакаме с търпение да влезем в храма“, казва във видеото митрополит Антоний. Българската църковна делегация вече е в Йерусалим, откъдето ще да донесе Благодатния огън. Това става ясно от видео, публикувано на официалната страница на БПЦ в социалната мрежа . Българската църковна делегация замина за Божи гроб в ранните зори на деншния ден и се очаква да пристигне обратно в София около 19:00-20:00 часа. По станала вече традиция превозът на светинята се осигурява с правителствен самолет. Сподели:", "date": "2018.04.07", "title": "ЕКСКЛУЗИВНО В ПИК! Митрополит Антоний и църковната ни делегация пристигнаха в Йерусалим (ВИДЕО)"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B8%D1%81%D0%BA%D0%B0-%D1%81%D1%80%D0%B5%D1%89%D0%B0-%D1%81-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B7%D0%B0%D1%80%D0%B0%D0%B4%D0%B8-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-news740947.html", "text": "ТАСС, цитирана от \"Фокус\". От руското посолство във Великобритания изразиха надежда, че скоро може да бъде организирана среща между посланика Александър Яковенко и министъра на външните работи на Обединеното кралство Борис Джонсън, предава Това съобщи в събота прессекретарят на руското дипломатическо представителство, отговаряйки на въпрос на журналист за текущото взаимодействие с МВнР на Великобритания във връзка с инцидента в Солсбъри. „За съжаление, не можем да дадем удовлетворителна оценка на текущото ниво на сътрудничество с Форин офис. Очевидно е, че отдавна е назряла нуждата от провеждане на среща между посланика Александър Яковенко и външния министър на Великобритания Борис Джонсън за обсъждане на целия комплекс двустранни отношения, както и за разследването на инцидента в Солсбъри. В тази връзка Яковенко отправи лична нота на Джонсън. Надяваме се на конструктивен отговор на британската страна и разчитаме тази среща да бъде организирана в най-скоро време“, заяви прессекретарят. ТАСС припомня, че на 5 април Яковенко призова британските власти да осигурят присъствието на международни експерти при изясняването на обстоятелствата около инцидента в Солсбъри, по време на който, според версията на Лондон, е бил отровен бившият полковник от Главното разузнавателно управление (ГРУ – военното разузнаване на Русия) Сергей Скрипал и неговата дъщеря Юлия. Тогава посланикът заяви, че Москва се стреми към прозрачно разследване на инцидента и към това в него да участват представители не само на страни от НАТО и ЕС, но и от Русия, Индия, Китай, страните от Латинска Америка и Африка. Яковенко обърна внимание на това, че Лондон засега така и не е разкрил информация от провежданото разследване. Сподели:", "date": "2018.04.07", "title": "Посланикът на Русия в Лондон иска среща с Борис Джонсън заради случая \"Скрипал\""}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BA%D0%BE%D0%BD%D0%B3%D1%80%D0%B5%D1%81%D0%BC%D0%B5%D0%BD-%D0%B8%D0%B7%D0%B2%D0%B0%D0%B4%D0%B8-%D0%B7%D0%B0%D1%80%D0%B5%D0%B4%D0%B5%D0%BD-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B2-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-news740862.html", "text": "Американският конгресмен републиканец Ралф Норман извади зареден пистолет в ресторант в Рок Хил, Южна Каролина, за да докаже тезата си, че оръжията са опасни само ако са в лоши ръце, предаде АФП. Норман извадил заредения си „Смит енд Уесън“, 38-и калибър, и го оставил на масата по време на вечеря със свои поддръжници. Пред медии той обяснил: „Няма да съм като Габи Гифърдс! Който се готви да стреля срещу мен, трябва да е сигурен, че стреля точно, защото в противен случай ще отвърна на огъня“, информира за екшъна Би Ти Ви. Габриел Гифърдс е бивша депутатка в Камарата на представителите, която бе простреляна в Аризона през 2011 г. и не се възстанови напълно, но се включи активно в кампанията за ограничаване на огнестрелните оръжия. Пред Си Ен Ен Норман обяснил, че искал да обърне внимание на дебата за въоръженото насилие и добавил: „Просто доказах, че самите оръжия не са проблемът“, напротив, зареден пистолет в стаята би трябвало да накара хората да се почувстват по-сигурни. \"Ако някой влезе в този ресторант и открие огън, аз показвам, че съм в състояние да защитя себе си и околните“, обяснил конгресменът. Сподели:", "date": "2018.04.07", "title": "ЕКШЪН! Американски конгресмен извади зареден пистолет в ресторант"}
{"url": "http://pik.bg/%D0%B4%D0%B0-%D1%81%D0%B5-%D1%81%D0%BC%D0%B8%D1%80%D0%B8%D0%BC-%D0%BF%D0%BE%D0%BD%D0%B5-%D0%BD%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B8-%D0%B4%D0%B0-%D1%81%D1%82%D0%B0%D0%BD%D0%B5%D0%BC-%D0%BF%D0%BE-%D0%B4%D0%BE%D0%B1%D1%80%D0%B8-%D0%BD%D0%B5-%D0%B5-%D1%82%D1%80%D1%83%D0%B4%D0%BD%D0%BE-news740839.html", "text": "\"...и заваля дъжд, и придойдоха реки, и духнаха ветрове, и напряха на тая къща, и тя не рухна, защото беше основана на камък.\" В навечерието сме на Възкресение Христово - най-големия православен празник. Не случайно хората го наричат Великден. От повече от 2000 г. празнуваме чудото на Възкресението. Събираме се с най-близките си, радваме се един на друг, отправяме си хубави пожелания... Не можем ли поне в тези святи дни да станем малко по-добри?! Да забравим за злобата, която се превърна напоследък в български национален спорт. Накъдето и да се обърнеш - само негативизъм, проклетия и черни помисли. Не можеш да чуеш една добра дума за някого. Така и никой не успя да ни угоди - нито политици, нито управленци, нито даже близки и роднини. Всяко нещо е в състояние да ни разедини. Не е ли време да кажем \"Стига!\" Поне в тези дни да покажем почит към Бога и към самите нас като се смирим. Защото само доброто ражда добро, злото е път без изход. Не пада само този, който е стъпил на здрава основа. В най-мъдрата книга - Библията, в Евангелието от Матея е записано: Сподели:", "date": "2018.04.07", "title": "Да се смирим поне на Великден и да станем по-добри! Не е трудно!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-10-%D0%BC%D0%B5%D1%81%D0%B5%D1%87%D0%BD%D0%BE-%D0%B1%D0%B5%D0%B1%D0%B5-%D0%BF%D0%BE%D1%87%D0%B8%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%BE-%D0%B2-%D0%BD%D0%BE%D1%89%D1%82%D0%B0-%D1%81%D1%80%D0%B5%D1%89%D1%83-news740893.html", "text": "Мистерия с 10-месечно бебе разбуни духовете във врачанското село Краводер, съобщават от полицията. Около 3 часа след полунощ днес в Районното управление на Враца е получено съобщение от дежурен лекар в Центъра за спешна медицинска помощ. Докторът притеснено обяснил че преди минути е констатирал смъртта на 10-месечно бебе в село Краводер. Смъртта на кърмачето е мистериозна, тъй като няма данни за насилие или престъпление нито сведения за болести, от които то да е страдало, съобщава \"Булнюз\". По случая е образувано досъдебно производство, а случаят се разследва от служители на реда. От полицията не дават сведения за родителите, както и за произхода на бебето. Сподели:", "date": "2018.04.07", "title": "ИЗВЪНРЕДНО! Страшна трагедия във Врачанско! 10-месечно бебе почина мистериозно в нощта срещу Велика събота"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BA%D0%BB%D0%B0%D0%B4%D0%B5%D0%BD%D0%B5%D1%86%D1%8A%D1%82-%D0%B3%D0%BE-%D0%BF%D0%BE%D0%B3%D1%8A%D0%BB%D0%BD%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D1%8A%D0%B2-%D1%81%D1%82%D0%B5%D1%84%D0%B0%D0%BD-news740891.html", "text": "Стефан Лозанов Михайлов от село Витановци, който изчезна на 8 март, е открит мъртъв в кладенец. Случайно минаващ през местността „Пейчов дол“ жител на селото видял в кладенец тялото на удавилия се 80-годишен Стефан. Веднага съобщил на кмета Първан Симов, който сигнализирал на телефон 112. Пристигналите на мястото криминалисти не са открили следи от насилие. От полицията няма официално съобщение, че е открито тялото на изчезналия мъж. Стефан Михайлов е починал още същия ден, в който е изчезнал, съобщава още Струма БГ. Семейството и жители на селото търсиха изчезналия мъж 22 дни. Той бе обявен за издирване и от полицията. Днес погребват в гробищния парк на село Витановци Стефан Михайлов. Сподели:", "date": "2018.04.07", "title": "ТРАГЕДИЯ! Кладенецът го погълна! Откриха мъртъв Стефан"}
{"url": "http://pik.bg/%D0%B3%D1%80%D0%B5%D1%85%D0%BE%D1%82%D0%B0-%D0%B5-%D1%88%D0%B5%D1%84-%D0%B0%D0%BD%D0%B3%D0%B5%D0%BB%D0%BE%D0%B2-%D0%B4%D0%B0-%D0%BF%D0%BB%D1%8E%D0%B5-%D0%B2-%D0%BA%D0%BE%D1%88%D0%B0-%D1%81%D0%BA%D1%8A%D0%BF%D0%B8-%D1%85%D1%80%D0%B0%D0%BD%D0%B8-news740741.html", "text": "Ежедневие. Телевизии. Един озъбен шаран на цял екран - готвене тук, готвене - там. Прехвърляш каналите с дистанционното: готвят, готвят, готвят - учат ни как да сготвим продукти, за които не сме и чували и виждали, а ако сме - не са по джоба ни. А ако има такива хора, които могат да си ги позволят ястия от Европата, то те си имат и съответните слуги - готвачи, които им ги приготвят. Ние с бобеца, лещата, копривата, качамака и сланинката ползваме рецептите бабини от едно време. И не е лошо да ги поканим тия, които се мъчат да ни учат на готварство у дома си, да опитат нашите гозби, за да видят, че лукът и оризът се мият с течаща вода, преди да се сложат в тенджерата. А иначе, в най-натовареното време, гледаме смръщената физиономия на шеф-готвача Виктор Ангелов как изплюва в коша за боклука продукти, които не само не можеш да си позволиш, но и не разбираш наименованията на ястията, които са за Европата. Това не е ли подигравка с нас, гледащите? И защо тая физиономия не я остави за у тях, за своите, а не за добронамерения зрител? По-голямата част от нас не могат да си представят дори това изобилие, което той подлага на унищожение. Явно не е за нашите пенсионерски възможности. И накрая - всяко изхвърляне на храна е грехота, казват старите хора. Това шоу не показва ли точно това? Гергана Димитрова, Габрово Сподели:", "date": "2018.04.07", "title": "Грехота е шеф Ангелов да плюе в коша скъпи храни  "}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news740890.html", "text": "Тежка катастрофа е станала на Околовръстното шосе на Пловдив преди минути. Две коли са се ударили челно, а след това едната излетяла в храстите. Катастрофата е станала на участъка на шосето между надлез \"Скобелева майка\" и разклона за селата Рогош и Маноле. На място веднага са дошли има две линейки и полиция. Сподели:", "date": "2018.04.07", "title": "ОТ ПОСЛЕДНИТЕ МИНУТИ! Тежка катастрофа на Околовръстното на Пловдив (СНИМКИ)"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-news740899.html", "text": "Футболните двубои в ефира днес, с роден коментар. Редица интересни срещи от терените в чужбина. 14:00 ч. Динамо (К) - Заря, Мтел спорт 1, 14:30 ч. Евертьн - Ливърпул, Диема спорт 2, 14:30 ч. Норич - Астън Вила, Нова спорт, 16:00 ч. Беневенто - Ювентус, РИНГ, 16:30 ч. Аугсбург - Байерн, Евроспорт 2, 16:30 ч. Зенит - Краснодар, Мтел спорт 2, 17:00 ч. Стоук - Тотнъм, Диема спорт 2, 17:00 ч. Лийдс - Съндърланд, Нова спорт, 17:15 ч. Селта - Севиля, Ф+, 19:00 ч. Рома - Фиорентина, РИНГ, 19:30 ч. Манчестър Сити - Манчестър Юнайтед, Диема спорт 2, 19:30 ч. Хамбургер - Шалке 04, Евроспорт 2, 19:30 ч. Бетис - Ейбар, Ф+, 21:00 ч. Бордо - Лил, Диема спорт, 21:45 ч. Барселона - Леганес, Спорт+ HD, 21:45 ч. Сампдория - Дженоа, РИНГ. Сподели:", "date": "2018.04.07", "title": "Мачовете по телевизията днес"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B0%D0%B2%D1%82%D0%BE%D1%80%D1%8A%D1%82-%D0%BD%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%B1%D0%B0%D0%BD%D0%BA%D0%BE%D0%B2-%D0%BE%D0%B1%D0%B8%D1%80---181-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-news740879.html", "text": "Престъпление и изкупление. Той е Стефан Чолаков. Пътят му е интересен, а животът му е пълен с обрати. От това да обереш банка и да вземеш 181 млн. лева до това да промениш мисленето си и да отдадеш енергията си на по-смислени неща. \"Две години и половина бях в следствения арест. В България нещата не са регулирани както трябва. Следствените бяхме в съседство с хора с най-тежките присъди в България. Тоест различни режими са вкарани на едно и също място, което също допринася за объркване на реда в сградата”, коментира в \"Събуди се” Чолаков. \"Може би обществото не знае, че постоянно има затворници, които бягат и се издирват от властите. Последният случай не е изолиран и не за първи път от Софийския затвор бягат престъпници”, коментира още той. \"Когато човек е задържан на едно място, човек има много време. Ако осъзнае, че то не е загубено, той може да надгради себе си. Във времето, в което бях там, четях книги. Търсех себе си и започнах да чета различна религиозна литература. Ако човек осъзнае, че има достатъчно време, за да намери себе си, може да се промени. Аз по-скоро се намерих. Всеки сам по себе си е добър, само че част от нас не го знаят още”, разказа Стефан Чолаков затова как се обръща мисленето му в следствието. Осъзнава, че печеленото на пари е помощното средство за мисиите, които има човек. А негова основна мисия е да отгледа четирите си деца, както и да помага на нуждаещи се хора. Сподели:", "date": "2018.04.07", "title": "ГОРЕЩА ТЕМА! Авторът на най-големия банков обир - 181 млн. лева, направи смразяващо разкритие: Затворници бягат постоянно!"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BA%D0%B0%D0%BD%D0%B0%D0%B4%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-14-%D0%B4%D1%83%D1%88%D0%B8-%D0%BE%D1%82-%D0%BC%D0%BB%D0%B0%D0%B4%D0%B5%D0%B6%D0%BA%D0%B8-%D1%85%D0%BE%D0%BA%D0%B5%D0%B5%D0%BD-%D0%BE%D1%82%D0%B1%D0%BE%D1%80-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news740898.html", "text": "Инцидентът е станал в провинция Саскачеван около 17 часа местно време. Спортистите са на възраст между 16 и 21 години. В микробуса е имало 28 души, 14 от които са загинали, като сред тях е и шофьорът. 14 души загинаха при катастрофа между камион и микробус, превозващ канадски младежки отбор по хокей, съобщи АФП. От канадската полиция заявиха, че спасителните операции все още продължават. Организиран е и център за информация за близки и роднини на пострадалите. Сподели:", "date": "2018.04.07", "title": "ЖЕСТОКА КАТАСТРОФА В КАНАДА! Загинаха 14 души от младежки хокеен отбор (ВИДЕО/СНИМКИ)"}
{"url": "http://pik.bg/%D0%B0%D1%80%D0%BD%D0%BE%D0%BB%D0%B4-%D1%88%D0%B2%D0%B0%D1%80%D1%86%D0%B5%D0%BD%D0%B5%D0%B3%D0%B5%D1%80-%D1%81%D0%BB%D0%B5%D0%B4-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%B2%D1%8A%D1%80%D0%BD%D0%B0%D1%85-%D1%81%D0%B5-news740874.html", "text": "В „Туитър” говорителят на Шварценегер Даниъл Кетчъл каза, че актьорът вече се е прибрал у дома и си почива. Настроението му било фантастично, разказва Би Ти Ви. Шварценегер беше опериран на 29 март. По време на операцията му бе подменена клапа, поставена му през 1997 заради вроден сърдечен дефект. След като се събудил от упойката, актьорът, според думите на говорителя му, казал: „Върнах се” – шега с репликата на героя на Шварценегер от филма \"Терминатор”. Американската екшън звезда и бивш губернатор на щата Калифорния Арнолд Шварценегер беше изписан от болница в Лос Анджелис след сърдечна операция. Сподели:", "date": "2018.04.07", "title": "Арнолд Шварценегер след операцията: Върнах се!"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81%D0%BF%D1%80%D1%8F-%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-%D0%B2-%D1%81%D0%BE%D1%84%D0%B8%D1%8F-news740907.html", "text": "Метрото в София спря за кратко. Причината е инцидент, който забави временно влаковете. Сподели:", "date": "2018.04.07", "title": "ПЪРВО В ПИК! Инцидент спря влаковете на метрото в София"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B7%D0%B5%D0%BC%D1%8F%D1%82%D0%B0-%D0%B2-%D0%B0%D1%84%D1%80%D0%B8%D0%BA%D0%B0-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D0%B8-%D0%BD%D0%B0-%D0%B4%D0%B2%D0%B5-news740870.html", "text": "Кения се раздели на две - само за една нощ земята край столицата Найроби, се появи огромна дупка, която е дълга близо 3 км, дължина няколко километра, дълбочина 15 метра и широчина 20 метра. Дупката предизвика огромен интерес сред учените по света и различни мнения по въпроса откъде е дошла тази огромна цепнатина на континента Африка. Според някои пукнатината най-вероятно се е образувала в продължение на много хиляди години. Бен Андрюс, геолог в Смитсониън, смята, че почвата над пукнатината е разкрита от проливните дъждове, но истинската причина е по-дълбока и е създадена от движението на земните тектонични плочи, което е едва два-три сантиметра годишно. По думите му, за 50 милиона години Африка може да се раздели на две. Сеизмологът геолог Уенди Боън смята, че Африка се разцепва на две, но според нея, пукнатината се е появила изведнъж и няма връзка с тектоничните размествания.  “Подобно нещо виждаме в Аризона след дъждовни бури, които отмиват големи части от почвата. Това в Африка изглежда доста сухо и е като отрязано. Според мен, не е резултат от тектониката, а от метеорологичните условия”, казва Боън. Африкански геолози обясняват, че пукнатината е съществувала отдавна, но е била покрита с пепел от близкия вулкан. Обилните валежи са отнесли материала, разкривайки пропастта. Учените отдавна са на едно мнение, че след много, много години Сомалия, части от Кения, Етиопия и Танзания ще се отделят от Африка и ще формират нов континент. Сподели:", "date": "2018.04.07", "title": "УНИКАЛНО! Земята в Африка се раздели на две"}
{"url": "http://pik.bg/%D0%BC%D0%B5%D1%81%D0%B5%D1%86-%D0%BF%D1%80%D0%B5%D0%B4%D0%B8-%D1%81%D1%82%D0%B0%D1%80%D1%82%D0%B0-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%BE%D1%89%D0%B5-%D0%B5-%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B0-%D0%BF%D0%BB%D0%BE%D1%89%D0%B0%D0%B4%D0%BA%D0%B0-news740745.html", "text": "Месец преди началото на активния туристически сезон най-големият ни курортен комплекс “Слънчев бряг” е разкопан и още е строителна площадка. Освен подмяната на тротоарни настилки и ремонт на улици и алеи, там се строят павилиони, ремонтират се хотели и заведения, освежават се зелените площи, съобщава БНР. В “Слънчев бряг” в момента няма чуждестранни туристи. Единствената отворена почивна база е хотел “Средец“, който работи по програмите на НОИ като санаториум. “Шумно и мръсно е в курорта”, казаха почиващите. “Ремонтните дейности този сезон закъсняха”, обясниха собственици на търговски обекти. Сподели:", "date": "2018.04.07", "title": "Месец преди старта на сезона: Слънчев бряг още е строителна площадка"}
{"url": "http://pik.bg/%D1%87%D0%B5%D1%88%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B5-%D1%83%D1%81%D0%BF%D1%8F%D0%B2%D0%B0-%D0%B4%D0%B0-%D1%81%D1%8A%D1%81%D1%82%D0%B0%D0%B2%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%BE%D1%82%D0%BE-news740810.html", "text": "Шансовете на чешкия премиер Андрей Бабиш да състави правителство на мнозинството се очаква да намалеят силно днес, тъй като Чешката социалдемократическа партия най-вероятно официално ще прекрати преговорите за управляваща коалиция. Това повишава риска от предсрочни избори, предаде Ройтерс. Снощи преговорите между партията на Бабиш \"Действие на недоволните граждани\" (АНО), която на изборите през октомври спечели три пъти повече гласове от следващата политическа сила, се провалиха поради спор за министерства. За днес следобед беше насрочено заседание на ръководството на социалдемократите. Председателят на партията Ян Хамачек каза, че ще препоръча преговорите с АНО да бъдат прекратени. Това ще остави Бабиш засега без нито един реален партньор в управлението, отбелязва Ройтерс. Повечето партии отказват да влизат в коалиция с милиардера, защото срещу него има обвинения, че е придобил по незаконен начин 2 милиона евро от фондовете на ЕС. Бабиш отрича да е вършил нещо нередно и отказа да подаде оставка като премиер, както поискаха повечето партии, припомня агенцията. Той неведнъж е казвал, че предпочитаният от него вариант е еднопартийно управление. Бабиш обяви, че ще поиска среща с президента Милош Земан, вероятно през новата седмица, на която да се обсъди въпросът за по-нататъшния ход на формирането на управление. Възможно е той да се опре на комунистите и крайнодясната евроскептична партия \"Свобода и пряка демокрация\" за осигуряване на подкрепа без участие в управлението, но някои представители на АНО са против, особено заради втората партия. Антиислямската \"Свобода и пряка демокрация\" е неприемлива и за всички останали партии, посочва Ройтерс. През януари първият опит на Бабиш да състави правителство на малцинството беше неуспешен, защото не получи вот на доверие. Така оттогава правителството му управлява само в качеството на служебен кабинет. На изборите през октомври АНО спечели 78 места в 200-местната долна камара. Тогава парламентарно представителство спечелиха рекордните девет партии. Провалът на преговорите за правителство повишава вероятността за предсрочни избори, макар че президентът Земан нееднократно е отхвърлял такъв вариант и заяви, че ще даде време на Бабиш да опита отново да състави правителство. За предсрочни избори е необходима подкрепа от три пети от депутатите. Тя обаче може да се окаже трудно да се събере, особно при положение че извънситемната формация АНО продължава да има убедителна преднина в социологическите проучвания. Партията спечели изборите с обещания да се бори с корупцията и да управлява с бизнес подход. Преизбраният през януари Земан остана съюзник на Бабиш. Двамата обаче имаха различия по някои външнополитически въпроси като решението на правителството да изгони руски дипломати заради случая \"Скрипал\". Самият Бабиш допуска предсрочните избори в публикувано днес интервю за чешкия вестник \"Право\" като възможен вариант, предаде Асошиейтед прес. Сподели:", "date": "2018.04.07", "title": "Чешкият премиер не успява да състави правителство на малцинството"}
{"url": "http://pik.bg/%D1%88%D0%B0%D1%88-%D0%B3%D0%BE%D0%B4%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%BC%D0%B0%D0%BC%D0%B5%D0%BB-%D0%B1%D0%B0%D0%B1%D0%B8-%D1%81-%D0%B6%D0%B8%D0%BB%D0%B8%D1%89%D0%B0-news740844.html", "text": "Гаджето на Преслава съвсем наскоро е ограбил две психично болни баби, алармира познати на певицата пред столичен седмичник. Павел Лазаров, от когото звездата е бременна, е отнел с измама скъпите наследствени апартаменти на възрастните жени и ги изпратил да живеят в панелки в краен квартал на София. Двете пенсионерки, които Павел ограбил, били съседки, имали жилища в стари аристократични тухлени кооперации в центъра на София, твърдят източниците на изданието. Сградите били в непосредствена близост до НДК, а всеки от апартаментите имал пазарна цена поне 200 бона в евро. Както много възрастни хора в центъра на столицата обаче, и тези живеели съвсем сами, пенсиите им били доста ниски, нямало на кого да разчитат нито за съвет, нито за помощ. Знае се, че именно такива хора най-често стават жертви на безскрупулните имотни измамници. Павел успял да примами бабите да разпишат документи, че заменят скъпите си жилища за панелни гарсониери в квартал „Обеля”, чиято цена е 6 пъти по-ниска. Когато жените усетили, че са измамени, вече било прекалено късно. Те не посмели дори да се оплачат в полицията, защото мъжът на Преслава ги заплашил със саморазправа. „В момента двете жилища до НДК са обявени за продажба”, твърдят познати на Преслава. Според тях, Павел няма никакво намерение да живее в отнетите с измама апартаменти, тъй като жена му има огромни палати, в които ще се разполага и той, и бъдещият наследник, който ще му се роди. Апартаментите до НДК се нуждаели от основен ремонт, за който Лазаров нямал намерения да плаща. И в сегашния си запуснат вид обаче те имали достатъчно добра цена заради невероятната си локация. Сподели:", "date": "2018.04.07", "title": "ШАШ! Годеникът на Преслава мамел баби с жилища"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D1%82%D0%BE%D1%8F%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D1%87%D1%83%D0%BA%D0%BD%D0%B0-67-%D0%B1%D0%B5%D0%B7-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0---%D0%BF%D0%BE%D1%85%D0%BE%D1%82%D0%BB%D0%B8%D0%B2%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%87-news740710.html", "text": "Стоян Алексиев прибави още един лазарник към своите достолепни 66 години в компанията на съпругата си Надежда и най-големия си син Цветан. Актьорът от Народния театър отпразнува 67-ия си рожден ден със семейството, а не с младата си муза Ивана, видя „Ретро“. Алексиев, който през миналото лято бе уловен в скандални интимни пози с 44 години по-младата си любовница, я предупредил още преди седмици, че на личния му празник тя не е добре дошла. Екранният д-р Генадиев за пръв път от 15 години насам нямал представление в театъра на рождената си дата и сметнал, че това е идеална възможност да обърне внимание на съпругата и децата си. Стоян и жена му Надежда решили да уважат премиерата на лентата „Малко късмет за по-късно“, където в главната роля се превъплъщава синът му Цветан. На прожекцията в столичното кино „Люмиер“ ветеранът на Народния театър се появи само със законната си половинка. Двамата веднага намериха приятели и стари познати сред публиката, а някои от тях не бяха забравили да уважат рожденика. Алексиев нямаше търпение да приеме поздравленията и подаръците и да се усамоти в един от ъглите на фоайето, за да надникне в съдържанието на подаръчните торбички. Армаган от младата Ивана обаче артистът не получил, защото студентката от НАТФИЗ му се разсърдила, че напоследък все по-често я пренебрегвал заради съпругата и семейните им сбирки. Макар Ивана все още да не мислела да го зарязва, се чувствала свободна да флиртува и с други мъже, за да дразни любовчията Стоян. Сподели:", "date": "2018.04.07", "title": "САМО В ПИК И \"РЕТРО\"! Стоян Алексиев чукна 67 без любовницата - похотливият актьор празнува ЧРД на кино с жена си (ПАПАРАШКИ СНИМКИ)"}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D1%81%D0%B5-%D1%81%D0%BF%D0%B0%D1%81%D0%B8%D1%82%D0%B5-%D0%BE%D1%82-%D0%BF%D0%B0%D1%80%D0%BA%D0%B8%D0%BD%D1%81%D0%BE%D0%BD%D0%B0-news740717.html", "text": "Немски учени доказаха, че Проф. Теймурас Курцхалия и българинът, който работи в екипа му - Сидер Панков, са категорични, че съставки на киселото мляко спират развитието на паркинсон. Това се получава чрез възобновяване на нормалнатa функция на митохондрията, която е енергийният източник на клетката. Заболяването е едно от най-разпространените в света, или 1% от населението на Земята страда от него. Учените смятат, че след като млечната киселина помага за възстановяването на увредените от паркинсон клетки, то ензимът може да помогне за лечението и на десетки други болести като епилепсия, множествена склероза и редица генетични заболявания, засягащи митохондрията на клетките. Въпреки че все още не съществува лекарство, което да е направено на база основната бактерия на киселото мляко, специалистите съветват да хапваме поне по една кофичка на ден, за да си гарантираме добро умствено здраве. Сподели:", "date": "2018.04.07", "title": "ОТКРИТИЕ! Ето как да се спасите от паркинсона"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D0%B8%D0%B2%D1%88%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news740813.html", "text": "Folha de Sao Paolo, цитирана от \"Фокус\". Съдът в Бразилия нареди ареста на бившия президент на страната Луис Инасио Лула да Силва. Според решението на съдия Сергио Моро бившият ръководител на страната има срок да се предаде на полицията до 17:00 часа следобед местно време, пише Адвокатът на бившия президент Хосе Роберто Батокио заяви, че решението за ареста е незаконно, защото клиентът му все още обжалва присъдата. Самият Лула да Силва няма планове да се предаде на властите като акт на „пасивна съпротива“ и заяви, че ги очаква в Сао Пауло в сградата на профсъюза на работниците в стоманодобивния сектор, където започва неговата политическа кариера. Лула да Силва е обвинен в корупция в особено големи мащаби, докато е бил държавен глава. Той е осъден на 12 години и един месец затвор. Сподели:", "date": "2018.04.07", "title": "Арестуваха бившия президент на Бразилия"}
{"url": "http://pik.bg/%D1%85%D0%B0%D1%80%D0%B0%D0%B4%D0%B8%D0%BD%D0%B0%D0%B9-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D1%81%D0%B0%D1%89-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D1%80%D0%BC%D0%B8%D1%8F-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-news740819.html", "text": "Gazeta Express, цитирана от \"Фокус\". Министър-председателят на Косово Рамуш Харадинай прие директорът по южно и централноевропейски въпроси към Държавния департамент на САЩ Матю Палмър, пише „Проведох плодотворна среща, на която обсъдихме засилването на усилията на Косово към нормализацията на отношенията със Сърбия, либерализацията на визите и откриването на нова динамика към евроатлантическата перспектива на нашата страна“, заяви Харадинай.- Той допълни, че САЩ стоят до Косово в неговите усилия по изграждане на държавност и че САЩ подкрепят трансформирането на Силите за сигурност на Косово в армия. „Страната ни е щастлива да има САЩ като стратегически партньор“, заяви Харадинай. Сподели:", "date": "2018.04.07", "title": "Харадинай хвърли бомба: САЩ подкрепят създаването на армия на Косово"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D1%80%D1%83%D0%BC%D1%8A%D0%BD%D0%B5%D1%86-%D0%B2%D0%BE%D0%B4%D0%B8-%D0%B1%D0%B8%D1%82%D0%BA%D0%B0-%D0%B2-%D1%81%D1%8A%D0%B4%D0%B0-%D0%B4%D0%B0-%D0%B4%D0%BE%D0%BA%D0%B0%D0%B6%D0%B5-%D1%87%D0%B5-%D0%B5-%D0%B6%D0%B8%D0%B2-news740824.html", "text": "Румънец, който не успя да убеди съда, че е жив, след като е бил официално регистриран за починал от съпругата му, започна нов съдебен процес. Константин Релиу заяви вчера, че е започнато ново дело за анулиране на смъртния акт, издаден през 2013 г. Той води дело и за връщане на имотите си от съпругата си. След като моят случай стана публичен, един адвокат ми предложи да ми помогне без да взима пари от мен, тъй като аз нямам никакви пари, каза Релиу пред Асошиейтед прес. Релиу заминал на работа в Турция през 1992 г. и загубил контакт със семейството си в Румъния. След като не получавала никакви новини от него, съпругата му успяла да получи смъртен акт за него. През март Релиу не успя да убеди местен съд, че е жив. Сподели:", "date": "2018.04.07", "title": "КУРИОЗ! Румънец води битка в съда да докаже, че е жив"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%B5-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%BE-%D0%B7%D0%B0-%D0%BA%D0%BE%D0%BB%D0%B8-%D0%B2-%D1%81%D0%BE%D1%84%D0%B8%D1%8F-%D0%B2-%D1%81%D1%8A%D0%B1%D0%BE%D1%82%D0%B0-%D1%81%D1%80%D0%B5%D1%89%D1%83-%D0%BD%D0%B5%D0%B4%D0%B5%D0%BB%D1%8F-news740826.html", "text": "С удължено време на движение ще бъдат трамвайни линии 5, 6, 7, 20, 22; тролейбусни линии 1, 2, 5, 9 и автобусни линии 11, 76, 85, 94, 102, 213, 280, 285, 309, 310, 604. - по ул. \"Оборище” между ул. \"Г.С.Раковски” и бул. \"Васил Левски”; - по ул. \"15-ти ноември” между бул. \"Цар Освободител” и пл. \"Св. Александър Невски”; - по ул. \"11-ти август” между бул. \"Княз Александър Дондуков” и пл. \"Св. Александър Невски”; - по ул. \"Княз Борис І” между ул. \"Неофит Рилски” и бул. \"Патриарх Евтимий”; - по ул. \"Хан Аспарух” между бул. \"Христо Ботев” и ул. \"Княз Борис І”; - по ул. \"Цар Самуил” между бул. \"Патриарх Евтимий” и ул. \"Хан Аспарух”; по ул. \"Цар Шишман” между ул. \"Патриарх Евтимий” и ул. \"Ген. Паренсов”; - по ул. \"6-ти септември” между ул. \"Ген. Гурко” и ул. \"Граф Игнатиев”; - по ул. \"Георги Бенковски” между ул. \"Екзарх Йосиф” и ул. \"Цар Симеон”; - по ул. \"Цар Симеон” между ул. \"Будапеща” и ул. \"Г.С.Раковски”; - по бул. \"Македония” между пл. \"Руски паметник” и пл. \"Македония”, с изключение на трамвайните мотриси на градския транспорт. За осигуряване на обществен транспорт в София по време на християнския празник Възкресение Христово – Великден на 7-и срещу 8-и април ще бъде удължено работното време на част от обществения транспорт до 01.00 часа. Метрото в участъка метростанция “Сливница” – метростанция “Младост 1” ще се движи на 15 минути интервал, а в участъците метростация “Младост 1” – метростанция “Летище София” и метростанция “Младост 1” – метростанция “Бизнес парк” и метростанция “Сливница” – метростанция “Витоша” - на интервал от 30 минути. Столична дирекция на вътрешните работи осигурява охрана, постове за контрол и регулиране на движението. Сподели:", "date": "2018.04.07", "title": "Ето къде ще е забранено за коли в София в събота срещу неделя "}
{"url": "http://pik.bg/%D0%BA%D0%B5%D0%BD%D0%B8-%D1%80%D0%BE%D0%B4%D0%B6%D1%8A%D1%80%D1%81-%D0%BF%D1%80%D0%B5%D0%BA%D1%8A%D1%81%D0%BD%D0%B0-%D1%82%D1%83%D1%80%D0%BD%D0%B5%D1%82%D0%BE-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B1%D0%BE%D0%BB%D0%B5%D1%81%D1%82-news740770.html", "text": "Кънтри певецът Кени Роджърс отмени останалите концерти от прощалното си турне по лекарска препоръка, съобщи Би Би Си, цитирана от БТА. Легендарният певец е вече на 79 години. \"Той се бори със серия здравни проблеми\", казаха мениджърите му. Лекарите му се надяват на успешен изход, но са го посъветвали да отмени ангажиментите си, за да се съсредоточи върху \"възстановяването си\". Кени Роджърс имаше още осем насрочени концерта, включително и във фестивала в Блекпул през август. Той обяви прощалното си турне през 2015 г., като обясни, че иска да има повече време за двете си малки момчета и съпругата си Уанда. Миналата година обаче той призна пред сп. \"Ролинг стоун\", че разклатеното му здраве вече се отразява на изпълненията му пред публика. \"Само това съм правил 60 години, но подвижността ми вече е малко странна и не ми харесва да изляза на сцената и да трябва да се извинявам\" - обясни Кени Роджърс. Кени Роджърс разпространи изявление, с което благодари на феновете си за \"насърчаването и подкрепата\" през цялата му кариера. Сподели:", "date": "2018.04.07", "title": "Кени Роджърс прекъсна турнето си заради болест"}
{"url": "http://pik.bg/%D0%B8%D0%B7%D1%87%D0%B5%D0%B7%D0%B2%D0%B0%D0%BC%D0%B5-%D0%BE%D1%82-%D0%BA%D0%B0%D1%80%D1%82%D0%B0%D1%82%D0%B0-%D1%81-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B0-%D1%81%D0%BC%D1%8A%D1%80%D1%82%D0%BD%D0%BE%D1%81%D1%82-%D1%81%D0%BC%D0%B5-%D0%B2-%D0%B5%D1%81-news740702.html", "text": "В България са регистрирани най-много смъртни случаи на 100 000 души население през 2015 г., показва анализ на Евростат за смъртността в общността, както и за причините за умиранията. У нас през 2015 г. по различни причини са починали 110 117 души, като най-висок дял е регистриран от болести на сърцето – над 70 хил. Втора причина за смърт у нас са били раковите образувания, а трета – дихателните болести. Най-ниска е била смъртността в София, а най-висока – във Видин и Монтана. Сподели:", "date": "2018.04.07", "title": "Изчезваме от картата! С най-висока смъртност сме в ЕС"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%82%D1%80%D0%B0%D1%84%D0%B8%D0%BA%D1%8A%D1%82-%D0%BD%D0%B0-%D0%B3%D0%BA%D0%BF%D0%BF-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-%D0%B5-%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%B5%D0%BD-news740902.html", "text": "Интензивен е трафикът за товарни автомобили на изход на ГКПП „Капитан Андреево“. Това съобщиха от пресцентъра на ГД „Гранична полиция“. Информацията за трафика на граничните пунктове е към 10.00 часа. На българо-сръбската, българо-македонската, българо-гръцката и българо-румънската граница трафикът е нормален на всички гранични контролно-пропускателни пунктове. По данни на Агенция \"Митници\", от 20.00 часа на 8 април 2018 г. до 8.00 часа на 10 април 2018 г. обработването на пътни и винетни такси на ГКПП ще се извършва ръчно поради оптимизация на информационните системи на Агенцията. Сподели:", "date": "2018.04.07", "title": "ВАЖНО! Трафикът на ГКПП \"Капитан Андреево\" е интензивен"}
{"url": "http://pik.bg/%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B8-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D0%B8%D1%85%D0%B0-%D0%B7%D0%B0-%D0%BC%D0%B8%D1%80-%D1%81-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-news740823.html", "text": "Лидерите на Афганистан и Пакистан решиха днес да съставят общ план за действие в търсене на мир с бунтовниците талибани, предаде ДПА. Пакистанският премиер Шахид Хакан Абаси посети Кабул, където се срещна с президента на Афганистан Ашраф Гани и шефа на правителството Абдулла Абдулла. Гани и Абаси решиха, че техните съветници за националната сигурност ще подготвят съвместен план за действие за мир и помирение в Афганистан, съобщи президентството в Кабул. Двете страни се договориха съветниците по националната сигурност да финализират афганистанско-пакистански план за действие, гласи съобщението, което обаче не споменава как ще изглежда този план и как талибаните ще бъдат убедени да започнат преговори за прекратяване на войната, която вече е в 17-ата си година. Кабул настоява Пакистан да приложи влиянието си над лидерите на талибаните, за които се смята, че се укриват в пакистанските гранични райони, за да ги накара да започнат преговори с афганистанското правителство. Досега няма особено сътрудничество между двете страни, които имат трудни отношения, като всяка обвинява другата, че използва ислямистките бунтовници като средство против съседа си. Активизираните напоследък усилия на САЩ и регионални сили като Русия и Китай за прекратяване на войната очевидно са подтикнали Исламабад да склони за сближаване с Кабул. Визитата, първата за пакистански премиер от три години, последва няколко седмици след като организирана с руска подкрепа международна конференция в узбекистанската столица Ташкент призова талибаните да се откажат от насилието. Преди това през февруари Гани предложи на талибаните мир без предварителни условия на международна конференция в Кабул с участието на САЩ и крлючови европейски съюзници. Смятаме, че нещата ще се раздвижат след днешната среща, каза за ДПА анонимен пакистански дипломат. Сподели:", "date": "2018.04.07", "title": "Афганистан и Пакистан се обединиха за мир с талибаните"}
{"url": "http://pik.bg/%D1%86%D1%81%D0%BA%D0%B0-%D1%81%D0%B5-%D1%82%D1%80%D0%B5%D1%81%D0%B5-%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BF%D0%BE%D0%B6%D0%B0%D1%80%D1%8A%D1%82-news740892.html", "text": "Голям скандал избухна в лагера на ЦСКА още на терена след драматичната загуба с 2:3 от Лудогорец. Помощник-треньорът на \"армейците\" Даниел Моралес налетя на халфа Кристиян Малинов и едва бе озаптен от щаба и играчите на отбора. Бразилският специалист бил вбесен от обидите, които националът изрекъл по кариоките при \"червените\" и в частност по левия бек Жеферсон. Негодуванието си към бранителя показа и централният защитник Николай Бодуров, който нахока бразилеца, след като Жеферсон получи червения си картон. В отбора се появи напрежение между българи и бразилци още в началото на зимната подготовка. Тогава нашенците не били доволни от факта, че Каранга си прави каквото си иска, не се явява на лагера, като според слуховете настоявал и за бомбастично увеличение на заплатата или за трансфер, пише \"Меридиан мач\". 8 кръга преди края на шампионата ЦСКА изостава с 6 точки спрямо Лудогорец (лидер във временното класиране). Жеферсон пък си изкара червен картон (за изблъскване без топка) в 55-ата минута на дербито между двата тима при резултат 1:1, в последствие \"зелените\" стигнаха до трите точки. Сподели:", "date": "2018.04.07", "title": "ЦСКА СЕ ТРЕСЕ! Жесток скандал при \"червените\"! \"Пожарът\"..."}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D0%B3%D0%BE%D1%82%D0%B2%D0%B8-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D0%BF%D0%B0%D1%80%D0%B0%D0%B4-%D0%B4%D0%B2%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D1%8F-%D0%BF%D0%B5%D1%82%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-%D1%81%D1%83-57-%D1%89%D0%B5-%D0%B1%D1%80%D1%8A%D1%81%D0%BD%D0%B0%D1%82-%D0%BD%D0%B5%D0%B1%D0%B5%D1%82%D0%BE-%D0%BD%D0%B0-9--news740827.html", "text": "РИА Новости. Министерството на отбраната на Русия съобщи, че два руски изтребителя пето поколение Су-57 ще прелетят над Червения площад по време на парада в чест на 73 години от победата във Втората световна война, предава Фокус като цитира „Освен всичко в парада ще участват два самолета Су-57“, пише в съобщение на министерството. Отбелязва се, че ще участват и стратегически ракетоносци Ту-10, Ту-95М, бомбардировачи Ту-22МЗ, самолети-прехващачи Им-78, изтребители Су-35С, Су-30СМ, МиГ-29, МиГ-31БМ, хеликоптери Ми-26, Ми-8, Ми-28Н, Ка-52, Ми-35 и други. За целта бойните машини са пребазирани на осел летища в Московска, Тверска, Саратовска, Калужка, Вороженка и Липецка области. Екипажите на армейската авиация ще прелетят на височина 150 метра със скорост 200 км/ч. Сподели:", "date": "2018.04.07", "title": "Москва готви грандиозен парад: Два изтребителя пето поколение Су-57 ще бръснат небето на 9 май"}
{"url": "http://pik.bg/%D1%88%D0%BE%D0%BA-%D0%B4%D0%B6%D0%B5%D0%BD%D0%B4%D1%8A%D1%80%D0%BA%D0%B8-%D0%B2%D0%B4%D0%B8%D0%B3%D0%B0%D1%82-%D1%81%D0%B2%D0%B0%D1%82%D0%B1%D0%B0-%D0%B2-%D1%80%D1%83%D1%81%D0%B5-news740701.html", "text": "Бургазлийката Диляна смята да се ожени за своята приятелка Вяра. Двете се канят да направят истинска сватба, на която да поканят всичките си приятели. Диляна е на 25 години, а партньорката ѝ - е на 41. Диляна споделя, че е имала сериозен приятел, но духовно и сексуално ѝ харесвала повече връзката с жена. Вяра, която има дете на 21 години пък, имала голям опит с мъжете, но била разочарована от силния пол. Сватбата ще е в Русе. Сподели:", "date": "2018.04.07", "title": "ШОК! Джендърки вдигат сватба в Русе"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BA%D0%B0%D0%BC%D0%B5%D0%BB%D0%B8%D1%8F-%D1%81-%D0%BC%D0%BD%D0%BE%D0%B3%D0%BE-%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%B5%D1%80%D0%BE%D1%82%D0%B8%D1%87%D0%BD%D0%B8%D1%82%D0%B5-%D0%B9-%D1%84%D0%BE%D1%82%D0%BE%D1%81%D0%B5%D1%81%D0%B8%D0%B8-news740846.html", "text": "Фолкфурията Камелия забрави за голите си снимки, които преди пълнеха профила й в социалните мрежи. Чипровчанката не се притесняваше да позира, както майка я е родила, нито от хотелската си стоя по време на турне, нито от леглото в дома си. Тя дори пускаше лайфове по хавлия, току-що излязла от банята и по някои време небрежно заголваше бюста си. Певицата може да си го позволи, защото изглежда блестящо и секси, без грам излишна тлъстина по себе си, пише HotNews. В последните месеци обаче в социалните мрежи на снимките Камелия си е направо навлечена, дори в късните вечерни часове, когато пожелава „лека нощ” на феновете си. По участия певицата ходи в черни рокли или флорални костюми, които само загатват прелестите й. Фенове предполагат, че Камелия е спряла с провокациите заради „Гласът на България”, където гради имидж на компетентен треньор и отдаден музикален ментор. Сподели:", "date": "2018.04.07", "title": "ПЪЛНА ПРОМЯНА! Камелия с много важно решение - ето какво се случва с еротичните й фотосесии"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-%D1%82%D0%B8%D1%82%D0%B0%D0%BD%D0%B8-%D0%BD%D0%B0%D1%80%D0%B5%D0%B4%D0%B8%D1%85%D0%B0-%D0%B1%D0%BE%D0%B9-%D0%B4%D0%B6%D0%BE%D1%88%D1%83%D0%B0---%D0%BF%D0%BE%D0%B2%D0%B5%D1%82%D0%BA%D0%B8%D0%BD-news740777.html", "text": "Световната боксова асоциация (WBA) официално определи Александър Поветкин (Русия) за задължителен претендент за шампионския колан в тежка категори. Това означава, че Поветкин ще трябва да излезе на ринга срещу държащия титлата британец Антъни Джошуа най-късно в началото на септември. \"Поветкин официално беше определен за задължителен претендент на Джошуа за титлата във версия WBA. В срок от 150 дни мачът между двамата трябва да се състои. Джошуа няма право да се боксира с никого до двубоя със Саша. Имаме 30 дни за преговори\", коментира в социална мрежа агентът на руския боксьор Андрей Рябинский. 28-годишният англичанин Джошуа, който има 21 победи в 21 мача на професионалния ринг (20 с нокаут), държи шампионските колани още във версиите Международна боксова федерация (IBF), Международна боксова организация (IBO) и Световна боксова организация (WBO). 38-годишният Поветкин има 33 успеха (23 с нокаут) в 34 мача, като единствената му загуба е по точки от украинската легенда Владимир Кличко през 2013 година. Двамата за последно излязоха на ринга в Кардиф на 31 март, като Джошуа победи убедително по точки с пълно съдийско единодушие новозеландеца Джоузеф Паркър и взе шампионския колан на Световна боксова организация, а Поветкин нокаутира англичанина Дейвид Прайс и защити интерконтиненталните си титли във версии Световна боксова асоциация и Световна боксова организация, пише \"Спортал\". Сподели:", "date": "2018.04.07", "title": "Сблъсък на титани! Наредиха бой Джошуа - Поветкин"}
{"url": "http://pik.bg/%D1%86%D0%B2%D0%B5%D1%82%D0%BD%D0%BE-%D0%BA%D0%B0%D0%BA-%D0%B4%D0%B0-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8%D1%82%D0%B5-%D1%81%D0%B0%D0%BC%D0%B8-%D0%BB%D0%B5%D1%81%D0%BD%D0%B0-%D0%B4%D0%B5%D0%BA%D0%BE%D1%80%D0%B0%D1%86%D0%B8%D1%8F-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news740663.html", "text": "Традиционно за Великден се боядисват яйца. Освен тях обаче можете да напарите и ефектна украса. Представяме ви 3 лесни предложения за украса \"направи си сам\". Да си направите такава украса е изключително лесно. За нея не трябват много материали и не отнема време, а резултатът е цветно зайче, което да украси великденската трапеза. - чорап - 3 чаши ориз - гумени ластици - панделка - стикери на очи - плат в различен цвят от чорапа - хартия по избор - опаковачно фолио - 2 порцеланови купи - лепило C-200 1. Плътно покрийте купата с опаковъчно фолио, след което я обърнете с дъното нагоре 2. Нарежете хартията на ленти 3. В друга купа смесете равно количество лепило C-200 и вода 4. Потопете част от лентите в сместа и започнете да ги поставете върху купата, докато не се покрие 5. Притиснете лентите плътно, за да стане \"гнездо\" 6. Оставете да изсъхне за 12 часа, след тва внимателно издърпайте обвивката на купата и подредете яйцата Този вид декорация нашумя през последните няколко години. Не се изискват никакви особени умения. Може само малко да се изцапате с лепило, предупреждава \"Офнюз\". - балони - прежда в различни цветове - купа - игла - лепило C-200 1. Надуйте балоните до размера, който ви харесва и размотайте част от кълбата прежда 2. Опънете парче прежда, на което да завързвате балони, докато изсъхнат 3. Изсипете лепилото в купата. Потапяйте преждата и изчаквайте да се накисне хубаво 4. Започнете да увивате балона там, където искате и както ви харесва 5. След като сте доволни от получилото се, оставете балона да изсъхне за няколко часа 6. Когато преждата е суха, внимателно спукайте балоните. Вече имате великденски яйца, направени от прежда 2. Изсипете и 3-тата чаша с ориз и отново завържете с ластик 3. Останалата част от чорапа срежете на две и оформете ушите на заека 4. Изрежете очи, нос и мустачки от другия плат и залепете стикерите на очи 5. Украсете врата на зайчето с панделка Да си направите такава купа е много лесно. За да я направите, ще ви трябва само малко свободно време и добро настроение. Сподели:", "date": "2018.04.07", "title": "ЦВЕТНО! Как да си направите сами лесна декорация за Великден"}
{"url": "http://pik.bg/%D1%82%D1%80%D1%8A%D0%B3%D0%B2%D0%B0-%D0%BD%D0%BE%D1%89%D0%BD%D0%B8%D1%8F%D1%82-%D0%B3%D1%80%D0%B0%D0%B4%D1%81%D0%BA%D0%B8-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BE%D1%84%D0%B8%D1%8F-news740834.html", "text": "Поставиха спирките на нощния градски транспорт в София. От днес автобусите ще се движат по четири експериментални линии, които включват около 200 спирки. Маршрутите се пресичат така, че да има връзка с почти всички столични квартали. Във всеки автобус има видеонаблюдение и паник бутон за шофьорите и контрольорите. Цената на нощната карта за всички линии е 2 лева, а рейсовете ще са с интервал от 40 минути. Сподели:", "date": "2018.04.07", "title": "Тръгва нощният градски транспорт в София"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BF%D1%80%D0%B0%D0%B2%D0%B8-%D1%82%D1%8A%D1%80%D0%BD%D0%BE%D0%B2%D0%BE-%D1%81%D1%82%D0%BE%D0%BB%D0%B8%D1%86%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news740723.html", "text": "Законопроект, с който Велико Търново да бъде признат по официален път за историческа и духовна столица на България, ще внесе Цвета Караянчева. Самата идея пък е лансирана от кмета на града Даниел Панов. „Старопрестолният град заслужава това признание. Заслужават го всички българи. По този начин всички ние ще докажем, че действително сме горди и достойни наследници на нашите славни предци, които превърнаха България във велика европейска държава, в духовен и културен център на Стария континент. Това ще бъде проява на искрено родолюбие и патриотизъм“, мотивира се градоначалникът. Сподели:", "date": "2018.04.07", "title": "ГОРЕЩА НОВИНА! Цвета Караянчева прави Търново столица на България"}
{"url": "http://pik.bg/%D1%87%D0%B8%D1%82%D0%B0%D0%BB%D0%B8%D1%89%D0%B0-%D1%83%D0%BC%D0%B8%D1%80%D0%B0%D1%82-%D1%81-%D0%BF%D0%BE-700-%D0%BB%D0%B2-%D0%BC%D0%B5%D1%81%D0%B5%D1%87%D0%BD%D0%BE-news740691.html", "text": "Точно 8357 лева за 12 месеца, или около 700 лв. на месец, от държавна субсидия през 2018-а се падат на голяма част от читалищата в България, което често е единственият им източник за издръжка. Със Закона за държавния бюджет за 2018 г. и Решение на Министерския съвет предвидените в държавния бюджет средства за подпомагане на развитието на читалищната дейност са в размер на над 63 милиона и 330 хиляди лева. Това надвишава с 8 милиона и 151 хиляди лева миналогодишните отпуснати средства, като стандартът за една субсидирана бройка става в размер на 8375 лева, или 1075 лева повече за една бройка от предходната 2017-а. Имайки предвид, че регистрираните читалища в страната са 3664, високата на пръв поглед сума в крайна сметка идва твърде недостатъчна за нормалното просъществуване на една такава организация. Сподели:", "date": "2018.04.07", "title": "Читалища умират с по 700 лв. месечно"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D0%BC%D1%8A%D0%B6%D0%B5%D1%82%D0%B5-%D0%B7%D0%B0%D0%B1%D0%B5%D0%BB%D1%8F%D0%B7%D0%B2%D0%B0%D1%82-%D1%82%D0%B5%D0%B7%D0%B8-%D0%BD%D0%B5%D1%89%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%B5%D0%BA%D1%81-news740675.html", "text": "Когато говорим за секс има нещо, което винаги вълнува дамите, особено с нов партньор – какво забелязват мъжете в леглото? За двата пола, сексът е изживяване през различни призми. Въпреки сходните ни усещания, очаквания и емоции, ние се и различаваме по това какво забелязваме и какво не, докато правим любов. Какво прави най-силно впечатление на господата? Освен вашето ухание и бельо, вижте какво още забелязват и силно ги възбужда. За мъжете нищо не е по-секси от жена, която се чувства добре в кожата си. Онази прекалена свобода, която я кара да действа без задръжки. Представителите на силния пол обожават, когато жената е възбудена и готова да поеме инициативата. Нови предложения за секс игри и пози, романтични изненади, са в състояние да повишат страстта у тях. Мъжете харесват жени, които знаят какво искат в леглото, както и извън него. Жестовете са едно от най-мощните оръжия, които всяка жена трябва да се научи да използва. Започвайки от походката, осанката, начина, по който тя си отмята косите и стигнем до възбуждащите движения по време на секс. Красивото голо женско тяло винаги възбужда мъжете. Но когато тази картина е съпроводена с разнообразни, съблазнителни и чувствени движения, тогава вие им давате всичко, от което имат нужда в спалнята. Затова не забравяйте да галите формите си, да се усмихвате, да целувате любимия. Омагьосайте го с любов! Погледът е първото нещо, което забелязваме в другия. Можем да кажем много само с очи. По време на секс една жена може да покаже какво усеща само гледайки любимия си. Мъжете обръщат внимание на това и определено ги възбужда повече. Запазването на контакта с очите по време на секс е едно от най-големите удоволствия за представителите на силния пол. Така и двамата повишавате самочувствието си, а и е един от най-добрите начини да направите атмосферата и изживяването наистина незабравими. Женските стенания по време на секс могат да повишат сексуалния заряд и енергия, но и да насочат мъжете към това, което харесва на партньорката им, ако кулминацията е близо. Сексуалните въздишки са знак, че на дамата ѝ е приятно, което допълнително възбужда мъжете и ги кара да бъдат още по-изобретателни в леглото. Отдадеността в секса е повече от проявяването на инициатива. Всеки мъж иска да се почувства като цар в спалнята, което несъмнено води след себе си много по-голямо удоволствие и за двамата партньори. Отдадеността е бавното темпо, стимулирането на повече от една ерогенна зона, отпускащите масажи, милите думи, нежните целувки, специално приготвените афродизиаци. Сподели:", "date": "2018.04.07", "title": "САМО ЗА ЖЕНИ! Мъжете забелязват тези неща по време на секс"}
{"url": "http://pik.bg/6-%D0%BF%D1%80%D0%B0%D0%B2%D0%B8%D0%BB%D0%B0-%D0%B2-%D1%81%D0%BF%D0%B0%D0%BB%D0%BD%D1%8F%D1%82%D0%B0-%D0%BD%D0%B0-%D1%89%D0%B0%D1%81%D1%82%D0%BB%D0%B8%D0%B2%D0%B8%D1%82%D0%B5-%D0%B4%D0%B2%D0%BE%D0%B9%D0%BA%D0%B8-news740667.html", "text": "Каква е тайната на двойките, които са щастливи от връзката си ? Въпрос, който всеки си задава, докато динамиката на живота ни кара да пропускаме важните детайли свързани с любовта. Щастливата връзка е като добре разклонено дърво. Макар да има възходи и моменти на слабост, ако някой от клоните се счупи, дървото вече не е цяло. Двойките, които се радват по-често на хармония във взаимоотношенията си, спазват някои важни правила – правилата на спалнята. Лесни за следване, вижте кои са. Проучванията показват, че двойките, които не говорят за стресовия им индивидуален живот, докато са в рамките на спалнята, са много интимни и сближени, отколкото останалите. Оказването на емоционална подкрепа в една връзка е изключително важно, но опитайте се да превърнете спалнята в място само за любов и позитивни емоции. Важните въпроси може да обсъждате във всеки друг момент. Ядосани на партньора, на роднина, колега, децата… Преди да легнете в спалнята опитайте се да постигнете консенсус или поне наполовина да разрешите проблема. Не си лягайте с отрицателни емоции, особено един към друг. Когато сте в спалнята с любимия човек, без значение дали закусвате романтично, правите любов или просто разговаряте на приятни теми, дръжте настрана тези неща, които действат разсейващо. Изключете телевизора, мобилните телефони нека са на тих режим. Фокусирайте се един към друг, поне за кратко. Има известен комфорт и интимност в това да заспиш с любимия човек. За да запазите интимността във връзката си, опитайте се да синхронизирате графиците си по начин, който ви позволява да си лягате заедно всяка вечер, поне доколкото е възможно. Спалнята трябва винаги да бъде онова специално ваше място за любов, романтика и позитивност. Комплиментите един към друг, изречени именно там, ще подхранят тази магия. Напомнете си защо сте толкова влюбени в партньора си. Нека той или тя знае че винаги сте привлечени от тях. Превърнете комплиментите в рутина. Понякога спалнята е едно от местата, където и двамата се чувствате най-сигурно. И в този дух, не се страхувайте да се впуснете дълбоко в разговорите си. Оставете се да бъдете уязвими в безопасното си пространство. Споделяйте за вашите усещания, сексуални фантазии, правете планове за вас двамата. Сподели:", "date": "2018.04.07", "title": "6 правила в спалнята на щастливите двойки"}
{"url": "http://pik.bg/%D1%81%D1%82%D1%83%D0%B4%D1%8A%D1%82-%D1%81%D1%8A%D1%81%D0%B8%D0%BF%D0%B0-%D1%87%D0%B5%D1%80%D0%B5%D1%88%D0%B8%D1%82%D0%B5-news740726.html", "text": "Мартенският студ порази овошките и съсипа част от реколтата от череши, сливи и праскови. Това се оплакаха производителите от цялата страна. Половината реколта от сливи в Кюстендилския край ще бъде загубена заради измръзване. Сподели:", "date": "2018.04.07", "title": "Студът съсипа черешите"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BF%D0%B5%D1%87%D0%B5%D0%BB%D0%B8%D0%B2%D1%88-%D0%B1%D0%B8%D0%BB%D0%B5%D1%82-%D0%B7%D0%B0-50-%D0%B1%D0%BE%D0%BD%D0%B0-%D0%BE%D1%82-%D0%BB%D0%BE%D1%82%D0%B0%D1%80%D0%B8%D1%8F%D1%82%D0%B0-%D0%B4%D0%BE%D0%BA%D0%B0%D1%80%D0%B0-%D0%B3%D0%BE%D0%BB%D1%8F%D0%BC%D0%BE-%D0%BD%D0%B5%D1%89%D0%B0%D1%81%D1%82%D0%B8%D0%B5-%D0%BD%D0%B0-%D1%81%D0%B5%D0%B9%D0%B4%D0%B8-news740692.html", "text": "27-годишният Сейди Чаушев, който в сряда вечерта катастрофира тежко с кросовия си мотоциклет е купил мощната машина с пари от лотарията. Както struma.bg първи писа, младежът от хаджидимовското село Абланица пострада, след като се удари с кросовия си мотоциклет в сушилня за тютюн. Инцидентът стана на централната улица в селото. Младежът е управлявал двуколесното превозно средство с несъобразена скорост, изведнъж моторът поднесъл и се забил в съоръжението. Вследствие на инцидента водачът е със спукана глава и множество рани по тялото. Транспортиран е за преглед в МБАЛ „Иван Скендеров“ в Гоце Делчев, след което е настанен за лечение в ортопедичното отделение на лечебното заведение. Лекарски екип стабилизирал състоянието му. Преди известно време Чаушев спечелил 50 000 лева от лотарийна игра и решил с тях да си купи кросов мотор, който често използвал за пътуване от вкъщи до работното си място и обратно, съобщава Струма БГ. Именно на връщане от работа станало и пътнотранспортното произшествие, на по-малко от 300 метра от спирката за автобусите в центъра на селото. Свидетели на инцидента станали десетки жители на селото. Сподели:", "date": "2018.04.07", "title": "ПОТРЕСАВАЩА ИСТОРИЯ! Печеливш билет за 50 бона от лотарията докара голямо нещастие на Сейди"}
{"url": "http://pik.bg/%D1%80%D0%BE%D0%B4%D0%BD%D0%B8%D1%82%D0%B5-%D1%81%D1%82%D0%BE%D0%BB%D0%B5%D1%82%D0%BD%D0%B8%D1%86%D0%B8-%D1%8F%D0%B4%D0%B0%D1%82-%D0%BC%D0%B5%D1%81%D0%BE-%D0%B7%D0%B0-%D0%B4%D1%8A%D0%BB%D0%B3%D0%BE%D0%BB%D0%B5%D1%82%D0%B8%D0%B5-news740727.html", "text": "Над 250 българи са отпразнували цял век живот. Експерти по генетика са се заели с тайната на тяхното дълголетие. В рамките на двугодишен проект те ще събират и анализират данните им, като проучването е финансирано от Фонда за научни изследвания. Специалистите обикаляли по домовете на бабите и дядовците, задавали им въпроси и вземали ДНК проба от всеки. Предварителните данни показват, че нито един български столетник не е вегетарианец, а точно обратното – всички наши дълголетници обичали да ядат месо. Пенсионерите споделят още, че цял живот са яли каквото намерят и никога не са спазвали диета. За разлика от столетниците в световен мащаб, нашите не си падат по рибата. Най-много хора, живели повече от век, има в София, Пазарджик и Благоевград. Сподели:", "date": "2018.04.07", "title": "Родните столетници ядат месо за дълголетие"}
{"url": "http://pik.bg/%D1%88%D0%BE%D0%BA-%D0%B0%D1%81%D1%82%D0%B5%D1%80%D0%BE%D0%B8%D0%B4-%D0%B2%D0%B7%D1%80%D0%B8%D0%B2%D1%8F%D0%B2%D0%B0-%D0%B7%D0%B5%D0%BC%D1%8F%D1%82%D0%B0-%D0%BA%D0%B0%D1%82%D0%BE-%D0%B0%D1%82%D0%BE%D0%BC%D0%BD%D0%B0-%D0%B1%D0%BE%D0%BC%D0%B1%D0%B0-news740843.html", "text": "Петстотинметровият астероид 101955 Bennu може да затрие живота от лицето на нашата планета, ако се блъсне в нея. Астероидът 101955 Bennu, чиито размери са по-големи от тези на Емпайър Стейт Билдинг в Ню Йорк, може да се блъсне в Земята през 2135 г. По преценки на учените енергията от кинетичния удар на огромния космически обект ще е не по-малко от 1200 мегатона, т.е. ще е 80 пъти по-голяма от мощността на хвърлените над Хирошима и Нагасаки атомни бомби. За да може астероидът да бъде отклонен от траекторията на сблъсъка с нашата планета, учени от националната лаборатория „Лорънс Ливърмор“ в Калифорния създадоха своеобразна космическа стенобойна машина - свръхмощна ракета HAMMER (Hypervelocity Astoid Mitigation Mission Emergency Response vehicle), която може да носи ядрен заряд. По мнението на учените тя може да отклони астероида и дори частично да го разруши. При това компютърни симулации на специалисти от НАСА въз основа на показатели за траекторията на потенциално опасни космически тела показват, че 2500 големи космически обекта се намират в зона, от която Земята е достъпна за тях. Сподели:", "date": "2018.04.07", "title": "ШОК! Астероид взривява Земята като атомна бомба"}
{"url": "http://pik.bg/%D1%81%D0%BE%D1%84%D0%B8%D1%8F-%D1%81%D1%80%D0%B5%D0%B4-%D0%BD%D0%B0%D0%B9-%D0%BB%D0%BE%D1%88%D0%B8%D1%82%D0%B5-%D0%B3%D1%80%D0%B0%D0%B4%D0%BE%D0%B2%D0%B5-%D0%B7%D0%B0-%D0%B6%D0%B8%D0%B2%D0%B5%D0%B5%D0%BD%D0%B5-%D0%B2-%D1%81%D0%B2%D0%B5%D1%82%D0%B0-news740724.html", "text": "София е втора година подред на 116-о място в класация на градовете с най-добро качество на живот в света. Виена е на първо място в списъка от 231 града за 9-а поредна година. Сподели:", "date": "2018.04.07", "title": "София сред най-лошите градове за живеене в света"}
{"url": "http://pik.bg/%D0%B0%D0%BB%D0%BF%D0%B8%D0%BD%D0%B8%D1%81%D1%82%D1%8A%D1%82-%D0%B0%D1%82%D0%B0%D0%BD%D0%B0%D1%81-%D1%81%D0%BA%D0%B0%D1%82%D0%BE%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%B7%D0%B0-%D1%87%D0%BE-%D0%BE%D1%8E-%D0%B8-%D0%B5%D0%B2%D0%B5%D1%80%D0%B5%D1%81%D1%82-news740703.html", "text": "Алпинистът Атанас Скатов заминава за Непал в опит да изкачи шестия по височина връх в света Чо Ою (8188 м). Осемхилядникът се намира на границата между Непал и Тибет и в превод от санскрит означава Тюркоазената планина. За пръв път е изкачен на 19 октомври 1954г. Намерението на Скатов е да го изкачи тозисолово и без употреба на изкуствен кислород. Чо Ою е разположен само на 20 км от Еверест и Скатов има намерение при благоприятно стечение на обстоятелствата да се опита да изкачи и него. \"Ще е грехота да съм под Еверест и да не го изкача. Това беше първия ми осемхилядник и любим мой връх. Да се намираш на покрива на света е невероятно чувство\", казва алпинистът. През 2017 г. Скатов успя да изкачи връх Лхотце(8516м) и връх Еверест (8848м) за 5 дни и 12 часа, както и дни след това да стане първият българин успял да завърши проекта за изкачване на седемте континентални първенци на планетата, известен като \"SEVEN SUMMITS\" с изкачването си на връх Денали в Северна Америка. В случай на успех връх Еверест ще бъде изкачен от алпиниста за трети път, след като вече го е качвал и по южния (от Непал) и по северния (от Тибет) му ръб. Различното в това изкачване ще е опитът му да го изкачи солово (без шерп) и без употреба на изкуствен кислород. След 6 -осемхилядника и опит в повече от 15 експедиции за 5 години се считам подготвен да качвам сам и без помощта на шерп и изкуствен кислород. Всяка година си поставям все по-високи цели, защото искам да изследвам границите на човешките възможности без консумация на животинска храна при екстремни условия. Аз започнах да се занимавам с алпинизъм едва преди 5 години и за разлика от колегите алпинисти с 15-20 годишен стаж и с режим на хранене, който включва обилна консумация на месо, не можех веднага да започна да катеря без кислород и шерп. Намирам се в много добра форма и съм готов за това предизвикателство\" - обясни решението си за поредното качване на връх Еверест Скатов. Ще го придружават група от 4 туристи, с които ще достигнат до базовия лагер на вр. Еверест. Изкачването на вр. Чо Ою е част от втория проект на Атанас Скатов за изкачване на 14-те осемхилядника без консумация на животинска храна, който той започна през есента на 2015 г. с изкачването на вр. Манаслу ( 8163). През 2016 г. успя да изкачи и върховете Анапурна (8091) и Макалу (8463), а миналата година добави към актива си и връх Лхотце (8516) и изкачи за втори път Еверест. Дни преди да замине Атанас Скатов представи пред софийската публика и тази на още 10 града в страната втората си книга \"Манаслу\" - част от поредицата \"Над 8000 метра\", от която до края на годината се очаква да излязат още 2 книги. В тях, придружени с богат снимков материал, алпинистът разказва за организацията и провеждането на експедициите си до осемхилядниците. Сподели:", "date": "2018.04.07", "title": "Алпинистът Атанас Скатов заминава за Чо Ою и Еверест"}
{"url": "http://pik.bg/%D1%83%D1%87%D0%B8%D1%82%D0%B5%D0%BB%D1%81%D0%BA%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D1%81%D0%BA%D0%B0%D1%87%D0%B0-%D0%BD%D0%B0%D0%B4-1200-%D0%BB%D0%B5%D0%B2%D0%B0-news740700.html", "text": "До над 1200 лева ще достигне основната заплата за новоназначени учители без стаж в края на четиригодишния мандат на кабинета „Борисов 3“. През миналия май възнаграждението на младшите преподаватели е било 660 лева. Нарастването ще е двойно и ще продължи да расте, като може да достигне 1300 лева, уточни министър Красимир Вълчев. Сподели:", "date": "2018.04.07", "title": "Учителската заплата скача над 1200 лева"}
{"url": "http://pik.bg/%D1%81%D0%B8%D0%BD%D0%BE%D0%BF%D1%82%D0%B8%D1%86%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%B2%D0%B5%D1%82%D1%80%D0%BE%D0%B2%D0%B8%D1%82%D0%B0-%D1%81%D1%8A%D0%B1%D0%BE%D1%82%D0%B0-%D0%BD%D0%B0%D0%B4-%D1%80%D0%BE%D0%B4%D0%BE%D0%BF%D0%B8%D1%82%D0%B5-%D1%89%D0%B5-%D0%B2%D0%B8%D0%BB%D0%BD%D0%B5%D1%8F%D1%82-%D0%B4%D1%8A%D0%B6%D0%B4%D0%BE%D0%B2%D0%B5-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-news740815.html", "text": "НИМХ Днес вятърът в цялата страна ще се ориентира от североизток и ще се усили, ще бъде умерен, в източната половина силен. Облачността ще е променлива, в Западна България предимно значителна. На места, главно в Родопската област, ще има краткотрайни валежи с гръмотевици. Преобладаващите максимални температури ще бъдат между 16° и 21°. Това съобщава дежурният синоптик в Христо Христов пред Фокус. Над Черноморието ще има разкъсана облачност, през деня намаляваща до слънчево. Ще духа умерен и силен североизточен вятър. Максималните температури ще са 10-15°. Температурата на морската вода е 9-11°. Вълнението на морето ще бъде 3-4 бала. В планините ще духа умерен до силен източен вятър. Облачността ще е предимно значителна. На отделни места ще превали дъжд, по-интензивен и с гръмотевици в Родопите. Над 2000-2100 метра валежите ще са от сняг. Максималната температура на височина 1200 метра ще бъде около 10°, на 2000 метра – около 4°. В неделя ще продължи да духа до умерен, в Източна България и временно силен вятър от изток-североизток. Облачността над страната ще е променлива, само на отделни места в планинските райони ще превали слаб дъжд. Преобладаващите максимални температури ще бъдат между 16° и 21°, а минималните – между 5° и 10°. В понеделник вятърът чувствително ще отслабне, в много райони и ще стихне. Ще преобладава слънчево време. Сутринта ще е по-студено, но дневните температури ще се повишат. Във вторник ще бъде предимно слънчево. В следобедните часове над планинските райони в Западна България ще се развива купеста облачност, но само на отделни места ще превали краткотрайно. Повишението на температурите ще продължи. Сподели:", "date": "2018.04.07", "title": "Синоптиците вещаят ветровита събота, над Родопите ще вилнеят дъждове и гръмотевици"}
{"url": "http://pik.bg/%D1%8F%D0%B4%D0%B5%D0%BC-%D1%81%D1%82%D0%B0%D1%80%D0%BE-%D0%B0%D0%B3%D0%BD%D0%B5%D1%88%D0%BA%D0%BE-%D0%BE%D1%82-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-news740736.html", "text": "В навечерието на Великден се оказва, че има недостиг на българско агнешко на пазара. За килограм живо тегло на фермите се плащат между 5 и 6 лева – повече от миналата година. В магазина обаче цената на килограм агнешко започва от 11-12 и достига до 16-17 лева. И за този Великден търговци ще се опитат да ни продават залежало агнешко от Нова Зеландия и Австралия. Някои от разфасовките били доставени в големите вериги още в началото на годината, преди да се изостри вниманието на контролните органи, разказват овцевъдите. По цената обаче трудно можем да се ориентираме, тъй като търговците предлагали размразеното на цените на свежото месо. Прясното има розов цвят и е сочно. Старото агнешко пък е с потъмнели кости, казват експерти. Сподели:", "date": "2018.04.07", "title": "Ядем старо агнешко от Нова Зеландия"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-%D0%BA%D1%83%D0%BF%D1%83%D0%B2%D0%B0%D0%BC%D0%B5-%D0%BA%D0%BE%D0%B7%D1%83%D0%BD%D0%B0%D1%86%D0%B8-%D0%B1%D0%B5%D0%B7-%D0%BC%D0%BB%D1%8F%D0%BA%D0%BE-%D0%B8-%D1%8F%D0%B9%D1%86%D0%B0-news740734.html", "text": "Кравето мляко липсва в 10 от 16 козунака, пуснати на пазара, а при една марка са спестени и яйцата или друг техен заместител. Изследването потвърждава задълбочаващата се тенденция у нас качеството на продуктите да се влошава. Пестенето от класически съставки води до добавяне в козунаците на „модерни“, индустриално произведени суровини. Усреднено във всяка марка са вложени 2 нетрадиционни съставки – между 1 и 3 за всеки продукт. Това са сух глутен, яйчен меланж, суроватка и палмова мазнина. Очевиден е стремежът да се използват по-евтини заместители на яйцата, млякото и слънчогледовото олио, както и по-нискокачествено брашно, подобрявано с прибавяне на глутен и ензими. В козунаците тази година не са открити синтетични багрила, но изобилстват от Е-та и заместители. Това показва проучване на „Активни потребители”, което анализира състава на индустриално приготвени козунаци. Сподели:", "date": "2018.04.07", "title": "ПЪЛНА ИЗМАМА! Купуваме козунаци без мляко и яйца"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F%D1%82-%D0%B4%D0%B5%D0%BD-%D0%BE%D1%82-%D1%81%D1%82%D1%80%D0%B0%D1%81%D1%82%D0%BD%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B2%D0%B5%D0%BB%D0%B8%D0%BA%D0%B0-%D1%81%D1%8A%D0%B1%D0%BE%D1%82%D0%B0-%D0%B5-%D0%B4%D0%BD%D0%B5%D1%81-%D1%81%D0%B5-%D0%BF%D1%80%D0%B0%D0%B2%D0%B8-%D0%BD%D0%B5%D1%89%D0%BE-%D0%BC%D0%BD%D0%BE%D0%B3%D0%BE-%D0%B2%D0%B0%D0%B6%D0%BD%D0%BE-news740847.html", "text": "Велика събота е последният ден от Страстната седмица. Църквата прославя Велика събота като най-благословения седми ден, защото това е денят, когато Словото Божие лежи в гроба като мъртъв човек, но в същото време спасява света и отваря гробовете. Положен вече в гроба, Духът на Иисус е в ада, за да разкъса оковите му и да отвори отново райските двери. Това ще се случи на другия ден - в неделята - Великден. По обичая на юдеите Йосиф и Никодим снели пречистото тяло Господне от кръста, обвили ги в пелени с благовония и го положили в нов каменен гроб в Йосифовата градина, която се намирала недалеч от Голгота. Първосвещениците и фарисеите знаели, че Исус Христос е предрекъл възкресението си. Не вярвайки на предсказаното, а и страхувайки се да не би Апостолите да откраднат тялото, измолили от Пилат военна стража. Поставили стражата до гроба, а самия гроб запечатали. Сподели:", "date": "2018.04.07", "title": "ПОСЛЕДНИЯТ ДЕН ОТ СТРАСТНАТА СЕДМИЦА! Велика събота е! Днес се прави нещо много важно"}
{"url": "http://pik.bg/%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8%D0%B5-%D0%BD%D0%B0%D1%88%D0%B5%D0%BD%D1%81%D0%BA%D0%B0%D1%82%D0%B0-%D0%BB%D1%8E%D1%82%D0%B5%D0%BD%D0%B8%D1%86%D0%B0-%D0%B4%D0%B2%D0%BE%D0%B9%D0%BD%D0%BE-%D0%BF%D0%BE-%D0%B5%D0%B2%D1%82%D0%B8%D0%BD%D0%B0-%D0%B2-%D0%B0%D0%BD%D0%B3%D0%BB%D0%B8%D1%8F-news740690.html", "text": "Българската лютеница се продава на половин цена в Обединеното кралство, алармират нашенци, живеещи на Острова. В магазините там традиционната лютеница се продава на промоция, като две бурканчета от 520 г струват 1 паунд, или малко над 2,20 лв. Това означава, че една разфасовка струва лев и десет стотинки. Абсолютно същата лютеница, дошла от идентичен производител, от рафтовете на нашите магазини може да бъде купена най-малко за 4 лв. бурканчето. Сподели:", "date": "2018.04.07", "title": "БЕЗОБРАЗИЕ! Нашенската лютеница двойно по-евтина в Англия"}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D0%BE%D0%B1%D0%B5%D1%89%D0%B0-%D1%89%D0%B5-%D0%B4%D0%B0%D0%B4%D0%B5%D0%BC-%D1%82%D0%B2%D1%8A%D1%80%D0%B4-%D0%BE%D1%82%D0%B3%D0%BE%D0%B2%D0%BE%D1%80-%D1%81%D1%80%D0%B5%D1%89%D1%83-%D0%BD%D0%BE%D0%B2%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-news740859.html", "text": "Москва обеща да даде твърд отговор на новите санкции срещу руснаци от т. нар \"кремълски списък\". Под ударите на новите ограничения попаднаха седем от най-влиятелните олигарси в Русия, съобщава АФП. Според руското външно министерство, САЩ сами се отричат от собствените си ценности, тъй като санкциите са насочени срещу принципите на пазарната икономика и използват административни методи за премахване на конкуренцията. Външният министър Сергей Лавров коментира включването в санкционния списък на компании от руската оръжейна индустрия: „Санкциите, които засягат руския отбранителен износ и предприятията, които произвеждат съответната продукция, без никакви съмнения целят да не се допусне укрепване на нашите поции в ущърб на САЩ. Този стремеж е разбираем, но конкуренцията трябва да е честна, а не просто да се забранява на страните от третия свят да купуват руската продукция под заплаха и те да попаднат под ударите на американските санкции“,посочи Лавров, цитиран от БНР. В разширения списък попадна и главният изпълнителен директор на \"Газпром\" Алексей Милер. По този повод той заяви, че е горд да бъде включен в новите американски санкции и че смята това за потвърждение за правилността на своите действия, предадоха Ройтерс и ТАСС. Сподели:", "date": "2018.04.07", "title": "Москва обеща: Ще дадем твърд отговор срещу новите санкции"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB-%D1%80%D0%B0%D0%B7%D0%BA%D1%80%D0%B8-%D0%BF%D0%B5%D0%BB%D0%BE%D0%B2-%D0%B8-%D0%BA%D0%BE%D0%BB%D0%B5%D0%B2-%D0%BC%D0%BE%D0%B6%D0%B5%D1%85%D0%B0-%D0%B4%D0%B0-%D0%BD%D0%B5-%D0%B8%D0%B7%D0%B1%D1%8F%D0%B3%D0%B0%D1%82-news740866.html", "text": "Избягалите от Софийския затвор Владимир Пелов и Радослав Колев е можело да не духнат от пандиза. Това каза пред Нова телевизия Ивайло Григоров, който е председател на Синдиката на наздирателите. Но направи важното уточнение, че това е щяло да стане, ако е имало достатъчен брой надзиратели. \"Ако имаше повече служители нямаше да има бягство. Ако имаше достъчно служители те щяха да са по постовете и нямаше да ги гонят чистачката и началникът на социалните. Реакциите на колегите са доста храбри. С пистолет над главата и да се опитваш да се бориш... колкото и да се смешно, храбра е реакцията. Хубавото е, че не сме на погребение на колегите\", коментира афектиран Григоров. \"Обзалагам се, че доставката на пистолета не е станала с вътрешен човек. Доставки с дронове имаме през тъмната част на денонощието, с нулево техническо оборудване сме, само периферната охрана е тогава\", отговори на въпрос как Пелов се е сдобил с пистолет зад решетките. \"Това оръжие може да влезе през товарния вход, през оградата или чрез дрон. Не вярвам, че някой служител ще е такъв идиот да внесе пистолет, който ще бъде използван срещу него. По цял ден си има движение на лишени от свобода из затвора. Камионите се разтоварват от затворници, един служител с метален детектор проверява цял ден 3-4 тона храна. С 28 човека на смяна какво очаквате да се направи?\", заяви още Григоров. Сподели:", "date": "2018.04.07", "title": "ЕКСКЛУЗИВНО! Надзирател разкри: Пелов и Колев можеха да не избягат!"}
{"url": "http://pik.bg/%D1%81%D0%B0%D0%BD%D0%B8-%D0%B6%D0%B5%D0%BA%D0%BE%D0%B2%D0%B0-%D0%B7%D0%B0%D0%B1%D1%80%D0%B0%D0%B2%D1%8F%D0%BC%D0%B5-%D0%B4%D0%B0-%D1%81%D0%BC%D0%B5-%D0%BF%D0%BE-%D1%81%D0%BC%D0%B8%D1%80%D0%B5%D0%BD%D0%B8-%D0%BD%D0%B5-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F%D0%BC-%D0%BE%D1%82-%D0%B0%D0%BA%D1%82%D0%B8%D0%B2%D0%BD%D0%B8%D1%8F-%D1%81%D0%BF%D0%BE%D1%80%D1%82-news740878.html", "text": "Тежката контузия ме накара да преосмисля живота си. Трябва да сме по-смирени и да се радваме на това, което имаме, най-вече здравето. Това заяви сноубордистката Сани Жекова пред Би Ти Ви. Тя потвърди, че още няма намерение да се отказва от активния спорт. Трудно бих си представила живота без сноуборда\", призна тя и в очите й се насълзиха. Сподели:", "date": "2018.04.07", "title": "Сани Жекова: Забравяме да сме по-смирени! Не се оттеглям от активния спорт"}
{"url": "http://pik.bg/8000-%D1%80%D1%83%D0%BC%D1%8A%D0%BD%D1%86%D0%B8-%D1%81%D0%B5-%D0%B8%D0%B7%D1%81%D0%B8%D0%BF%D0%B0%D1%85%D0%B0-%D0%B2-%D0%BC%D0%BE%D1%80%D1%81%D0%BA%D0%B8%D1%82%D0%B5-%D0%BD%D0%B8-%D0%BA%D1%83%D1%80%D0%BE%D1%80%D1%82%D0%B8-%D0%BD%D0%B0%D0%B3%D1%8A%D0%B2%D0%B0%D1%82-%D1%80%D0%B8%D0%B1%D0%B0-%D0%B8-%D0%BA%D0%BE%D0%B7%D1%83%D0%BD%D0%B0%D1%86%D0%B8-news740855.html", "text": "Курортите край Варна посрещнаха 8000 румънски туристи за Великден. В \"Златни пясъци\" са отворени 13 хотела, а в \"Свети Константин и Елена\" - три. Румяна Икономова, която работи в ресторант, сподели пред БНР каква храна предпочитат румънските гости. По думите й, румънците изобщо не са капризни и харесват неща \"от рода на рибите\". Жената каза, че самата тя ще изкара празника на работа и \"в движение\", и разказа какво ще готви у дома: \"Агнешки истории, козунаци, яйца...\" Запитан дали с колегите му чакат румънските туристи, един от таксиметровите шофьори в района отговори, че те не ги интересуват, защото ползват услугите им много слабо. На Великден ще бъде вкъщи със семейството си. Сподели:", "date": "2018.04.07", "title": "8000 румънци се изсипаха в морските ни курорти, нагъват риба и козунаци"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B8%D0%B7%D1%80%D0%B8%D1%82%D0%B0%D1%85%D0%B0-%D0%BE%D1%82-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%BF%D0%B5%D1%80%D1%85%D0%B8%D0%B4%D1%80%D0%BE%D0%BB%D0%BA%D0%B0-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%B5%D0%BD-%D0%B8-%D0%BD%D0%BE%D1%89-%D1%81%D0%BB%D0%B5%D0%B4-%D0%BB%D1%83%D0%B4-%D1%81%D0%BA%D0%B0%D0%BD%D0%B4%D0%B0%D0%BB-%D0%B7%D0%B0%D1%80%D0%B0%D0%B4%D0%B8-%D0%B3%D0%BE%D1%80%D0%B5%D1%89-%D1%87-news740443.html", "text": "На екшън с вкус на перхидрол и самочувствие без покритие е станала свидетел репортерът от Би Ти Ви Камен Лисички. Той отишъл в столично заведение, в което по същото време се озовала и една от участничките в риалити сериала \"София ден и нощ\". Въпросната госпожица вдигнала скандал на сервитьора, понеже чаят й... много парел. Лисички разказа по спомени диалога, който пишман-актрисата провера с келнера. Наложило се да се намеси и управителят. Пибликуваме поста му без редакторска намеса: - Този чай много пари. - Чаят е горещ. Нормално е. - Искаш ли и на теб да ти стане горещо зад врата? Не знаеш с кой си имаш работа? - Успокойте се. Ако искате да се оплачете, можете да го направите. Да повикам ли управителя? - Повикай го. Да видим като разбере, че се снимам по телевизията какво ще ми каже. - Ма ти знаеш ли, че работя в \"Нова телевизия\". Мене ме дават по \"София - ден и нощ\", а тука се подиграват с мене. Аз съм актриса... В коментарите под публикацията си репортерът твърди, че не знае името на претензиоцната \"актриса\", тъй като никога не е гледал сериала. В момента блондинките в тв поредицата са три: Бояна Генова (Стефания), Калина Кузманова (Галя), танцьорката Елизабет (Михаела) и Михаела Василев в ролята на Стела. Сподели:", "date": "2018.04.07", "title": "ЕКШЪН! Изритаха от заведение перхидролка от \"София ден и нощ\" след луд скандал заради горещ чай (СНИМКИ)"}
{"url": "http://pik.bg/7-%D0%B0%D0%BF%D1%80%D0%B8%D0%BB---%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%B4%D0%B5%D0%BD-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D1%87%D0%B5%D1%81%D1%82%D0%B8%D1%82-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%BB%D0%B5%D0%BA%D0%B0%D1%80%D0%B8-%D0%BC%D0%B5%D0%B4%D1%81%D0%B5%D1%81%D1%82%D1%80%D0%B8-%D0%B8-%D1%84%D0%B0%D1%80%D0%BC%D0%B0%D1%86%D0%B5%D0%B2%D1%82%D0%B8-news740873.html", "text": "На 7 април се отбелязва . Датата е избрана с основаването на през 1948 г. се чества и като Ден на здравния работник в от 6 февруари 1964-а. На тази дата празнуват лекари, медицински сестри, фармацевти и всички, които работят в областта на здравето. Световният ден на здравето е глобална инициатива, която приканва всички - от световните лидери до хората във всички страни, да се фокусират върху едно здравно предизвикателство със световна значимост. Акцентирайки върху новопоявяващите се здравни проблеми, Световният ден на здравето дава възможност да се започнат колективни действия за опазване здравето на хората и тяхното благоденствие. Един от основните проблеми, пред които е изправено родното здравеопазване, остава желанието на българските специалисти да работят в чужбина. За 2013 г. от Лекарския съюз са издали 408 сертификата за работа извън границите на страната ни. Почти толкова е и броят на медиците, които са за същата година са се дипломирали. Независимо от конфликтите в родното здравеопазване, днешният ден е повод да покажем нашата признателност към хората, чиято кауза е здравето на нацията. На 7 април лекарите от своя страна си правят равносметка за добрините и грешките, направени от тях през изминалата година. С добра дума за българския медик е насочена и кампанията на Дарик „Най-добрите лекари\", благодарение, на която през 2012 г. специалисти от цялата страна посочиха свои колеги, в които имат най-голямо доверие. Така бяха излъчени 541 лекари от София, Пловдив и Варна, имената, на които могат да бъдат намерени на сайта . Проучване на показа, че 80% от младите ни лекари изявяват готовност да напуснат България и да работят в чужбина. От съсловната организация уточниха, че броят на лекарите, завършили медицина, е равен на броя на тези медици, които емигрират. Около 500 са студентите, завършващи медицинските университети у нас всяка година. Световният ден на здравето Световната здравна организация Международният ден на здравето България Българския лекарски съюз Проблемът обаче е, че емигриращите специалисти непрекъснато се увеличават, докато броят на дипломиращите се с годините остава константа. Сред предпочитаните държави, заради които кадрите напускат страната ни, е Германия. Причината - един български лекар, заминавайки за Германия, може да започне избрана от него специализация и да получава възнаграждение от 2500 евро. Тук възнаграждението на един лекар, специализиращ по държавна поръчка, е 450 лева или над 10 пъти по-ниско. След Германия, най-предпочитани от родните медици са Франция, Англия и Северна Ирландия. По информация на Здравното министерство пък нашите лекари бягат най-много от специалностите педиатрия, неонатология и патоанатомия. Сред основните причини за емиграцията на специалисти са по-добро заплащане, по-добри условия на труд, възможност за кариерно развитие, висок стандарт на живот, както и липса на доверие в българската здравна политика. Сподели:", "date": "2018.04.07", "title": "7 април - Световен ден на здравето! Честит празник на всички лекари, медсестри и фармацевти"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81-%D0%BF%D0%BE-%D0%B3%D0%BE%D0%BB%D1%8F%D0%BC%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%BE%D1%82-%D0%B4%D0%B5%D1%86%D0%B0%D1%82%D0%B0-%D0%BF%D1%80%D0%B5%D0%B7-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B8%D0%B7%D0%BB%D0%B8%D0%B7%D0%B0%D1%82-%D0%B4%D0%B0-%D0%BF%D0%BE%D1%87%D0%B8%D0%B2%D0%B0%D1%82-%D1%82%D1%80%D0%B8-%D0%BF%D1%8A%D1%82%D0%B8-news740822.html", "text": "След като вчера се разпуснаха за празниците, народните представители ще се явят на работа чак на 18 април. Това означава 12 дни, а за сравнение учениците по Великден имат 10 дни ваканция. Всъщност депутатските ваканции са три – коледна, великденска и лятна, която трае през целия месец август. Общо – 60 дни годишно, предава Би Ти Ви. Вчера беше първият работен ден за депутатката от „Воля” Елена Аксиева. Само два часа след като положи клетва, тя, както и още 239 народни представители, излязоха във ваканция. „Може би трябва да са по-малки, седмица, колкото са ученическите”, коментира тя. В правилника на народното събрание ваканциите са фиксирани. Но пише, че срокът им може да бъде променян. Такава практика обаче няма. „Щом така е гласувано от всички народни представители, аз не смятам че тя се променя през годините, тя е стабилна от много парламенти насам”, отсича Десислава Костадинова-Гушева от ГЕРБ. Когото и да питате в парламента обаче – всички твърдят, че по празниците ще работят. Като Христиан Митев от „Обединени патриоти”: „Имам страшно много работа, законопроекти, предложения между първо и второ четене”. Само опозицията признава, че ваканциите може би са дълги. „Кой да подозира, че депутатството е като ново ученичество… Честно казано, човек стои и се черви”, казва социалистът Александър Симов. А някои като Велислава Кръстева от ДПС имат и обяснение за дължината на почивките: „На тази дата приключва ретроградният Меркурий, а знаем че това има отношение към управлението. В никакъв случай нещо, което се казва ваканция не може да бъде дълго, когото и да питате”. Следващото заседание вече е насрочено – за 18 април, в 9 ч. сутринта. Сподели:", "date": "2018.04.07", "title": "Депутатите с по-голяма ваканция от децата! През годината излизат да почиват три пъти"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D0%B4%D1%8F%D0%B4%D0%BE-%D0%BD%D0%B5%D0%BE%D1%84%D0%B8%D1%82-%D1%82%D0%BE%D0%B9-%D0%BD%D0%B5-%D0%BE%D1%87%D0%B0%D0%BA%D0%B2%D0%B0%D1%88%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%BF%D0%B0%D1%82%D1%80%D0%B8%D0%B0%D1%80%D1%85-news740888.html", "text": "Каза ми, че не е очаквал да стане патрирах. Те бяха трима. Но глан народен, глас Божи. Това каза в \"Събуди се\" доцент Димитър Димитров - диригент на хора на Патриаршеската катедрала \"Свети Александър Невски\" и роден брат на Негово Светейшество Патриарх Неофит. \"Патрирах е от 5 години, а ми е брат повече от 60 години. Когато сме си заедно си приказваме, казвам му „брат ми”, но иначе не, само официално. Трудно е, не се виждаме. Трудно е да го откриеш и по телефона. Покани ме за Цветница на обяд, но там имаше и други хора. Не е същото вече, като президента е. Много често не вдига телефона си. Натоварено му е, не мога да се не се съобразявам с това\", сподели доц. Димитров затова как се е променил и неговият живот след избора на дядо Неофит за Български Патриарх. Диригентът разказа и за детството им: \"Беднотия. Майка ми беше клисарка, баща ми беше локомотивен машинист. Баща ми искаше да ме прати да уча за машинист, но майка ми каза: „Не, в семинарията ще отиде”. И аз отидох, а брат ми дойде две години след мен. Той така имаше влечение и стана монах. В Троянския манастир дядо Максим го пострига\". \"Малко тенденциозно и едностранчиво го разгледа проблема. Какво лошо е да признаеш, че е имало и други народности? Те са били под руски флаг, преиграване е това нещо. И ние имаме отношение. Миналият президент не каза на 3 март, че не са ни освободили от Русия. Това е изопачаване, подмяна на фактите\", коментира Димитров скандала, с който завърши посещението на руския патриарх Кирил. \"Българинът е бил винаги по средата – никога не е бил силно вярващ или силно невярващ. Боли ме, че младите бягат. Бягат заради обстоятелствата. А тях ги правят политиците. Децата да знаят поне 10-те Божи заповеди, папагалски да ги знаят, хубаво е. Идва момент в живота, когато трябва да размислиш. „Почитай баща си и майка си” да знае поне, а той – вдига ръка и убива баща си\", сподели с болка доцент Димитров. И това Възкресение Христово той ще бъде на своя пост - на хор-балкона в катедралния храм за Възкресната богослужба: \"От 1 януари 1978 г. съм диригент на хора в „Александър Невски”. На пост, всеки празник сме тук\". \"Да си пожелаем хубави дни, дай Боже Възкресение Христово да се отрази и в нас да възкръсне доброто. Християнските ни добродетели да бъдат на преден план. Тогава животът ни ще бъде по-различен\", отправи той своето благопожелание за предстоящото Възкресение Христово. Сподели:", "date": "2018.04.07", "title": "ЕКСКЛУЗИВНО! Братът на дядо Неофит: Той не очакваше да стане патриарх"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B8%D1%80-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B5-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%BE-%D1%81-news740854.html", "text": "Движението при км 94 на АМ „Тракия“ в посока София е временно ограничено заради обърнат ТИР, съобщава АПИ. Трафикът се осъществява по обходен маршрут пътен възел „Цалапица“ – Пазарджик – пътен възел „Гелеменово“. Сподели:", "date": "2018.04.07", "title": "ОТ ПОСЛЕДНИТЕ МИНУТИ! ТИР се обърна на магистрала \"Тракия, движението е временно ограничено (СНИМКИ)"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82%D1%8A%D1%82-%D0%B2-%D0%BC%D0%B5%D1%82%D1%80%D0%BE%D1%82%D0%BE-%D0%BF%D0%B8%D1%8F%D0%BD-%D0%BF%D0%B0%D0%B4%D0%BD%D0%B0%D0%BB-%D0%BD%D0%B0-%D1%80%D0%B5%D0%BB%D1%81%D0%B8%D1%82%D0%B5-%D0%B8-%D1%81%D0%BF%D1%80%D1%8F%D0%BB-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-news740912.html", "text": "Мъж е паднал на релсите на метрото на станция \"Софийски университет” малко преди 7 ч. тази сутрин. Той е бил във видимо нетрезво състояние. Това е забавило влаковете временно Служители на \"Метрополитен” са реагирали своевременно и са го вдигнали от релсите за минути, съобщи Би Ти Ви. Заради инцидента движението на мотрисите през станцията беше забавено за около 15 минути. В момента няма забавяне в разписанието. Сподели:", "date": "2018.04.07", "title": "ИНЦИДЕНТЪТ В МЕТРОТО! Пиян паднал на релсите и спрял движението"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89-%D1%81%D0%BB%D1%83%D1%87%D0%B0%D0%B9-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D1%81%D0%BA%D0%B0-%D0%BE%D0%B2%D1%87%D0%B0%D1%80%D0%BA%D0%B0-%D0%BD%D0%B0%D1%85%D0%B0%D0%BF%D0%B0-%D0%BF%D0%BE%D1%87%D1%82%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%BB%D0%B8%D0%BD%D0%B5%D0%B9%D0%BA%D0%B0-%D1%80%D1%83%D0%BC%D0%B5%D0%BD-%D0%B5-%D0%BE%D0%B1%D0%B5-news740882.html", "text": "Добрах се до входа на къщата по чудо, то дори влезе в къщата, удрях го с метлата, бутах Васко навътре, че той е със счупена ръка и него искаше да изяде. Болките обаче и сега са адски, не мога да спя, плача денонощно, не знам защо това куче така реагира, така ме мрази, винаги съм мислел, че ме обича. Имам още шест кучета и една страхотна котка. Обичам животните, това е необяснимо поведение за мен. Може би ме нападна така свирепо, понеже не иска да стои вързано или пък от ревност, подуши ме, усети миризмата на другите кучета, които отглеждам в Самораново, кой знае… Лечението ми е скъпо, нямам пари вече и храна да си купя, имам нужда от инжекции, обезболяващи, антибиотици и какво ли не, но средства няма. Не ме снимайте, страшен съм за гледане. Но въпреки страданията, обичам кучетата“, каза задавен от болки и сълзи Румен. Каракачанска овчарка, отглеждана вързана на синджир като домашен любимец в къщата на роднини, нахапа почти до смърт дългогодишният шофьор на линейка от Спешен център в Дупница Румен Соколов. Той отишъл на гости на приятел от кв. „Горна махала“, където двамата заедно се грижели за кучето. Домакинът бил със счупена ръка, а кучето се отвързало и той нямал сили да го завърже. Когато Румен излязъл само на двора и отишло при кучето, за да го върже със синджир, станало страшно . Животното проявило чудовищна агресия и се нахвърлило върху него и го нахапало, пише в. \"Вяра\". Румен бил обезобразен, няма здраво място по себе си, загубил е един литър кръв, а пристигналият на място лекарски екип бил потресен. Пострадалият е бил в безсъзнание, твърди още изданието. „Инцидентът стана преди няколко дни, не мога да повярвам, два дни лежах в общинската болница. Грижа се за кучето от 6- месечната му възраст, кръстих го Аро, сега е на две години, тежи 70 кг, борих се с него близо час, нямаше кой да ме спаси, влачи ме, мята ме, хапа ме, добре че бях с брезентови ръкавици, но сега не мога да си вдигам ръцете, имам 17 шева, д-р Владимиров от „Ортопедично отделение“  ми спаси живота. Сподели:", "date": "2018.04.07", "title": "ПОТРЕСАВАЩ СЛУЧАЙ! Каракачанска овчарка нахапа почти до смърт шофьор на линейка! Румен е обезобразен със 17 шева, загубил е литър кръв"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%BD%D0%B0%D0%BD%D0%B8%D0%B5%D0%B2-%D1%81-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-news740901.html", "text": "Благодаря ви за грижите, които ежедневно полагате за българските граждани и пациенти. Безкрайно уважавам вашия опит и експертиза. Това посочва здравният министър Кирил Ананиев в обръщението си към работещите в системата на българското здравеопазване по повод Световния ден на здравето - 7 април, съобщиха от пресцентъра на Министерството на здравеопазването. „Макар с различно образование и професионален път, днес с вас се оказваме изправени пред една и съща задача - да направим така, че очакванията на пациентите и съсловието да намерят пресечна точка. Много са проблемите в сектора, наслагвани повече от десет години. Голяма част от решенията, било то и правилни, не бяха реализирани напълно. Неведнъж ставахме пасивни наблюдатели или по-лошото – потърпевши от опитите за реформиране на системата, на прилагането на изолирани и спорни мерки за запушване на течовете в здравеопазването. Истината е, че всеки един от нас трябва да си върши добре и отговорно работата, за да има резултат“, заяви Ананиев и уточни, че днес се обръща към тях с уважение и разбиране, но и с надежда да приемат подадената ръка, за да направят заедно всичко по силите си да сложат ред в здравната ни система и да осигурят на съгражданите си достъп до качествени здравни услуги. „В тази посока е и определената от Световната здравна организация основната тема на тазгодишния Световен ден на здравето – „Универсален достъп до здравеопазване: за всеки навсякъде“, чийто слоган гласи „Здраве за всички“. Оценявам търпението и последователността ви при отстояването на реално остойностен труд, конкурентни възнаграждения и на адекватна за страната ни нормативна уредба в сектора. За мен е важно да знаете, че с екипът ми работим за това, да ви бъдат гарантирани адекватни условия на труд, на пациентите – да бъде осигурено достъпно и качествено здравеопазване, а разговорите за пари да излязат от дневния ред на пациентите и здравните професионалисти“, допълни той. По думите му по тази причина 2018–а ще е особено важна и за тях, и за него. „Но трябва да минем и през това, за да можем през 2019 г. да се фокусираме върху качеството на услугата, а не върху цифрите срещу нея. Моята цел е подобряване на модела. Затова ще ви призова към търпение, за да можем качествено и трайно да преструктурираме системата, най-вече с грижа за хора. Нека гражданите са доволни от съвместната ни работа. Сигурен съм, че заедно ще възстановим както доверието в системата, така и основанията ви за самочувствие на мисионери“, се казва още в поздравителния адрес на министър Кирил Ананиев до всички лекари, зъболекари, фармацевти, професионалисти по здравни грижи и всички работещи в сферата на здравеопазването. Сподели:", "date": "2018.04.07", "title": "Министър Ананиев с обръщение за Световния ден на здравето"}
{"url": "http://pik.bg/%D0%B2-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D1%81%D0%B5-%D1%85%D0%B2%D0%B0%D0%BB%D1%8F%D1%82-%D1%81-%D0%BB%D1%8A%D0%B6%D0%B8%D1%86%D0%B0-%D0%B7%D0%B0-%D0%B2%D0%B5%D0%BB%D0%B8%D0%BA%D0%B0%D0%BD%D0%B8-news740881.html", "text": "В смолянското село Могилица си монтираха нова гигантска лъжица в центъра. Селото и досега имаше гигантска дървена лъжица, изработена от бай Минчо Минчев преди години. Майсторът дори имаше идея да кандидатства с нея за Гинес. Той обаче почина, а лъжицата му се напука от дъждовете. Половин година почти селото подготвяше нова дървена лъжица от голямо дърво и постамента, на който \"да кацне\" на мегдана. Композицията е срещу прочутите Агушеви конаци, пише \"Марица\". Новата лъжица за великани е с дължина 5,74 метра, а вместимостта й е 123 литра. Инициативата е на няколко души от селото начело с кмета на Могилица и съседните паланки Милко Кисьов. Лъжицата е изработена от Милко Кисьов и Славчо Керимов. Кметът изказва благодарност на всички, взели участие в изработването на пластиката. От бай Минчо в композицията остава като наследство огромната бъклица, която е освежена. Сподели:", "date": "2018.04.07", "title": "В Смолянско село се хвалят с лъжица за великани "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D0%BA%D0%BB%D0%BE%D0%BD%D0%B8%D1%86%D0%B8-%D1%81%D0%B5-%D1%81%D1%82%D0%B8%D1%87%D0%B0%D1%82-%D0%B7%D0%B0-%D1%81%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BB%D0%B0%D0%B3%D0%BE%D0%B4%D0%B0%D1%82%D0%BD%D0%B8%D1%8F-%D0%BE%D0%B3%D1%8A%D0%BD-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%BD-news740929.html", "text": "Поклонници от много страни вече се стекоха при храма „Възкресение Христово“ в Йерусалим в очакване на чудото на запалването на Благодатния огън. Храмът може да побере 10 хил. души. Обикновено очакването продължава между 3 и 5 часа. Чудото на Благодатния огън става в параклиса на Божи гроб (кувуклия) в съботата преди неделята на Възкресение. За да се пресекат всякакви спекулации дали чудото не е някаква форма на измама, събитието протича при специален надзор – параклисът се проверява предварително, за да няма в него нищо, което да може да предизвиква възпламеняване, след което вратите му се запечатват. В деня на чудото той се отваря и в него влизат само православният патриарх на Ерусалим – Теофил III, и арменски прелат. Когато се случи чудото с Благодатния огън първо се запалват кандило и 33 свещи – колкото са били земните години на Христос. В първите минути на запалването си Благодатният огън не пари и не изгаря. Сподели:", "date": "2018.04.07", "title": "ИЗВЪНРЕДНО В ПИК! Хиляди поклоници се стичат за слизането на Благодатния огън в Йерусалим (НА ЖИВО)"}
{"url": "http://pik.bg/%D1%85%D0%B8%D1%82-%D0%BA%D0%B0%D0%BA-%D0%B4%D0%B0-%D0%B1%D0%BE%D1%8F%D0%B4%D0%B8%D1%81%D0%B0%D0%BC%D0%B5-%D1%8F%D0%B9%D1%86%D0%B0-%D1%81-%D0%BF%D1%8F%D0%BD%D0%B0-%D0%B7%D0%B0-%D0%B1%D1%80%D1%8A%D1%81%D0%BD%D0%B5%D0%BD%D0%B5-%D0%B2%D0%B8%D0%B4%D0%B5%D0%BE-news740828.html", "text": "По традиция декорацията на яйцата се прави на Велики четвъртък или на Велика събота, а първото яйце винаги е червено. След това обаче може да развихрите въображението си и да експериментирате с всякакви техники, за да имате по-разнообразни яйца на трапезата. Има всякакви възможности – можете да използвате стар чорапогащник, за да притиснете листенце към черупката, да напоите памук с по една лъжица боя от всички цветове, да нарисувате с маркер очи и усмивки, да използвате пяна за бръснене, за да постигнете цветна магия. Обърнете внимание, че след някои от начините на боядисване не е препоръчително яйцата да се консумират. Сподели:", "date": "2018.04.07", "title": "ХИТ! Как да боядисаме яйца с пяна за бръснене? (ВИДЕО)"}
{"url": "http://pik.bg/%D0%B0%D1%80%D0%B5%D1%81%D1%82-%D0%BD%D0%B0-%D0%BC%D0%BE%D0%BC%D0%B5%D0%BD%D1%82%D0%B0-%D0%B3%D0%B0%D0%B1%D1%80%D0%BE%D0%B2%D0%B5%D1%86-%D0%BC%D0%B5%D1%82%D0%BD%D0%B0-30-%D0%BA%D0%B8%D0%BD%D1%82%D0%B0-%D0%B2-%D0%BF%D0%B0%D1%82%D1%80%D1%83%D0%BB%D0%BA%D0%B0%D1%82%D0%B0-%D0%BD%D0%B0-%D0%BA%D0%B0%D1%82%D0%B0%D0%B4%D0%B6%D0%B8%D0%B8-news740917.html", "text": "Шофьор, спрян за проверка в Габрово, подхвърли 30 лв. в полицейска патрулка, съобщиха от пресцентъра на ОДМВР - Стара Загора. Полицейски екип от Районното управление в Казанлък е спрял за проверка лек автомобил \"Мерцедес Вито”, управляван от 52-годишния С. К. от Габрово. Проверката се осъществява в 2:15 часа на 7 април на булевард \"Освобождение” в Казанлък. Установено било, че водачът няма сключена задължителна застраховка \"Гражданска отговорност“. По време на проверката шофьорът подхвърлил в полицейския автомобил сумата от 30 лева. Заради това той е задържан за срок до 24 часа. В Районното управление в Казанлък е започнато бързо производство за престъпление по чл. 304а от НК-за опит за даване на подкуп. Сподели:", "date": "2018.04.07", "title": "АРЕСТ НА МОМЕНТА! Габровец метна 30 кинта в патрулката на катаджии"}
{"url": "http://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D1%80%D0%BE%D0%B9%D1%82%D0%B5%D1%80%D1%81-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D1%80%D1%83%D1%81%D0%B8%D1%8F-%D0%BF%D1%80%D0%B0%D1%89%D0%B0-%D0%BD%D0%B0%D0%B5%D0%BC%D0%BD%D0%B8%D1%86%D0%B8-%D0%B2-%D1%81%D0%B8%D1%80%D0%B8%D1%8F-news740918.html", "text": "Разследване на Ройтерс разкри канал, по който от Русия към Сирия се изпращат наемници от частната военна компания „Вагнер“. Няколко месечно наблюдение на летище „Платов“ в Ростов на Дон и постоянно следене на обществено достъпни данни на сайтове, показващи полетите на самолетите в реално време са доказали наличието на този канал, както и колко приблизително руски наемници са били изпратени в Сирия от януари 2017 година до днес. Самолетите, които извършват превозите пристигат винаги през нощта и излитат рано сутрин, когато на летището няма хора и полети. „Зимна нощ на летище „Платов“, разположено на 30 километра от Ростов на Дон. В аерогарата влизат стотина здрави мъжаги, част от тях облечена в камуфлажни дрехи, други в анцузи. Те се отправят към една от регистрациите за полети. Летището е пусто, няма обявени полети, нито пристигащи, на таблото на въпросната регистрация също няма обявен полет. На полосата за излитаневече чака самолет А320 начастната сирийска авиокомпания Cham Wings. Мъжете на регистрацията бързат, не говорят с никого. От пристигналия от Сирия самолет слизат 30 души, със загорели от силно слънце лица и без много суетене се отправят към очакващ ги автобус. В ръцете си носят торбички на които се вижда логото на летището в Дамаск. За 14 месеца репортерите на агенцията са регистрирали 51 полета на самолетите на сирийската авиокомпания, като използваните А320 возят по 180 души. Неофициални данни сочат, че за първите осем месеца на 2017 година загубите в жива сила на Вагнеровите наемници са били около 40 души.“ Сподели:", "date": "2018.04.07", "title": "Разследване на Ройтерс разкри как Русия праща наемници в Сирия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D0%B4%D1%8A%D1%82-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-%D1%81%D0%BF%D0%BE%D1%80%D0%B5%D0%B4-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D0%B8%D0%B4%D0%B5%D0%BE-news740969.html", "text": "Нападението над пешеходци в немскиград Мюнстер е терористичен акт, пише Rheinishe post. \"Както съобщаат източниците в полицията, става дума за терористичен акт\", се казва в съобщението. По информация на журналистите, атентаторът се е самоубил. Както вече ПИК съобщи, камион се вряза в група хора в град Мюнстер. Трима човека са загинали. Според \"Известия\" пострадалите са около 50 души. На местопроизшествието вече работят спецслужбите. Умоляват се всички граждани на избягват района. Полицията все още не е установила взривното вещество, зщото не е намерена адската машина. Сподели:", "date": "2018.04.07", "title": "ЕКСКЛУЗИВНО В ПИК! Адът в Германия е терористичен акт, според полицията (ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%BE-%D1%87%D0%B0%D1%81-%D0%BF%D1%83%D1%81%D0%BA%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news740910.html", "text": "До час движението по магистрала \"Тракия\" в посока София ще бъде възстановено. Аутобанът остана блокиран в едното платно заради преобърнал се турски ТИР, който запречи и трите ленти. Възмутени хора, попаднали в капана на задръстването се ядосваха, че часове наред никой не е предприел никакви мерки за вдигането на ТИР-а от платното. Специализирана техника е дошла около 11 часа и веднага е започнала операцията по изтеглянето на камиона. ТИР-ът е с турска регистрация. Пътувал е от Турция за София, а товарът му е от бутилирана минерална вода. Най-вероятната причина за катастрофата е заспиване на водача. Сподели:", "date": "2018.04.07", "title": "ЕКСКЛУЗИВНО В ПИК! До час пускат движението по магистрала \"Тракия\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82%D0%B0%D1%80%D0%B0%D1%88%D0%B0%D1%82-%D0%B7%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B2%D0%B8-%D0%BA%D0%B0%D0%BC%D0%B8%D0%BE%D0%BD%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%B2-%D0%BC%D1%8E%D0%BD%D1%81%D1%82%D0%B5%D1%80-%D0%BD%D0%B0%D0%B4-%D0%B3%D1%80%D0%B0%D0%B4%D0%B0-%D0%BA%D1%80%D1%8A%D0%B6%D0%B0%D1%82-%D1%85%D0%B5%D0%BB%D0%B8%D0%BA%D0%BE%D0%BF%D1%82-news740970.html", "text": "Част от стария град е затворена. Пожарникари, спасителни и аварийни екипи на полицията са окупирали центъра на града. Всички полицейски сили и специални части в Северен Рейн-Вестфалия са на разположение във връзка с операцията в Мюнстер. Съседните райони изпращат спасители. Хеликоптери кръжат над града. Полицията тараши за експлозиви камиона, който се вряза в тълпа в германския град Мюнстер, предаде Билд. Тялото на терориста, който се самоуби, все още е в колата. Там е открита и съмнителна чанта. Сподели:", "date": "2018.04.07", "title": "ПЪРВО В ПИК! Тарашат за експлозиви камиона на терориста в Мюнстер! Над града кръжат хеликоптери, шестима от ранените са с опасност за живота (ВИДЕО/НА ЖИВО)"}
{"url": "http://pik.bg/%D1%82%D1%8A%D0%B6%D0%BD%D0%B8%D1%8F%D1%82-%D0%BA%D1%80%D0%B0%D0%B9-%D0%BD%D0%B0-%D1%81%D0%BB%D0%B0%D0%B2%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D1%81%D0%BA%D0%BE%D1%80%D0%BE-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D1%82%D1%8A%D0%BD%D0%B5-news740858.html", "text": "Последната българска подводница скоро може да потъне. 8 години – след като беше свалена от въоръжение, тя гние във Варна, а проектът за превръщането й в музей все още не е осъществен. Така приключи славният път на „Слава“ във Военноморските ни сили. В момента подводницата е тъжна гледка. Тя е закотвена на пристан, потънала в ръжда и изгнила. След „пенсионирането“ й – подводницата е прехвърлена на Община Варна, за да стане музей. Идеята обаче не е реализирана. „Слава“ ще се превърне в скрап, ако не бъдат предприети спешни мерки, алармират родолюбиви българи, съобщава БНР. Те припомнят, че през тази година се навършва един век от началото на подводното плаване в България – добър повод да бъде спасена последната ни подводница. Произведена е в Съветския съюз по проект „633“ през 1959 година. Носи името „Ленински комсомол“ до 1991 година, когато е преименувана на „Слава“. Във Военноморските ни сили влиза на въоръжение през декември 1985 година. Първият ѝ командир под български флаг е капитан лейтенант Дарин Матеев. През 1989 година е обявена за „подводна лодка първенец на ВМС“. През 90-те години на XX век не се използва активно – поради привършване на ресурса на батерията, но тя е сменена през 1998 година. След влизането на България в НАТО, „Слава“ участва в много съвместни учения. Сред тях и за спасяване на екипаж на аварирала подводница. Най-дългогодишният командир на подводницата е кап. I ранг Камен Кукуров. „Слава“ е дълга 76 метра и е широка – 7 метра. Има дълбочина на газене 6 метра. Максималната дълбочина на потапяне е 300 метра. Развива максимална скорост на повърхността 15,3 възела, а под вода – 13,2 възела. Силовата й установка е от 2 дизелови и 2 електродвигателя, с които се задвижват 2 винта. Подводницата разполага с 6 торпедни апарата на носа и 2 на кърмата. Общо 54 души екипаж са се грижели за управлението, поддържането на системите и въоръжението. На официална церемония през ноември 2011 година „Слава“ е извадена от състава на Военноморските ни сили. Сподели:", "date": "2018.04.07", "title": "ТЪЖНИЯТ КРАЙ НА \"СЛАВА\": последната българска подводница скоро може да потъне"}
{"url": "http://pik.bg/%D0%B8-%D0%B1%D0%B5%D0%B7-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D1%82%D0%B5%D0%B6%D0%BA%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D0%B4%D0%BE%D0%BC%D0%B0%D1%88%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5-%D0%BA*%D1%80%D0%B2%D0%BE-%D0%BA%D0%B5-%D1%82%D0%B5-%D1%83%D1%82%D0%B5%D0%BF%D0%B0%D0%BC-%D0%B7%D0%B0%D0%BA%D0%B0%D0%BD%D0%B8%D0%BB--news740883.html", "text": "\"К*рво, ке те утепам\". с тези думи мъж от село Коларово нахълта в двора на къщата на жената, с която живеят на семейни начала, въпреки съдебна забрана да я доближава. Мъжът от петричкото село заварил жена си в двора на къщата им. Озверял той се нахвърлил върху Атанаска, заканвайки се с жестоко убийство, наричайки жена си с цинични думи. Заканите били гарнирани с цветущи псувни и дивашки крясъци, разказва \"Струма.ком\". Атанаска повикала полиция. Борис е задържан и вкаран в съда за домашно насилие. Справка в съда установила, че мъжът е осъждан преди това и има забрана да доближава жената. За думите му петричкият районен съд постанови 2 години \"лишаване от свобода\", а изпълнението на присъдата бе отложено за срок от 3 години. Борис ще плати и 2000 лв. обезщетение на Атанаска за претърпените от нея страдания, страхове и притеснения и около 1000лв. за съдебни разходи и държавни такси. Сподели:", "date": "2018.04.07", "title": "И БЕЗ ИСТАНБУЛСКАТА КОНВЕНЦИЯ! Тежка присъда за домашно насилие! \"К*рво, ке те утепам\", заканил се Борис на жена си и... 2 години затвор"}
