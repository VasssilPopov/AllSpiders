{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D0%B6%D0%B0%D1%80-%D0%B2-%D1%85%D0%BE%D1%82%D0%B5%D0%BB-%D1%83%D0%B1%D0%B8-%D0%B4%D0%B2%D0%B0%D0%BC%D0%B0-%D0%B8-%D1%80%D0%B0%D0%BD%D0%B8-%D0%B4%D0%B5%D1%81%D0%B5%D1%82%D0%BA%D0%B8-news721120.html", "text": "Най-малко двама души загинаха и десетки бяха ранени при пожар в хотел в центъра на чешката столица Праг, предаде Ройтерс, цитирана от БТА, като се позова на спасителните служби.", "date": "2018.01.20", "title": "ТРАГЕДИЯ! Пожар в хотел уби двама и рани десетки"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8-%D0%BE%D1%82-%D1%82%D1%83%D1%80%D1%86%D0%B8%D1%8F-%D0%B8-%D1%81%D0%B0%D1%89-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news721024.html", "text": "Говорителят на турския президент Ибрахим Калин и Хърбърт Макмастър, съветник по въпросите за националната сигурност на американския президент Доналд Тръмп, са обсъдили в телефонен разговор късно снощи борбата срещу тероризма и въпроси от регионално значение, съобщава  Daily Sabah, цитиран от Фокус. Информацията е съобщена от офиса на турския президент. Калин и Макмастър са подчертали важността на партньорството между Турция и САЩ, както и продължаваща война срещу „Ислямска държава“ и Ал-Кайда. Говорителят на Ердоган също така е призовал американската страна да прекрати подкрепата си за Работническата партия на Кюрдистан, определена като терористична групировка, отбелязва вестникът. Не се съобщава реакцията на Макмастър на този призив.", "date": "2018.01.20", "title": "Държавни чиновници от Турция и САЩ са обсъдили борбата срещу тероризма"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%BF%D0%BE%D1%87%D0%B8%D0%BD%D0%B0-21-%D0%B3%D0%BE%D0%B4%D0%B8%D1%88%D0%B5%D0%BD-%D1%83%D1%87%D0%B0%D1%81%D1%82%D0%BD%D0%B8%D0%BA-%D0%B2-%D0%BA%D0%BE%D0%BC%D0%B5%D0%B4%D0%B8%D0%B9%D0%BD%D0%BE-%D1%88%D0%BE%D1%83-news721065.html", "text": "Неочаквана смърт потресе феновете на популярното в русия студентско комедийно шоу КВН. На 21-годишна възраст внезапно почина членът на отбора КВН \"HATE\" Сергей Баленко от Краснодарски край. Тъжната новина първо бе разпространена в социалните мрежи. Младият мъж е починал на 19 януари. Причината за смъртта му засега не се съобщава. Феновете на отбора са в шок, тъй като само преди дни  \"НАТЕ\" се класира във Висшата лига на КВН, представяйки се успешно на фестивала в Сочи.", "date": "2018.01.20", "title": "МИСТЕРИЯ! Внезапно почина 21-годишен участник в комедийно шоу"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%BA%D0%B8%D0%B5%D0%B2-%D0%B8-%D0%B4%D0%BE%D0%BD%D0%B1%D0%B0%D1%81-news721062.html", "text": "Министърът на външните работи на Италия Анджелино Алфано ще посети Киев и Донбас. Това съобщиха от пресслужбата на украинската Рада, позовавайки се на посланика на Италия в Украйна Давиде ла Чечилия. „Извънредният и пълномощен посланик на Италия в Украйна съобщи, че външният министър на Италия Анджелино Алфано планира визита в Киев и Донбас“, се посочва в съобщението, цитирано от Известия. Конкретните дати на визитата не се посочват.", "date": "2018.01.20", "title": "Външният министър на Италия ще посети Киев и Донбас"}
{"url": "http://pik.bg/%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BA%D0%B0%D0%BB%D1%84%D0%B8%D0%BD-%D0%B3%D0%BE%D0%B2%D0%BE%D1%80%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81-%D0%B0%D0%BA%D1%86%D0%B5%D0%BD%D1%82-news721060.html", "text": "Един от най-големите му успехи е когато беше външен министър при освобождаването на сестрите в Либия. Това коментира в пред Ива Софиянска по Нова телевизия дъщерята на Ивайло Калфин Биляна. Момичето говори с изявен акцент, очевидно повлиян от живота й в чужбина. Биляна е едва 12-годишна, когато заминава да учи и живее извън България. Според нея успехите на известния й баща са свързани и със създаването на „Българската Коледа“. Най-голямото разочарование на Калфин обаче е фактът, че не успя да изпълни мандата си като социален министър, посочи дъщеря му. Биляна коментира още коментарите в социалните мрежи за нейния баща. „Всеки човек може да харесва нещо различно, щом някои хора го харесват значи са видяли това, което е опитал да покаже“, коментира тя. Според Биляна хората в България са предубедени към нея. „Тръгват в повечето случаи с лошо мнение към мен, обаче успявам да им го преобърна“, уточни момичето. В момента дъщерята на Ивайло Калфин учи Комуникации в Амстердам. Училище е завършила в Брюксел. „Първо занимахме аз и баща ми. Мама дойде няколко месеца след това. Поставих им ултиматум да ми купят куче, за да заминем“, спомня си Биляна. Тя допълни, че много иска да се върне в Българя след време. „Но ако се върна, искам да работя за държавата, не в чуждестранна фирма“, посочи момичето.", "date": "2018.01.20", "title": "Дъщерята на Калфин говори български с акцент"}
{"url": "http://pik.bg/%D1%86%D0%B8%D0%BF%D1%80%D0%B0%D1%81-%D0%BF%D0%BE%D0%B4%D0%BF%D0%B0%D0%BB%D0%B8-%D1%84%D0%B8%D1%82%D0%B8%D0%BB%D0%B0-%D0%BD%D0%B0-%D0%BA%D0%BE%D0%BC%D1%88%D0%B8%D0%B8%D1%82%D0%B5-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B0-%D0%BD%D0%B0%D1%86%D0%B8%D1%8F-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%B5-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D0%BB%D0%B0-news721077.html", "text": "Македонската нация никога не е съществувала. Това заяви гръцкият премиер Алексис Ципрас в интервю за вестник „Етнос“, цитирано от портала „Нюз 24/7“. Интервюто на Ципрас ще бъде публикувано в неделя. В него той говори за спора за името с Република Македония, възможните решения, посочва какво име би приело гръцкото правителство и подчертава значението на въпроса за иредентизма. Порталът „Нюз 24/7“, който публикува откъси от интервюто на Ципрас, е част от медийната група на „Етнос“. Във връзка с диаметрално противоположната позицията на неговия коалиционен партньор партията „Независими гърци“ по въпроса с името, Ципрас заявява следното: „Панос Каменос няма да стане Андонис Самарас“, с което подчертава, че лидерът на „Независими гърци“ няма да създаде проблем за правителството. Андонис Самарас беше външен министър в правителството на Константинос Мицотакис /1990-1993 г./ Именно тогава избухна спора за името между Атина и Скопие. Самарас зае крайна позиция и не беше съгласен с Мицотакис. Той напусна управляващата тогава „Нова демокрация“ и създаде своя дясна партия „Политическа пролет“. Това беше една от причините за падането от власт на любимия премиер на гърците Мицотакис през октомври 1993 г. и връщането във властта на Андреас Папандреу и ПАСОК. Впоследствие Самарас се завърна в редиците на „Нова демокрация“, която оглави и стана премиер. Неотдавна той напусна лидерския пост, отстъпвайки го на Кирякос Мицотакис, който е син на покойния Константинос Мицотакис и брат на бившата външна министърка Дора Бакояни, уточнява БГНЕС.", "date": "2018.01.20", "title": "Ципрас подпали фитила на комшиите: Македонска нация никога не е съществувала"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D1%81%D0%B0-%D0%BE%D1%82%D0%BA%D1%80%D0%B8%D0%BB%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%85%D0%BE%D1%82%D0%B5%D0%BB-%D0%B2-%D0%BA%D0%B0%D0%B1%D1%83%D0%BB-news721114.html", "text": "Започнала е атака срещу хотел в афганистанската столица Кабул , предаде Франс прес, като се позова на разузнавателен източник, цитирани от БНТ. Най-малко четирима нападатели проникнали в хотел \"Интерконтинентал\" и открили стрелба по клиенти тази вечер. Атаката продължава. Цитираният източник не съобщи за жертви.", "date": "2018.01.20", "title": "От последните минути! Въоръжени са открили стрелба в хотел в Кабул"}
{"url": "http://pik.bg/%D0%BE%D1%82-%D0%B5%D0%BA-%D1%81-%D0%B2%D0%B8%D1%81%D0%BE%D0%BA%D0%B0-%D0%BE%D1%86%D0%B5%D0%BD%D0%BA%D0%B0-%D0%B7%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%B3%D0%B4%D0%B1%D0%BE%D0%BF-%D0%BF%D0%BE-%D0%BF%D1%80%D0%BE%D1%82%D0%B8%D0%B2%D0%BE%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BD%D0%B0-%D0%BA%D0%B8%D0%B1%D0%B5%D1%80%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82%D1%82%D0%B0-news721067.html", "text": "Ръководството на ГД „Борба с организираната престъпност“ – МВР проведе работна среща с делегация на Европейската комисия, в която участваха Йохан Лапасар - началник на кабинета на Андрус Ансип, заместник-председател и комисар по цифровия единен пазар, Лора Борисова - началник на кабинета на Мария Габриел, комисар по въпросите на цифровата икономика и цифровото общество, и Роберто Виола - генерален директор на Генерална дирекция „Съобщителни мрежи, съдържание и технологии“ на Европейската комисия, съобщиха от пресцентъра на МВР, цитирани от Фокус. По време на визитата, директорът на ГДБОП главен комисар Ивайло Спиридонов представи правомощията на дирекцията и създадения механизъм за противодействие на киберпрестъпността. Бяха посочени и инициативите и усилията на МВР, и в частност на ГДБОП, при укрепване на административния капацитет за ефективното противодействие на престъпленията, извършвани в Интернет. Заедно с представителите на Европейската комисия бяха обсъдени предприетите мерки в рамките на ЕС за осигуряване на по-голяма киберхигиена за европейските граждани и консолидирането на усилията на всички държави-членки и европейски институции при противодействието на киберпрестъпленията. Представителите на Европейската комисия поздравиха ръководството на дирекцията за усилията, които полага при своята работа по линия киберпрестъпност. Те високо оцениха осъщественото публично-частното партньорство и информационните кампании на ГДБОП, насочени към хората с цел да се предпазят от различните форми на този вид престъпления. Представителите на Европейската комисия предложиха своята подкрепа и помощ при реализирането на общите цели в сферата на киберсигурността и киберпрестъпността.", "date": "2018.01.20", "title": "От ЕК с висока оценка за работата на ГДБОП по противодействие на киберпрестъпността"}
{"url": "http://pik.bg/%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%B5%D0%BD-%D1%80%D0%B0%D0%B7%D0%BA%D0%B0%D0%B7-%D0%BD%D0%B0%D1%80%D0%BA%D0%BE%D0%B7%D0%B0%D0%B2%D0%B8%D1%81%D0%B8%D0%BC-%D0%BF%D1%80%D0%BE%D0%B3%D0%BE%D0%B2%D0%B0%D1%80%D1%8F-%D0%B7%D0%B0-%D0%BA%D0%BE%D1%88%D0%BC%D0%B0%D1%80%D0%B0-%D0%B2-%D1%81%D0%BB%D0%B5%D0%B4%D1%81%D1%82%D0%B2%D0%B5%D0%BD%D0%B8%D1%8F-%D0%B0%D1%80%D0%B5%D1%81%D1%82-news720987.html", "text": "Наркозависим благоевградчанин се оплака от условията в следствения арест. „Нямам сили да ходя, падам, имам температура и ме тресе от наркотиците, а в ареста ми дадоха да спя на второто легло, на което не мога да се покача“, това заяви в съдебна зала 34-годишният Георги Спасов, цитиран от Струма.бг. Спасов е обвинен за притежание на наркотици с цел разпространение, след като полицаите заловили три лица с хероин. Те признали, че купили дози за 10 лв. от него и при последвало претърсване в дома му на 17 януари е открито 0,3 грама от кафявото наркотично вещество. „От половин година съм наркозависим, всеки ден взимам хероин и кокаин – признава Георги Спасов. - Тези тримата непрекъснато ми досаждаха, идваха у нас, баща ми щеше да ме изгони от вкъщи и затова им дадох от моята дрога, за да се махат и ме оставят на мира. Аз бях нареден, те бяха изпратени от полицаите. По-добре да съм под домашен арест, тъй като съм болен от диабет и трябва да спазвам диета, а в следствения арест няма как да стане. Откакто съм задържан, не съм ял и се чувствам много зле. Няма да се укрия“. В съдебната зала Спасов не можеше да се държи на краката си и дежурният окръжен съдия Маргарита Коцева му позволи да седне на пейката, пазен от двама съдебни охранители. Служебният адвокат представи документи за няколко заболявания на наркозависимия благоевградчанин и поиска да му бъде направена съдебномедицинска експертиза. Прокурорът се възпротиви на направеното искане и заяви, че влошенето му състояние се дължи на това, че не е приемал дрога, и пледира да бъде наложена най-тежката мярка „задържане под стража“, подчертавайки, че Г. Спасов е държал и продавал наркотици от дома си, освен това има 9-месечна условна присъда, чийто изпитателен срок не е изтекъл. Съдията го остави зад решетките, а защитата може да обжалва определението пред САС другата седмица.", "date": "2018.01.20", "title": "ПОКЪРТИТЕЛЕН РАЗКАЗ! Наркозависим проговаря за кошмара в следствения арест"}
{"url": "http://pik.bg/%D0%B7%D0%BD%D0%B0%D0%B5%D1%82%D0%B5-%D0%BB%D0%B8-%D0%BA%D0%BE%D0%B9-%D0%B5-%D0%BF%D0%BE%D1%81%D1%82%D1%80%D0%BE%D0%B8%D0%BB-%D0%B4%D1%80%D0%B0%D0%B3%D0%B8%D0%B5%D0%B2%D0%B0%D1%82%D0%B0-%D1%87%D0%B5%D1%88%D0%BC%D0%B0-news721076.html", "text": "Табела, разказваща историята на създаването на Драгиевата чешма, за която се пее в популярната песен, беше поставена на историческата чешма до кметството в доспатското село Чавдар. Инициативата е на кметът  Емил Кушев. Драгиевата чешма е построена през 1934 година, когато командир на граничната застава е капитан Стоян Драгиев - изявен родолюбец и приятел на жителите на село Чавдар, пристигнал от Пловдив. Впечатлен от хората, които зорко бдели на южната граница, Драгиев решава да построи чешма. Тази идея била подкрепена от местното население и с общи усилия се реализирала. Те носели на гръб и самар камъните, а дюлгерите измайсторили чешмата. Още тогава хората я нарекли “Драгиевата чешма”, съобщава \"Марица\". Двама граничари от заставата в село Чавдар - певецът Тодор Бекяров и акордеонистът Ангел Иванов от Стара Загора, измислили текста и музиката. Песента се е понравила на всички и се е предавала през поколенията.", "date": "2018.01.20", "title": "Знаете ли кой е построил Драгиевата чешма"}
{"url": "http://pik.bg/%D1%81%D0%BC%D1%8A%D1%80%D1%82-%D0%BD%D0%B0-%D0%BF%D1%8A%D1%82%D1%8F-62-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B5-%D0%B1%D0%BB%D1%8A%D1%81%D0%BD%D0%B0%D1%82-%D0%BA%D1%80%D0%B0%D0%B9-%D1%80%D0%B0%D0%BA%D0%BE%D0%B2%D1%81%D0%BA%D0%B8-news721115.html", "text": "62-годишен велосипедист е загинал на пътя на изхода от село Стряма, в посока Раковски. Това съобщи пред \"Фокус\" говорителят на ОДМВР Пловдив. По първоначални данни около 18.30 часа лек автомобил е блъснал велосипедиста, който се е движел по средата на пътя. Мъжът е загинал на място. Шофьорът на колата е 32-годишен. Извършва се оглед на място. Причините за катастрофата се изясняват.", "date": "2018.01.20", "title": "СМЪРТ НА ПЪТЯ! 62-годишен мъж е блъснат край Раковски"}
{"url": "http://pik.bg/%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8-%D0%B8%D1%81%D0%BA%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F-%D0%B7%D0%B0-%D0%BA%D0%B5%D0%B2%D1%80-news721073.html", "text": "Министерство на енергетиката да излезе със законодателна инициатива, която да разшири функциите на Комисията за енергийно и водно регулиране (КЕВР) за разследване на злоупотреби и санкции при възникване на спекулативно поведение на пазара, настояват в обща позиция, разпространена до медиите, Конфедерацията на независимите синдикати в България (КНСБ) и Конфедерацията на труда \"Подкрепа\". Според профсъюзите спекулативното и необосновано покачване на цените на тока ще доведе до фалити, загуба на трайни работни места и \"замразяване\" нивата на доходите в редица браншове и отрасли. Анализите на двата профсъюза констатират проблеми на пазара на електрическа енергия и застават зад недоволството на бизнеса от поскъпването й. През последните месеци значителни обеми бяха търгувани към определени търговци при неясни условия, обезпечаващи непазарни предимства спрямо останалите участници, се посочва в становището. Затова Министерство на енергетиката и Българския енергиен холдинг (БЕХ) трябва да предприемат организационни стъпки за осигуряване на дългосрочни продукти /енергийни пакети в рамките на месец до година/, съответстващи на профила на основната част от клиентите на свободния пазар, както и да анализират ефекта от повишаването на цените на електрическата енергия за държавните дружества, като се отчете изпълнението на ремонтните, производствени и социални програми през 2017 година и подготовката за следващо ценово решение за регулиран пазар през 2018 година. КНСБ и КТ \"Подкрепа\" призовават за ускоряване процеса на въвеждане на пазарния сегмент \"пазар в рамките на деня\" и към осигуряване на неговата ликвидност. Министерството на енергетиката и БЕХ да предприемат организационни стъпки за промяна на графиците за подаване на заявки към обществения доставчик, настояват още двата синдиката.", "date": "2018.01.20", "title": "Синдикати искат повече правомощия за КЕВР"}
{"url": "http://pik.bg/%D1%81%D0%BA%D1%80%D1%8A%D0%B1-%D0%B2%D1%83%D1%87%D0%B8%D1%87-%D0%BF%D0%BE%D0%BB%D0%BE%D0%B6%D0%B8-%D0%B2%D0%B5%D0%BD%D0%B5%D1%86-%D0%BD%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D0%BB%D0%B8%D0%B2%D0%B5%D1%80-%D0%B8%D0%B2%D0%B0%D0%BD%D0%BE%D0%B2%D0%B8%D1%87-news721070.html", "text": "Tanjug, цитирани от \"Фокус\" По време на посещението си в Косово в събота, сръбският държавен глава Александър Вучич положи венец на мястото на убийството на лидера на косовските сърби Оливер Иванович, предава сръбската информационна агенция . Иванович бе застрелян в началото на седмицата докато е излизал от централата на своето гражданско движение „Свобода, демокрация, справедливост“, в град Косовка Митровица. Малко алко след убийството му сръбският президент обяви, че има намерение да посети Северно Косово и да се срещне с живеещите в района сърби. Междувременно започна и срещата между Вучич и официални лица от региона. Визитата на сръбския президент се провежда при засилени мерки за сигурност.", "date": "2018.01.20", "title": "СКРЪБ! Вучич положи венец на мястото на убийството на Оливер Иванович"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BB%D0%B8%D1%82%D1%8A%D1%82-%D1%81%D1%80%D0%B5%D1%89%D1%83-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F---%D0%B8%D0%B2%D0%B0%D0%BD-%D0%BB%D0%B0%D1%81%D0%BA%D0%B8%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D1%82%D1%80%D0%B5%D1%82%D0%B8-%D0%BF%D0%BE%D0%BB-%D0%B7%D0%B0%D0%B4%D0%BD%D0%B8%D1%86%D0%B8%D1%82%D0%B5--news721089.html", "text": "\"Това е прекрасно! Аз съм за „третия пол”. Така жените, които са от втория пол ще си останат само за първия като мен. Колкото повече излишък, толкова по-добре за прекрасните жени и за нас, мъжете. Затова нека има трети, четвърти, пети пол. Колкото повече различни полове, толкова по-добре за нас, мъжете, които обичаме жени да ги целуваме\". Така коментира пред ПИК полу на шега актьорът Иван Ласкин казуса със скандалната Истанбулска конвенция. В сериозен тон обаче Ласкин е сред мнозинството представителите на българския елит, които не одобряват парадирането с хомосексуалността (ВИЖТЕ В ОЩЕ ПО ТЕМАТА). \"Колкото до еднополовите бракове, не ме интересува. Задниците са си техни. Не знам вече накъде вървят нещата, но на мен не ми пука. Защото когато един мъж обича една жена, той си я обича, нали са мъж и жена. Пчеличките нали носят прашец... Другото са неестествени неща. Кой каквото иска да си прави. Но не и да ми навира в очите нещо, което аз не харесвам, иначе ще му счупя челюстта. На мен едни от най-добрите ми приятели са хомосексуалисти. Нямам нищо против, това си е техен избор. А трети пол – не знам какво е това, но дето се вика, задникът си е техен\", коментира Ласкин.", "date": "2018.01.20", "title": "САМО В ПИК! Елитът срещу Истанбулската конвенция - Иван Ласкин изригна: Трети пол? Задниците са си техни"}
{"url": "http://pik.bg/%D0%BC%D0%B0%D1%81%D0%BB%D0%BE%D1%82%D0%BE-%D0%BE%D1%82-%D1%80%D0%B8%D0%B3%D0%B0%D0%BD-%D0%BF%D0%BE-%D0%B4%D0%BE%D0%B1%D1%80%D0%BE-%D0%BE%D1%82-%D0%B0%D0%BD%D1%82%D0%B8%D0%B1%D0%B8%D0%BE%D1%82%D0%B8%D0%BA-news721035.html", "text": "Данните за антибактериалното действие на маслото от риган в много случаи са по-категорични от тези за действието на антибиотиците. Подкрепени от липсата на каквито и да било сериозни странични ефекти, тези данни са причина ригановото масло да се предписва като допълнение или дори алтернатива на лечението с антибиотици в много случаи. Основните биоактивни компоненти в маслото от риган са веществата тимол и карвакрол, съобщава \"Пулс.бг\". Те притежават мощно бактерицидно действие и подсигуряват ефективността на маслото от риган при вътрешно или външно приложение срещу различни бактериални инфекции. Спектърът на бактерицидно действие на маслото от риган е много широк – съпоставим с този на най-широкоспектърните синтетични антибиотици. Това позволява ригановото масло да действа успешно като тяхна алтернатива или да допълва действието им. Има данни за поне 800 клинични проучвания на активността на тимола и карвакрола, извлечени от ригановото масло. Богатият клиничен опит говори изцяло в полза на полезното действие на този био продукт срещу бактериалните инфекции. Това действие се изразява в едновременно потискане активността на голяма част от познатите ни болестотворни бактерии и в облекчаване на възпалителните реакции, които те отключват. Инфекции на синусите; Възпалени сливици; Бронхити; Гингивит; Гъбични инфекции в устната кухина; Стомашно-чревни инфекции и хранителни натравяния, предизвикани от Escherichia coli; За допълване лечението на подобни инфекциозни състояния маслото от риган се приема вътрешно. За по-лесно понасяне на силния му аромат в концентриран вид то може да се разрежда с вода, мляко, мед, лимонов сок и др. Освен като природен антибиотик маслото от риган може да се ползва и за превенция на страничните ефекти на антибиотиците и други лекарствени продукти. Проучванията показват, че прием на риганово масло може да неутрализира унищожителните последствия от приема на антибиотици за чревната флора и да не се допусне опасна дисбактериоза или разрастване колониите на гъбичките в червата по време на антибиотично лечение. Освен това маслото от риган неутрализира токсичността и страничните ефекти от приема и на някои противоракови лекарства, например метотрексат. В допълнение на всичко това има и данни за мощното антиоксидантно действие на ригановото масло. Риганът е сред 10-те най-богати на антиоксиданти билки и може да допълни идеално индивидуалните грижи за кожата, за забавяне процесите на стареене в нея.", "date": "2018.01.20", "title": "Маслото от риган по-добро от антибиотик"}
{"url": "http://pik.bg/%D0%BD%D0%BE%D0%B2-%D0%B6%D0%B8%D0%B2%D0%BE%D1%82-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%BE%D0%BD%D0%BA%D0%BE%D0%BB%D0%BE%D0%B7%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%B6%D0%B5%D0%BD%D0%B0-%D1%81-%D1%87%D0%B5%D1%82%D0%B8%D1%80%D0%B8%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%BE%D0%B2-%D1%82%D1%83%D0%BC%D0%BE%D1%80-%D0%BD%D0%B0-%D1%8F%D0%B9%D1%87%D0%BD%D0%B8%D0%BA%D0%B0-news721008.html", "text": "Онколози от Комплексния онкологичен център в Бургас спасиха 62-годишна жена с четирикилограмов тумор на яйчника. Туморът е открит, след като пациентката посещава консултация в Онкогинекологичния кабинет към КОЦ, оплаквайки се от болки, тeжест и подуване на корема. Екип от опитни онкогинеколози извършват тричасова операция и отсртаняват огромна туморна формация от 4 кг. от левия яйчник, отстраняват матката, десния яйчник и маточна тръба. След като бъде изписана пациентката ще продължи да се лекува под наблюдение на онкогинеколозите. „Тревожното е, че през последните години се забелязва тенденция към увеличаване на злокачествените новообразувания на женските полови органи в това число и на яйчниковите тумори. Затова ежегодната профилактика е изключително важна. Туморите на яйчниците се откриват понякога случайно, липсват симптоми. При ежегоден профилактичен скрининг лекарите могат да установят предраковите състояния, за да бъдат взети най-правилните терапевтични мерки”, споделят лекарите от „КОЦ Бургас”, които организират чести кампании за профилактика на онкологични заболявания на жените, съобщава \"Бургас Инфо\". „Най-добрата медицинска практика изисква модерно високотехнологично оборудване, съобразено с последните тенденции в ендоскопската хирургия и последващата реанимация. Миниинвазивната хирургия в гинекологията позволява операторът да работи с голяма точност с инструменти през незначителни разрези в корема. Основните предимства на тази затворена техника е изключително бързото възстановяване на пациентите. По време на гинекологичната лапароскопска операция хирургът, благодарение на камера с висока разделителна способност, вижда много по-добре коремните органи на пациентката. Лапароскопските операции са много по-прецизни поради добрата визия в дълбочина с многократно увеличение на образа и визуализация на процедурата на големи екрани”, допълват онколозите.", "date": "2018.01.20", "title": "НОВ ЖИВОТ! Бургаски онколози спасиха жена с четирикилограмов тумор на яйчника"}
{"url": "http://pik.bg/%D1%83%D0%B4%D0%B0%D1%80-%D0%BF%D0%BE-%D0%B4%D0%B6%D0%BE%D0%B1%D0%B0-%E2%80%9E%D1%81%D0%B8%D0%BD%D1%8F%D1%82%D0%B0-%D0%B7%D0%BE%D0%BD%D0%B0%E2%80%9C-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%BE%D1%81%D0%BA%D1%8A%D0%BF%D0%B2%D0%B0-%D1%81-30-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B0%D0%BF%D1%80%D0%B8%D0%BB-news721046.html", "text": "Местната власт в Пловдив предвижда поскъпване на престоя в „Синята зона“ в града с около 30 процента, съобщи Би Ти Ви. Новото увеличение трябва да влезе в сила от началото на април. След като преди година и половина билета за час престой в „Синята зона” поскъпна от лев на 1,50 лв., сега следва нова изненада. От 1 април цената ще стане 2 лв. Основният аргумент е, че по този начин ще бъде съкратено автомобилното движение и вредните емисии във въздуха ще са по-малко. „Това е наложително, тъй като броят на свободните места в „Синя зона” е много малък и едно търсене на свободно място отнема време, което създава предпоставки за едно по-продължително движение на автомобилите”, поясни Златин Велев, зам.-кмет по транспорта в Пловдив. Пловдивчани обаче не са ентусиазирани. Опозицията в местния парламент няма да подкрепи предложението с аргумента, че не е финансово обосновано. От общината се надяват поскъпването на „Синята зона” да промени картината, според която Пловдив е сред градовете с най-мръсен въздух в България.", "date": "2018.01.20", "title": "Удар по джоба! „Синята зона“ в Пловдив поскъпва с 30 процента от началото на април"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%80%D0%B8%D0%B0%D0%BD%D0%B0-%D0%B2%D0%B5%D0%BA%D0%B8%D0%BB%D1%81%D0%BA%D0%B0-%D0%B7%D0%B0%D1%80%D1%8F%D0%B7%D0%B0-%D0%BC%D1%8A%D0%B6%D0%B0-%D1%81%D0%B8-news720847.html", "text": "Мариана Векилска сама загатна за рокадите в личния си живот, споделяйки в социалните мрежи, че преживява голяма промяна. Всичките ѝ приятелки я подкрепиха с окуражителни думи и ѝ пожелаха да бъде смела. Тв водещата не посмя да напише буквално, че официално е разделена със съпруга си Симеон Колев, но колегите ѝ в Би Ти Ви вече шушукат, че краят настъпил след поредна криза в брака им. За фиаското говори и поведението на радиожурналиста, който е заличил профила си във „Фейсбук“ и се е отдал на писателски пориви в интернет сайт, където публикациите му от няколко месеца насам са свързани само с раздялата и вечния въпрос „Какво искат жените?“. Мариана от своя страна потвърждава разпада на отношенията им с държанието на свободна жена, което демонстрира във времето си извън ефир. Всяка седмица тв звездата пътува до различни кътчета на България, но винаги е придружавана или от приятелки, или от сестра си Деси. Последната ѝ съвместна почивка със Симо беше преди две години, когато лятото двамата бяха засечени да обикалят екопътеките в Рила и Пирин. Според близки до журналистката съпругът ѝ се изнесъл доброволно от общия им дом и я оставил да живее там със сина им. Къщата се водела на негово име, а два етажа по-надолу пребивавали родителите му. Това не създавало неудобство на Мариана, която за момента нямала особен избор къде да се премести, а единствената алтернатива била скромният апартамент на баща ѝ. За развод двамата още не били говорили, но най-вероятно след няколко месеца щели да узаконят раздялата си по примера на Ани Салич и нейния доскорошен съпруг Бранко, които също почти година избягваха да влязат в съда. Макар в тв средите да се заговори, че положителната външна трансформация на Векилска вероятно се дължи на нова тръпка, всъщност в годините на семеен живот Симо бил този, който стъпвал накриво. В бранша се носят легенди за неговите похождения и десетките пъти, в които омерзената Мариана му прощавала аферите с други жени. Тв семейството оставя зад гърба си 16-годишна любовна история, а предложението за брак на Симо към Векилска все още се помни от стотици българи. Двамата се запознават, когато Мариана е гост в предаването му по БГ радио, а само година след това той ѝ иска ръката на новогодишния концерт на площад '“Александър Батенберг“, воден от него.", "date": "2018.01.20", "title": "САМО В ПИК И \"РЕТРО\"! Мариана Векилска заряза мъжа си"}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%BE%D0%B1%D1%89%D0%B8%D0%BD%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%85%D0%B8%D0%B6%D0%B8%D1%82%D0%B5-%D0%BD%D0%B0-%D0%B2%D0%B8%D1%82%D0%BE%D1%88%D0%B0-news721057.html", "text": "Най-важната задача е да се модернизират съществуващите ски съоръжения на Витоша . За разлика от случая с Пирин, в планината до София може да дойде друг инвеститор, различен от досегашния стопанин на лифта – „Витоша ски”. Това заяви в „Седмицата” на Дарик председателят на Столичния общински съвет Елен Герджиков. Той посочи още, че общината ще започне да проверява и собствеността на хижите в планината. По отношение на мерките за въздуха, които местния парламент ще гласува другата седмица, Герджиков коментира, че трябва да има законодателни промени , които да позволят категоризация на екологичните стандарти на автомобилите.", "date": "2018.01.20", "title": "Софийска община започва проверки на собствеността на хижите на Витоша"}
{"url": "http://pik.bg/%D1%83%D0%B4%D0%B0%D1%80-%D0%B2-%D1%88%D1%83%D0%BC%D0%B5%D0%BD-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BE%D0%B3%D1%80%D0%BE%D0%BC%D0%BD%D0%B0-%D0%BE%D1%80%D0%B0%D0%BD%D0%B6%D0%B5%D1%80%D0%B8%D1%8F-%D0%B7%D0%B0-%D0%BA%D0%B0%D0%BD%D0%B0%D0%B1%D0%B8%D1%81-news721012.html", "text": "Оранжерия за отглеждане и обработка на канабис е разкрита в петък от служители на сектор \"Криминална полиция\" в Районно управление на МВР-Шумен. Акцията е проведена под надзор на прокурор от Окръжната прокуратура в областния град. Това съобщиха от ОДМВР-Шумен. Операцията е реализирана след получен сигнал. В имот на 58-годишния Д. И. от Шумен са открити три помещения за отглеждане на марихуана, като в две от стаите в имота системите за осветление, отопление, поливане и вентилиране са били в работен режим. Открити са общо 223 растения в пластмасови саксии. В 78 от тях, които са намерени в едното помещение, растенията били в различен стадий на растеж - с височина между 100 и 130 см. Съседно на това помещение е било пригодено за отглеждане на марихуана, обзаведено по същия начин, с високотехнологично оборудване – лампи за нагряване, вентилация и химикали, които подпомагат растежа на насажденията. Там са намерени 145 саксии с разсад с различна големина. При претърсването са намерени и иззети и 101 къса саморъчно свити цигари и около 100 грама суха листна тревна маса, наподобяваща тютюн, която предстои да бъде лабораторно изследвана. Цялото оборудване за отглеждане на канабис - климатични системи, съоръжения за контрол на температурата и влажността на въздуха в помещенията, системи за напояване, колектори, осветление, и наличната дрога са иззети. За срок до 24 часа е задържан 58-годишният Д. И. от Шумен Мъжът не е осъждан. Образувано е досъдебно производство. Работата по документиране на престъплението продължава под ръководството на наблюдаващ прокурор от Окръжна прокуратура-Шумен.", "date": "2018.01.20", "title": "УДАР В ШУМЕН! Разкриха огромна оранжерия за канабис "}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%B0%D0%BA%D1%82%D1%80%D0%B8%D1%81%D0%B0-news721052.html", "text": "Актрисата Дороти Малоун, станала известна с участието си в сапунената опера \"Пейтън плейс\", която бе излъчен от телевизия Ей Би Си от 1964 г. до 1989 г. през 60-те години на миналия век, почина на 93-годишна възраст. Това съобщиха световните медии. Дъщеря й Мими Вандерстратен заяви, че Дороти починала от естествена смърт в дома си в Далас, дни преди да навърши 94 години. През 1957 г. получава \"Оскар\" за актриса в поддържаща роля за превъплъщението си в образа на нимфоманка във филма \"Written on the Wind\", в който партнира на Рок Хъдсън и Лорън Бакол.", "date": "2018.01.20", "title": "ТЪЖНА ВЕСТ! Почина известна американска актриса"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%BB%D0%B5%D0%B4-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B5%D1%80%D0%BA%D0%B5%D0%BB-news721111.html", "text": "\"Канцлерът на Германия Ангела Меркел подкрепи приоритетите на българското европредседателство и усилията на правителството на Бойко Борисов.\" Това написа във Фейсбук заместник-председателят на ГЕРБ и председател на парламентарната група на партията Цветан Цветанов. Той сподели и видеото на премиера Бойко Борисов от пресконференцията му с канцлера Ангела Меркел.", "date": "2018.01.20", "title": "Цветанов с първи коментар след посещението на Меркел"}
{"url": "http://pik.bg/%D0%BF%D1%8A%D1%82%D0%BD%D0%B8-%D0%BD%D0%B5%D0%B2%D0%BE%D0%BB%D0%B8-%D0%B4%D1%8A%D0%BB%D0%B1%D0%BE%D0%BA%D0%B8-%D1%8F%D0%BC%D0%B8-%D1%82%D1%80%D0%BE%D1%88%D0%B0%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D1%80%D0%B0%D0%B9%D0%BE%D0%BD-%E2%80%9E%D1%8E%D0%B6%D0%B5%D0%BD%E2%80%9C-%D1%81%D0%BD%D0%B8%D0%BC%D0%BA%D0%B8-news720981.html", "text": "Дълбоки пътни ями трошат джантите на колите от район „Южен“, съобщава Марица.бг, позовавайки се на сигнали на читатели. Най-опасната дупка се намира на булевард  „Александър Стамболийски“, точно до кръстовището с улица „Никола Димков“, в посока Коматевско шосе. Ямата е голяма около 1 квадратен метър и заема голяма част от пътното платно, а шофьорите са принудени да правят опасни маневри, за да я избегнат. В пиковите часове настава страшно криволичене и се създават предпоставки за катастрофи, алармират граждани. Дупката се е появила преди 7-8 месеца и оттогава никой не се е заел да я запълни. Потърпевши шофьори дори са подавали сигнал на телефон 112, ала реакция от страна на службите също нямало. Другата критично надупчена зона в „Южен“ се намира на кръстовището на улиците „Петър Васков“ и „Стефан Стамболов“, до малкия парк в квартала. Трафикът из тези иначе тесни улици е интензивен, тъй като наблизо има поликлиника и медицински център. След дъждовете от последните няколко дни ямите са станали още по-опасни, тъй като са пълни с вода и не личи дълбочината им. Снимки: Марица.бг", "date": "2018.01.20", "title": "Пътни неволи! Дълбоки ями трошат автомобили в пловдивския район „Южен“ (СНИМКИ)"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%B5%D0%BD%D0%B0%D1%82%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D1%8F%D0%B2%D0%BD%D0%BE-%D1%81%D0%B5-%D0%B8%D0%BD%D1%82%D0%B5%D1%80%D0%B5%D1%81%D1%83%D0%B2%D0%B0-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%B8%D0%BC%D0%B8%D0%B3%D1%80%D0%B0%D0%BD%D1%82-news721054.html", "text": "Американският президент Доналд Тръмп прехвърли вината за отхвърлянето на краткосрочния държавен бюджет от американския Сенат на членовете на Демократическата партия, съобщи Франс Прес, цитирана от Фокус. Според държавния глава, демократите се интересуват повече от „нелегалните имигранти“ отколкото от военните сили и граничната защита на САЩ. „Членовете на Демократическата партия се интересуват повече от нелегалните имигранти отколкото от нашата армия или защита на опасната южна граница - написа в профила си в „Туитър“ Тръмп. - Те можеха да постигнат сделка, но предпочетоха да „изключат“ правителството вместо това“. Държавният глава изрази мнението си, че са нужни повече републиканци в управлението, „за да се справим с тази бъркотия“. Заради големи противоречия между членовете на Републиканската и Демократическата партия, в края на миналата година бюджет за 2018 г. в САЩ не бе приет. Републиканците включиха в бюджета си огромно финансиране за армията и отбраната, докато демократите заложиха на имигрантската програма. В края на миналата година американският Конгрес успя да приеме краткосрочен бюджет за месец януари. По-рано тази седмица републиканците прокараха нов такъв план в Камарата на представителите, осигуряващ финансиране на държавата до 16 февруари, но членовете на Демократическата партия блокираха приемането му в Сената.", "date": "2018.01.20", "title": "Доналд Тръмп скочи на Сената: Демократическата партия явно се интересува повече от имигрантите отколкото от армията и сигурността на страната"}
{"url": "http://pik.bg/%D0%BD%D0%B0%D0%B4-160-%D0%BC%D0%B0%D1%88%D0%B8%D0%BD%D0%B8-%D0%BF%D0%BE%D1%87%D0%B8%D1%81%D1%82%D0%B2%D0%B0%D1%82-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%BE%D1%82-%D1%81%D0%BD%D1%8F%D0%B3-news721108.html", "text": "Заради снеговалежа в София в момента 166 машини са на терен, съобщиха от пресцентъра на Столичната община. Изпълняват се обработки със смеси срещу заледяване, както и бутане на снежна маса от пътните платна. Обработват се приоритетно улици и булеварди, по които се движи градския транспорт във всички 24 райони на Столична община. В момента градският транспорт се движи по обичайните си маршрути. Затруднено е движението по линия 64 от кв. Бояна до кв. Драгалевци. От Столичната община напомнят на шофьорите да карат внимателно и със съобразена скорост.", "date": "2018.01.20", "title": "Над 160 машини почистват пътищата от сняг"}
{"url": "http://pik.bg/%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D0%B1%D1%8F%D0%B2%D0%B8-%D1%81%D1%82%D0%B0%D1%80%D1%82%D0%B0-%D0%BD%D0%B0-%D1%82%D1%83%D1%80%D1%81%D0%BA%D0%B0%D1%82%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D0%B0%D1%84%D1%80%D0%B8%D0%BD-news721059.html", "text": "Турският президент Реджеп Ердоган заяви в телевизионно интервю, че турската операция в Африн е „де факто“ започнала, предава Фрасс Прес, цитирана от Фокус. Коментарът му бе направен ден след като министърът на отбраната на Турция Нуридин Джаникли използва същите думи, за да направи същото изявление. „Полевата операция в Африн де факто започна“, каза Ердоган, отказвайки повече информация. Президентът на Турция все пак разкри, че „това ще бъде направено и в Манбидж“.", "date": "2018.01.20", "title": "Реджеп Ердоган обяви старта на турската операция в Африн"}
{"url": "http://pik.bg/%D0%B2%D0%BE%D0%B9%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0-%D0%BC%D0%BE%D1%89%D0%BD%D0%B0-%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BA%D1%8E%D1%80%D0%B4%D0%B8%D1%82%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BD%D0%B8-%D0%BE%D1%82-%D1%81%D0%B0%D1%89-news721116.html", "text": "The New York Times, цитирани от \"Фокус\". Турската артилерия обстреля обекти в северния сирийски район Африн в петък, докато министърът на отбраната на Турция обявяваше официално началото на военна операция срещу подкрепяните от САЩ сирийски кюрдски формирования, въпреки предупрежденията от страна на Вашингтон. Тези събития заплават да дестабилизират допълнително региона, разкъсван от седемгодишен граждански конфликт, пише авторитетното американско издание Бойците от подрепяната от Турция „Свободна сирийска армия“, от които се очакваше да са в първите редици на атака, бяха забелязани да се движат към границата по обяд в петък, под акомпанимента на турската артилерия на южната турска граница със Сирия. Военнослужещите заляха мрежата със снимки на мъже и техника, подготвящи се за офанзива. За Турция сирийските кюрдски милиции са част терористична организация, която заплашва националната й сигурност, но не успя да намери подкрепа за интервенцията си срещу тях. Сирия е срещу турската интервенция и заместник-министърът на външните работи на страната, Файсал Мекдад, заяви, че сирийските ВВС ще унищожат всеки турски самолет, който влезе във въздушното пространство на Африн. Министърът на отбраната на Турция Нуреддин Чанъклъ обяви началото на операция в Африн по телевизионния канал A Haber в петък следобед. „Тук не мога да коментирам кога ще започне операцията и от кое направление“, заяви Чанъклъ. „Това, което искам да кажа е: Тази операция ще бъде осъществена. Терористичните организации ще бъдат изчистени от там“. Операцията на Турция „е свързана с вътрешната политика“, заяви Ахмед хан, преподавател по международни отношения в Университета Кадир Хас в Истанбул. Според него, кюрдската заплаха е реална заплаха за сигурността сред турското население, но правителството прави това и за да спечели подкрепата на националистическите слоеве на обществото. Вашингтон вече предупреди Анкара да не провежда операцията. Говорителят на Държавния департамент Хедър Науърт заяви в четвъртък, че приоритетът в Сирия е борбата срещу „Ислямска държава“. „Призоваваме, най-вече Турция, да не предприема подобни действия“, заяви тя. „Фокусът трябва да е върху унищожаването на „Ислямска държава“, така че не искаме те да причиняват още насилие, а да останат концентрирани върху терористите“. Отделно от това, САЩ са начело на усилията за образуване на кюрдска гранична армия в друга част на Сирия, за да защитава земите си, отнети от „Ислямска държава“. Турция се обяви против създаването на тази сила, на основание, че това ще доведе до разполагането на хиляди кюрдски бойци край турската граница. Русия, която е зад сирийското правителство, също не се съгласи да подкрепи операцията в Африн. Дори външният министър на страната Сегей Лавров отрече информацията, че руските наблюдатели напускат Африн, в очакване на турската офанзива. Без подкрепата на Русия, турската интервенция в Африн ще бъде белязана от сериозен риск, казват турските анализатори. „Това показва разликата в интересите на Турция и Русия“, заяви Керим Хас, лектор по руско-турски отношения в Московския университет. Според неговите думи, Русия не е искала да се замеси в борбата с кюрдите, която се води от 100 години и може да не помогне на турците, ако те срещнат проблеми в Африн. „Русия не е в Сирия, за да разрешава кюрдския проблем“.", "date": "2018.01.20", "title": "ВОЙНА! Турция започва мощна акция срещу кюрдите подкрепяни от САЩ"}
{"url": "http://pik.bg/4-%D0%B4%D0%BE%D0%B1%D1%80%D0%B8-%D0%B8%D0%B4%D0%B5%D0%B8-%D0%B7%D0%B0-%D1%81%D1%82%D1%83%D0%B4%D0%B5%D0%BD%D0%B8%D1%82%D0%B5-%D1%83%D0%B8%D0%BA%D0%B5%D0%BD%D0%B4%D0%B8-news721071.html", "text": "През зимата по-рядко излизаме навън и предпочитаме през уикендите да стоим на топло вкъщи. Вместо да скучаете, можете да оползотворите времето и да му се насладите. Ето и 4 идеи как да направите това: Студът навън е идеалната предпоставка да се сгушите удобно на дивана с нещо вкусно за хапване и пийване и необезпокоявани да прекарате няколко часа, потопени в атмосферата на любимия сериал, съветва \"Ай Уомън\". По този начин ще се откъснете от ежедневните си задачи и ще се отдадете на пълноценна релаксация. Студът навън засилва апетита. През уикенда имате цялото време да се подготвите, да сготвите любимото си ястие и след това да му се насладите с любимия или приятели. Готвенето е нещото, което всеки трябва да опита, а няма по-хубаво от лошото време, за да започнете да преоткривате шеф-готвача в себе си. Животът ни е като скоростно влакче. В един момент, без да се усетим, нямаме време за малките неща, които ни доставят удоволствие. Започваме да отделяме и все по-малко време на близките си хора. Онези, които винаги са до нас в труден момент. Студът навън е идеалното време за дълги разговори с родителите и близките ни, които са далеч от нас. Разкажете им историите си и изслушайте техните. Както за вас, така и за тях, този разговор ще бъде много ценен, зареден с обич и позитивна енергия. Ще усетите подкрепата им и ще им вдъхнете надежда. Пълноценният сън е едно от нещата, които ни липсват в днешно време. Ставаме рано, лягаме късно, а съзнанието ни няма време да се отпусне и тялото ни да си почине пълноценно. Затова един студен уикенд е идеален за целта. Дори да се събудите рано, защото биологичният ви часовник вече е свикнал, легнете си пак при първа възможност. Позволете си да се отпуснете напълно както тялом, така и духом и да си наваксате всички часове сън, които сте пропуснали през седмицата.", "date": "2018.01.20", "title": "4 добри идеи за студените уикенди"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D1%81%D1%80%D0%B0%D0%B7%D0%B8-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B2%D1%81%D0%B8%D1%87%D0%BA%D0%B8-%D0%B8%D1%81%D0%BA%D0%B0%D0%BC%D0%B5-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D0%BF%D1%80%D0%B8%D1%80%D0%BE%D0%B4%D0%B0%D1%82%D0%B0-%D0%B8-%D0%B2%D0%B8%D1%82%D0%BE%D1%88%D0%B0-%D0%B8%D0%BC%D0%B0-news721100.html", "text": "Шефът на софийската организация на БСП Калоян Паргов скочи остро на \"зелените\" у нас по повод спирането на важни проекти, като този за втория лифт на Банско. Социалистът заяви, категорично, че не могат да застанат зад \"екопротестите\", само защото някой излиза на улицата срещу правителството. \"Всеки има право на достъп до природните дадености на България\", категоричен е Паргов и допълни, че трябва да се седне на масата и да се обсъди как да се процедира, защото и Витоша има нужда от лифт, за да могат хората да спортуват. Паргов коментира и Истанбулската конвенция, след като на пленум БСП заявиха категорично, че ще гласуват против. Лидерът на софийските социалити заяви, че няма конфликт със Сергей Станишев и лично той ще участва в кампанията му за преизбирането му на поста председател на ПЕС. \"Не може да заклеймявате БСП, че са антиевропейско настроени, защото не искаме да приемем една или друга директива\", заяви Паргов.", "date": "2018.01.20", "title": "ТЕЖЪК КОМЕНТАР! Калоян Паргов срази \"зелените\": Всички искаме достъп до природата! И Витоша има нужда от лифт"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%BC%D0%BE%D1%89%D0%BD%D0%B0-%D0%B0%D0%BA%D1%86%D0%B8%D1%8F---%D1%83%D0%B4%D0%B0%D1%80%D0%B8%D0%BB%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D1%84%D0%B0%D0%BB%D1%88%D0%B8%D0%B2%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%B2-%D0%BC%D0%B5-news721084.html", "text": "Под ръководството на Специализираната прокуратура се провежда разследване срещу организирана престъпна група, създадена с цел и извършваща документни престъпления. Те са свързани с приема на чуждестранни студенти в Медицинския университет в София, където още вчера съобщихме, че се провежда акция. Вчера на територията на София бяха извършени действия по претърсване и изземване. Разпитват се свидетели, анализира се голям обем от иззета документация. Повече информация към настоящия момент не може да бъде огласена, за да не се попречи на целите на разследването за разкриване на обективната истина. Незабавно след анализа на доказателствения материал и евентуалното повдигане на обвинения, ще бъде предоставена допълнителна информация.", "date": "2018.01.20", "title": "ИЗВЪНРЕДНО В ПИК! Спецпрокуратурата с мощна акция - ударила група за фалшиви документи в Медицинския университет"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%B7%D0%B0%D0%BF%D0%BE%D1%87%D0%BD%D0%B0-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D1%81%D0%B8-%D0%B2-%D0%BA%D0%BE%D1%81%D0%BE%D0%B2%D0%BE-%D1%81-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BC%D0%B0%D0%BD%D0%B0%D1%81%D1%82%D0%B8%D1%80-news721045.html", "text": "Сръбският президент Александър Вучич започна визитата си в Косово с посещение в манастира „Банска“, съобщава информационната агенция Tanjug, цитирана от Фокус. Държавният глава на Сърбия се е срещнал с игумена на манастира Теодосий, който е заявил, че визитата на Вучич в Северно Косово е от изключителна важност за живеещите в района сърби. Президентът обяви намерението си да посети Северно Косово на 16 януари, малко след като един от лидерите на косовските сърби Оливер Иванович бе убит от неизвестен нападател. Държавният глава изяви желанието си да се срещне с местното население и да проведе разговори с хората, свързани с убийстото на сръбския политик.", "date": "2018.01.20", "title": "Александър Вучич започна визитата си в Косово с посещение в манастир"}
{"url": "http://pik.bg/%D1%84%D0%B5%D0%B9%D1%81%D0%B1%D1%83%D0%BA-%D0%B2%D1%8A%D0%B2%D0%B5%D0%B6%D0%B4%D0%B0-%D0%BD%D0%BE%D0%B2%D0%B8%D1%82%D0%B5-%D1%81%D0%B8-%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-news720994.html", "text": "Фейсбук ще започне да дава предимство на \"заслужаващи доверие\" медии в нюзфийда си в рамките на борбата си срещу \"т ърсенето на сензационното \" и \" погрешното информиране \", заяви изпълнителният директор на компанията Марк Зукърбърг, цитиран от Ройтерс. Фейсбук има над 2 милиарда потребители месечно и ще ги анкетира, за да определи кои медии заслужават доверие. От следващата седмица нюзфийдът на Фейсбук ще даде приоритет на \"висококачествените новини\" над източници, които се ползват с по-ниско доверие. \"Социалните медии позволяват на хората да разпространяват информацият а по-бързо от когато и да било досега и ако не се захванем с проблеми като сензационализма, невярната информация и поляризацията, ние ще ги усилим\", изтъкна Зукърбърг в свой пост във Фейсбук. \"Вече ще питаме нашите потребители дали познават даден източник на публикуване на новини и дали му имат доверие. Някои медии са смятани за надеждни само от своите читатели или зрители, докато други се ползват с по-голяма степен на обществено доверие, дори от хора, които не ги следят пряко\", обясни Зукърбърг, цитиран от Франс прес, съобщава БТА. В зависимост от отговорите на потребителите публикации от медии, които са смятани за заслужаващи доверие, ще са по-видими в нюзфийда на Фейсбук.", "date": "2018.01.20", "title": "Фейсбук въвежда новите си революционни промени"}
{"url": "http://pik.bg/%D1%8E%D1%80%D0%B8%D0%B9-%D0%B0%D1%81%D0%BB%D0%B0%D0%BD%D0%BE%D0%B2-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D0%BF%D1%80%D0%BE%D0%B1%D0%BB%D0%B5%D0%BC-%D0%BD%D0%BE%D0%BC%D0%B5%D1%80-%D0%B5%D0%B4%D0%BD%D0%BE-%D0%BD%D0%B0-%D0%BD%D0%B0%D1%88%D0%B5%D1%82%D0%BE-%D0%BE%D0%B1%D1%89%D0%B5%D1%81%D1%82%D0%B2%D0%BE-news721031.html", "text": "Корупцията се превърна в проблем номер едно на нашето общество, пораждащ всички останали проблеми. Това каза в седмичното обзорно предаване „Метроном“ на Радио „Фокус“ социологът Юрий Асланов по повод внесения от ПГ на \"БСП за България\" вот на недоверие срещу правителството. Според него е важно не какви са мотивите за вота, а създаването на гореща обществена дискусия по този сериозен проблем. Социологът уточни, че промяна на законодателството, в поведението на институциите и в обществения климат са трите основни компонента, стоящи на пътя към борбата с корупцията. „Няма нито един случай досега, в който вот на недоверие да е успял, което не значи, че няма смисъл от него. Смисълът на един вот на недоверие е да фокусира общественото мнение върху дадена тема, да привлече обществена енергия и да разбуди обществен дебат. Правителство у нас не е падало с вот на недоверие, вероятно няма и да падне. Не бива тази демократична процедура да се неглижира с аргументи - защо се внася вот, след като е ясно, че няма да успее“, коментира Юрий Асланов и допълни, че реакцията на дебата по вота на недоверие ще е решаваща за това доколко успешен ще се окаже той. Според Асланов, ако се стигне до действие, предполагащо честни законодателни реформи, явлението „корупция“ би излязло от уюта, с който се ползва в съзнанието на много българи. Той посочи също, че вот на недоверие невинаги цели сваляне на правителство и противното схващане граничи с антидемократичното мислене.", "date": "2018.01.20", "title": "Юрий Асланов: Корупцията се превърна в проблем номер едно на нашето общество"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%82%D0%B5%D0%B6%D0%BA%D0%B0-%D0%B4%D1%80%D0%B0%D0%BC%D0%B0-%D1%81-%D0%BC%D0%B5%D0%B3%D0%B7---%D0%B7%D0%B0%D0%B1%D0%B8%D1%85%D0%B0-%D1%81%D0%BA%D0%B0%D0%BB%D0%BF%D0%B5%D0%BB-%D0%B2-%D0%B3%D1%8A%D1%80%D0%B4%D0%B8%D1%82%D0%B5-%D0%B9-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D1%87%D0%B8%D1%81-news721016.html", "text": "Миглена Каканашева бере душа, след като през седмицата скалпел игра върху крехката й снага. Дизайнерката от град Раковска бе приета в частна клиника, часове след поредния авто инцидент, който преживя. Само преди броени дни Коко Шанел от Раковски потроши чисто нова G класа. При маневра, с която не е успяла да се справи, Каканашева разцепи гумата и смачка джантата, а щети има и по предния калник. Престъпление е джип с подобни габарите да бъде оставян в ръцете на миньончето, тъй като очевидно уменията й зад волана не са толкова добри, че да се справя с G класата - типичния за дебеловрати мутри автомобил. Какво е състоянието на Каканашева и каква интервенция й е извършена в клиниката ще научите в \"Жълтите новини\" - светското предаване на ПИК TV. В новото издание предстои да видите още защо и как балдъзата на Таки, Анна Шехтова, изложи живота си на опасност, коя е телевизионерката, с която Милен Цветков е неразделен, коя е миската, получила оферта да се снима в порно филм...", "date": "2018.01.20", "title": "ЕКСКЛУЗИВНО В ПИК TV! Тежка драма с Мегз - забиха скалпел в гърдите й след катастрофа с чисто нова G класа (само в \"Жълтите новини\")"}
{"url": "http://pik.bg/%D0%B1%D0%B8%D0%B2%D1%88-%D0%BD%D0%B0%D1%87%D0%B0%D0%BB%D0%BD%D0%B8%D0%BA-%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F-%D1%89%D0%B0%D0%B1-%D1%89%D0%B5-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B2-%D0%B5%D0%B3%D0%B8%D0%BF%D0%B5%D1%82-news721034.html", "text": "Бившият началник на Генералния щаб на египетските въоръжени сили Сами Анан смята да се кандидатира за президент на насрочените за 26-28 март избори в страната, съобщава Voice of America, цитирани от Фокус. Във видеообръщение, разпространено в една от социалните мрежи, Анан заяви, че иска да спаси Египет от неправилните политики и призова държавните институции да се въздържат от намеса по време на вота. Анан ще се изправи срещу друг бивш военен – сегашният президент Абдел Фатах ас Сиси, който има чин генерал от армията на страната.", "date": "2018.01.20", "title": "Бивш началник на Генералния щаб ще се кандидатира за президент в Египет"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81-%D0%B1%D0%BB%D0%B8%D0%B7%D0%BE-10-%D0%BA%D0%B3-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%BA%D1%80%D0%B0%D0%B9-%D0%BA%D0%BE%D0%BC%D0%BE%D1%82%D0%B8%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news721032.html", "text": "26-годишен българин е успял да прекара през ГКПП „Маказа“ 9,114 килограма канабис, съобщава Трафикнюз, като се позовава на изданието „О хронос“. За негово нещастие обаче е бил арестуван на магистралата край Комотини. Наркотикът бил укрит в няколко тайника в кухини на автомобила на българина. Канабисът е бил разпределен в 21 найлонови пакета. Трафикантът е арестуван и срещу него е образувано наказателно дело. Автомобилът, с който е пренасян наркотикът е конфискуван. Разследването се води в Комотини. Снимки: Трафикнюз.бг", "date": "2018.01.20", "title": "Спипаха българин с близо 10 кг марихуана край Комотини (СНИМКИ)"}
{"url": "http://pik.bg/%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%BF%D0%B8%D1%80%D0%B0%D0%BC%D0%B8%D0%B4%D0%B0-%D0%B8%D0%B7%D0%BC%D0%B0%D0%BC%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%BE%D1%80%D0%B0-news721042.html", "text": "С два пръста бих до удушила този човек. Така една от жертвите на финансовия измамник коментира пред Нова телевизия случилото се с нея. Тя и съпругът й изгубили солидна сума в долари заради посредника - \"Глобал Маркетс\". Историята на семейство Богданови е показателна. Те са само част от ужилените. С тях се свързват от фирма, която им предлага да инвестират парите си при тях, като така те ще се увеличат. \"Реших да инвестирам, защото получих информация за тия хора, че няма нищо лошо за тях. Самият Кирил Джабаров ми носеше през три месеца отчети и тези отчети непрекъснато нарастваха\", споделя Богданов. Той и съпругата му дават близо 170 000 долара на финансовите измамници. Семейството е подало сигнал до Районна прокуратура и КФН през 2014 г. Досега по жалбата му няма никакъв резултат. Само от КФН му дават отговор: Името на измамения човек, въпреки подписания договор, липсва в клиентската листа на \"Глобал Маркетс\". \"То е ясно, че е корупция. Друго не може да бъде. Не мога да повярвам, че живея в такава държава!\", казва Богданов. Финансовият посредник успял да измами десетки хора. За целите си използвал проста схема. Според нея посредници обещават бързи и лесни пари, ако човек инвестира на борсата с тяхна помощ. Някои от жертвите са ужилени с по 500 000 долара. Други са се разделили със суми в пъти по-малко. За трети обаче дадените пари са били всички им спестявания.", "date": "2018.01.20", "title": "Финансова пирамида измами десетки хора"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%BC%D1%8A%D0%B6%D0%B0-%D1%83%D0%B1%D0%B8%D0%BB-%D1%87%D0%BE%D0%B2%D0%B5%D0%BA-%D0%BD%D0%B0-%D0%BF%D1%8A%D1%82%D1%8F-%D0%BA%D1%80%D0%B0%D0%B9-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-news721095.html", "text": "В резултат на бързи действия, предприети от служители на СДВР, тази сутрин е установен и задържан участник в пътен инцидент, избягал от местопроизшествието, съобщиха от пресцентъра на МВР. Както бе съобщено вчера, издирвателните действия са били предприети във връзка със сигнал към 8.27 часа на 19 януари за открито безжизнено тяло на мъж в района на Чепинско шосе, посока Нови Искър. При първоначалния оглед на място бе изяснено, че той е станал жертва на пътнотранспортно произшествие. В хода на работата по досъдебното производство, под наблюдението на Софийската градска прокуратура, е установен извършителят – С.М. /24 г./ от София. С прокурорско постановление наложената му мярка за задържане е удължена до 72 часа.", "date": "2018.01.20", "title": "ОТ ПОСЛЕДНИТЕ МИНУТИ! Закопчаха мъжа убил човек на пътя край Нови Искър"}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0%D0%BD%D0%B5-%D0%BD%D0%B0-%D1%86%D0%B8%D1%81%D1%82%D0%B5%D1%80%D0%BD%D0%B0%D1%82%D0%B0-%D1%81-%D0%B3%D0%B0%D0%B7-%D0%BA%D1%80%D0%B0%D0%B9-%D0%B1%D1%8F%D0%BB%D0%B0-news721053.html", "text": "Неразрешена маневра е причина за излизането на цистерната с газ от коловоза на гара Бяла, съобщава Фокус, като се позовава на информация от пресцентъра на Национална компания \"Железопътна инфраструктура\" (НКЖИ). В 09:25 ч., на гара Бяла, маневрен състав на „Булмаркет“ извършва маневра, без да е получил разрешение за извършването й. Вследствие на това, извън релсите с първата талига излиза един от вагоните, пълен с пропан-бутан, уточняват от компанията. Няма прекъсване на движението на влаковете в участъка. В 12:30 часа вагонът е върнат на релсите. Няма изтичане на газ от вагона. Няма и не е имало опасност за населението. На място са органите на МВР, Гражданска защита, авариен екип и възстановителни средства на НКЖИ. Назначена е комисия за установяване на причините за инцидента.", "date": "2018.01.20", "title": "Стана ясна причината за дерайлиране на цистерната с газ край Бяла"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B1%D1%80%D0%B0%D1%82%D0%B0-%D0%BD%D0%B0-%D0%B0%D0%BD%D0%B8-%D1%81%D0%B0%D0%BB%D0%B8%D1%87-news720846.html", "text": "Братът на Ани Салич е станал жертва на нагъл обир извън границите на България. Тираджията Антон Валеов е бил ошушкан от магистрални бандити в уж цивилизованата Франция по време на един от курсовете си извън страната. Човечецът изпаднал в безизходица и в паниката едва успял да се свърже с популярната си сестра, за да я измоли да му изпрати пари, с които да може да се прибере обратно. Според мълвата в Благоевград братът на новинарката е олекнал със сума над 200 евро от наглия обир. Неизвестен към момента магистрален грабител проникнал в кабината на неговия камион ДАФ. Апашът първо разбил дясната врата на автомобила. После намерил парите, а за капак успял да задигне и радиокасетофон. Самият Валеов се оплакал, че кражбата е станала около полунощ. Той бил отседнал на едно от капанчетата до малкото градче Вувант в западната част на Франция за не повече от половин час. Местните жители наброяват едва около 800 човека, но сред тях има голям брой румънски и албански емигранти, към които полицията е насочила разследването си. След обира Тони първо потърсил сестра си, която му изпратила пари да се прибере. Доскоро двамата водеха тиха война и не се поглеждаха, но в последните 2-3 години оправиха отношенията си и се радват на хармонична връзка. Двамата се бяха скарали, след като Валеов беше арестуван през 2005-а за опит да влезе нелегално с товар от Македония през държавната ни граница. Тогава Ани Салич се разсърди на батко си, че ѝ подбива реномето, и задълго прекъсна контактите си с него. По-късно обаче двамата се сдобриха и дори имаха идея да започнат съвместен бизнес в родния край, но плановете пропаднаха и Тони остана да върти кормилото на далечни курсове и да рискува здравето и живота си на стари години. Все пак сестра му била щедра и му помагала, а изцяло на нейни разноски живеели техните родители, за които само новинарката се грижела. Както първи писахме, майката на тв звездата преживя сложна операция на сърцето, която изправи на нокти Салич. За щастие, всичко преминало успешно и възрастната дама вече била напълно здрава. Откакто Ани се развела, непрекъснато молела майка си да се нанесе при нея. Тя обаче отказвала да заживее заедно с дъщеря си в просторната ѝ къща в Рударци, а предпочитала спокойствието в провинцията.", "date": "2018.01.20", "title": "ЕКСКЛУЗИВНО В ПИК И \"РЕТРО\"! Нападнаха брата на Ани Салич  "}
{"url": "http://pik.bg/%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%B8%D1%81%D0%BA%D0%BE%D0%B2%D0%B5-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D1%82%D1%8A%D1%80%D1%81%D0%B8-1-%D0%BC%D0%B8%D0%BB%D0%B8%D0%BE%D0%BD-%D0%BE%D1%82-%D0%BD%D0%B0%D0%B5%D0%BC%D0%BD%D0%B8%D1%82%D0%B5-%D0%BA%D0%B8%D0%BB%D1%8A%D1%80%D0%B8-%D0%BD%D0%B0-%D0%B1%D0%BE%D0%B6%D0%BE-%D0%BA%D1%80%D0%B0%D0%B2%D0%B0%D1%82%D0%B0-news720793.html", "text": "Несебърският Ал Капоне Митьо Очите е отправил рекордни искове срещу стрелците в Слънчев бряг, като искал да дари парите на вдовицата на бодигарда си, пише столичен седмичник. Кръвнината, която той иска от наемниците на Божидар Кузманов - Божо Кравата, които го направиха на решето миналото лято в Слънчев бряг, е рекордна за българското правосъдие. Морският бос търси обезщетение от 1 милион лева заради стрелбата в препълнения с чужди туристи ресторант \"Фор Ю\" на 8 юни 2016 г. Съдебният процес за гангстерската касапница започна на 5 февруари. Обвиняеми са само членове на групата на Кузманов. Общият иск за обезщетение е за 1 милион лева, като Димитър Желязков нямало да се облагодетелства от тези пари, а искал да ги даде именно на вдовицата на гарда си. В съдебния процес нямало нищо срещу самия Очите, тъй като прокуратурата е приела, че хората му не са предизвикали с нищо стрелбата. Любопитен момент е, че за стрелбата самият Кузманов не е обвиняем, а само хората му.", "date": "2018.01.20", "title": "РЕКОРДНИ ИСКОВЕ! Митьо Очите търси 1 милион от наемните килъри на Божо Кравата"}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D0%BE%D0%BA%D0%B0%D0%B4%D0%B6%D0%B8%D1%8F%D1%82%D0%B0-%D1%82%D0%BE%D0%BC-%D0%BF%D0%B5%D1%82%D0%B8-news720980.html", "text": "Стана ясна причината за смъртта на американския китарист и композитор Том Пети, съобщава TMZ. Според изданието, рок музикантът, станал световноизвестен през 70-те с изпълненията си с групата The Heartbreakers, е починал от внезапно спиране на сърцето, предизвикано от предозиране с лекарства. Пети почина на 3 октомври 2017 г. на 66-годишна възраст.", "date": "2018.01.20", "title": "Стана ясна причината за смъртта на рокаджията Том Пети"}
{"url": "http://pik.bg/%D0%BF%D0%BE%D0%B2%D0%B4%D0%B8%D0%B3%D0%B0%D1%82-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BD%D0%B0-%D0%BA%D0%BE%D1%80%D1%83%D0%BC%D0%BF%D0%B8%D1%80%D0%B0%D0%BD%D0%B8%D1%82%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BE%D1%82-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news721047.html", "text": "Очаква се в понеделник да бъдат повдигнати обвинения на участниците в организираната престъпна група, задържани при акцията на ДАНС и ГДБОП в Медицинския университет. Това съобщава Нова телевизия, позовавайки се на източници в прокуратурата. Операцията се е случила в рамките на разследването за документни престъпления, свързани с приема на чуждестранни студенти и пребиваването им в страната. Според неофициална информация при обиските се търсят фалшиви дипломи, включително такива, които удостоверяват предходна степен на образование. Службите работят по сигнал за това, че десетки чужди граждани, предимно от арабски произход са учили фиктивно в университета, като някои от тях дори са със сменена самоличност. Разпитват администрацията на висшето учебно заведение. От МВР отказват информация.", "date": "2018.01.20", "title": "Повдигат обвинения на корумпираните арестувани от Медицинския университет"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D0%BF%D0%B8%D1%8F%D0%BD-%D0%BF%D0%B8%D0%BB%D0%BE%D1%82-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B5%D0%B4%D0%B8-%D0%BF%D0%BE%D0%BB%D0%B5%D1%82-news721044.html", "text": "Сътрудници на британската полиция са задържали пиян пилот на пътнически самолет само няколко минути преди полета на самолета, съобщава Daily Mail, позовавайки се на източници от полицията. Според информацията, членове на екипажа усетили миризма на алкохол в пилотската кабина и подали сигнал в полицията. Отбелязва се, че арестът е бил извършен докато самолетът се е подготвял за полет. На борда е имало около 300 души, които е трябвало да отлетят за остров Мавриций. Заради инцидента полетът бил отложен с повече от два часа.", "date": "2018.01.20", "title": "На косъм! Британската полиция задържа пиян пилот минути преди полет"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B8%D1%8F%D1%82-%D0%BD%D0%B0%D0%B3%D0%BB%D0%B5%D1%86-16-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D1%83%D0%B1%D0%B5%D1%80-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-%D0%B7%D0%B0-76-000-%D0%BB%D0%B5%D0%B2%D0%B0-news721020.html", "text": "Поредният нагъл телефонен измамник бе спипан от полицията в Търговище. ОДМВР-Търговище. На 19 януари 2018 г. в Търговище, след съвместни действия на служители на ГДНП, ОДМВР-Търговище и ОДМВР-Велико Търново, е задържан участник в телефонна измама, осъществена по популярната схема за необходимост граждани да окажат съдействие на полицейски служители, провеждащи операция по задържането на извършители на измами. Това съобщиха от През същия ден 66-годишна жена от града е получила обаждане на стационарния телефон в службата си от мъж, представил се за полицейски служител, който я е въвел в заблуждение че, предоставяйки наличните си пари на извършители на измами, които вероятно ще й позвънят, ще помогне на полицията да ги задържи, а веднага след това парите ще й бъдат върнати. Жената е изтеглила от сметката си в банка сумата от 76 000 лева, поставила ги в найлонов плик и ги оставила на указаното й по телефона място - в непосредствена близост до кошче за смет на детска площадка в междублоково пространство в централната част на гр. Търговище. Около 15.00 часа служители от сектор „Противодействие на криминалната престъпност“ в ОДМВР-Търговище са задържали непосредствено след прибиране на плика с упоменатата сума младеж, който се е опитал да избяга. Установено е, че той е 16-годишен, от Търговище. Същият е задържан за срок до 24 часа на основание чл. 72, ал. 1, т. 1 от Закона за МВР. По случая е образувано досъдебно производство по чл. 209 от Наказателния кодекс. Работата по документиране на престъплението продължава под ръководството на прокурор от Районна прокуратура-Търговище. Проверява се съпричастността на задържания към още една измама, осъществена в града, при която в началото на месеца по съшия сценарий е била въведена в заблуждение 77-годишна самотноживееща жена от града. Тогава тя хвърлила през терасата на жилището си сумата от 1 600 лв. с идеята, че по този начин подпомага полицейска операция.", "date": "2018.01.20", "title": "ПОРЕДНИЯТ НАГЛЕЦ! 16-годишен пубер задържан за телефонна измама за 76 000 лева!"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B4%D0%B8%D0%BC%D1%87%D0%BE-%D1%82%D0%BE%D0%B4%D0%BE%D1%80%D0%BE%D0%B2-%D0%BE%D1%82-%D0%BF%D1%8A%D1%80%D0%B2%D0%BE%D0%BC%D0%B0%D0%B9-%D0%BA%D0%BE%D0%B9%D1%82%D0%BE-%D0%BE%D1%82%D1%81%D0%BB%D0%B0%D0%B1%D0%BD%D0%B0-%D1%81%D1%8A%D1%81-103-%D0%BA%D0%B3-news721019.html", "text": "В края на 2016 г. 51-годишният Димчо Тодоров от Първомай тежи 276 кг. Силен стрес разболява мъжа от диабет шест години по-рано и така той достига това свръх тегло. След като лекарите от Първомай и Пловдив го обявяват за безнадежден случай, той търси алтернатива и я намира в лицето на Иван Гарабитов – треньор по борба, създал световни и олимпийски шампиони в спорта, а последните години и рекордьори в здравословното отслабване. Именно Гарабитов помага на Димчо да свали 103 кг с ядене, без операции, лекарства и други крайности, без йо-йо ефект и увисване на кожата, а кръвната му захар е свалена от 8 на 4,7 единици. Година след началото на процеса по отслабване Димчо е жизнен, енергичен, върви без да прави почивки и кара собствената си кола. „В момента тежа 173 килограма – разказа Димчо Тодоров в сутрешнеия блок на Би Ти Ви. – Преди 7 години бях стигнал до 276 кг. Бях в болница. Тогава само за 15 дни качих 40 кг. После постепенно стигнаха 276. Диабет, кръвно. От там тръгна всичко. Трудно се придвижвах. Така потърсих Иван Гарабитов. Сега се чувствам много по-добре. Продължавам със свалянето на килограмите. Движа се сам вече, карам си колата“. „Като дойде при мен, почиваше на един стол на всеки две крачки – спомня си Иван Гарабитов. – Беше в много тежко състояние. Повечето, които идват при мен казват, че последната им надежда е при мен. Опитваме се на всеки да подадем малко светлина и да разбере, че има начин да се намери решение. Той бе много разочарован и отчаян. Видях, че наистина иска промяна. Това обаче си зависи от самия човек. Ако той наистина иска, може да се получи. Работим със сериозен лекарски екип. Целия екип върши това. Работим по една по-различна методика. Най-напред трябва да върнем вярата и волята на хората. Да им възстановим вътрешния мир. Даваме комбинация от сиропи. Досега няма подобен случай с хранене да се свалят над 100 килограма за една година. Просто не е възможно това да стане без йо-йо-ефект. При него експериментирахме. Комбинираме специална вода и сиропите, които правим и резултатите са уникални и се виждат при Димчо. Прави се и специален масаж с апликатори. Терапия за масаж на всички точки по тялото. Правят се и упражнения. Пречистването на организма трябва да започне от петгодишна възраст – храната, която ядем, водата, която пием. Задължително е да се прави по четири пъти пречистване в година. В едно пречистване, в един ден минаваме на преварена вода или на сиропите, които предлагаме. Хубаво е всяка седмица да има по един разтоварващ ден, за да се изхръвлят натрупаните отрови“.", "date": "2018.01.20", "title": "Историята на Димчо Тодоров от Първомай, който отслабна със 103 кг"}
{"url": "http://pik.bg/%D1%81%D0%BC%D1%8A%D1%80%D1%82-%D0%BD%D0%B0-%D0%B4%D0%B5%D1%82%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D1%80%D0%B0%D0%B7%D0%BB%D0%BE%D0%B3-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%B3%D1%80%D0%B0%D0%B4%D0%B0-news721058.html", "text": "Болницата в Разлог е под напрежение след смъртта на 4-годишно дете от ромски произход, съобщи БГНЕС. В късните вечерни часове на петък в детско отделение на МБАЛ-Разлог е починал 4-годишният И.Д. По неофициална информация детето е прието с астма, след няколко пристъпа са му направени няколко инжекции с „Урбазон”. Въпреки това детето, което е трето в семейството, е починало. През нощта тялото на починалото е транспортирано за аутопсия от съдебен лекар в „Съдебна медицина” в благоевградската болница. Близки на детето се събират пред МБАЛ-Разлог, обвинявайки дежурните лекари за смъртта на момчето. Засега до сблъсъци не се е стигнало, официална позиция на лечебното заведение няма.", "date": "2018.01.20", "title": "Смърт на дете в болницата в Разлог предизвика напрежение в града"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D0%B0%D0%BC%D0%BB%D0%B0-news721018.html", "text": "Задържаният за зверското убийство на 7-годишната Дамла - Мехмед Хасан, се е опитал да упои детето. Първият братовчед на момиченцето намазал с лепило „Каноколит“ марля, с която запушил устата му. Това разкриха за \"Родопи 24\" отлично осведомени източници. Силно токсичното лепило обаче задушило детенцето. \"Той не е искал да се стига до фаталния край. Вероятно е чул, че с лепила се постига ефекта на упояването. Но едно е \"Прома\", съвсем друго - \"Каноколит\", което е силно токсично\", коментира източникът. След като детето издъхнало, извършителят облепил главата му с тиксо. 25-годишният Мехмед се промъкнал в жилището с ключа на Дамла, който момиченцето изгубило преди дни. Той бил паднал от джоба й докато била в колата на братовчед си. Мехмед открил ключа, но го запазил за себе си без да го върне, разкриват източниците ни. Часове преди зверското деяние 25-годишният мъж бил Хасково, като според запознати, пътуването е било част от плана му за алиби. Припомняме, че Мехмед Хасан към момента е с мярка за неотклонение „задържане под стража” заради убийството на 7-годишната си първа братовчедка. Той е направил пълни самопризнания за зверското деяние, извършено в ранните часове на 17 декември м.г. в Момчилград. Майката на Дамла дала 50 лева назаем на племенника си, но той влязъл да търси още пари в апартамента в блок „Слава“ в центъра на Момчилград, разкрива самият Мехмед пред разследващите. Детето се събудило и в паниката 25-годишният мъж убил малката Дамла. В момента обаче се изяснява дали е имало и друг мотив за зверското деяние. За няколко дни тогава бе задържана и майката на Дамла. Тя е била подложена три пъти на полиграф, като според „детектора на лъжата”, родителят на детето казва истината с „Не съм убила Дамла”. Припомняме, че Мехмед е работил известно време в детската градина, която е посещавала Дамла. Мъжът бил назначен в образователното заведение преди няколко години по програма за временна заетост в рамките на няколко месеца.", "date": "2018.01.20", "title": "ПОТРЕСАВАЩО! Излязоха нови разкрития за убийството на малката Дамла! "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%BC%D0%B5%D1%80%D0%BA%D0%B5%D0%BB-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news721069.html", "text": "С канцлера Ангела Меркел днес в София обсъждаме приоритетите на Българското председателство на Съвета на ЕС и актуалните европейски въпроси. Това написа на страницата си във Фейсбук премиерът Бойко Борисов, публикувайки снимки от посрещането на височайшата гостенка на летище София. Като галантен кавалер Борисов поднесе красив букет от жълто-червени рози и сърдечно разцелува Меркел. По-късно двамата ще дадат съвместна пресконференция за резултатите от разговора помежду им.", "date": "2018.01.20", "title": "ЕКСКЛУЗИВНО В ПИК! Ето как Борисов посрещна Меркел в София (СНИМКИ) "}
{"url": "http://pik.bg/%D0%B2%D0%B8%D0%B3%D0%B5%D0%BD%D0%B8%D0%BD-%D1%81-%D1%80%D0%B0%D1%82%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%BD%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D0%B2%D1%8A%D1%80%D0%B2%D0%B8%D0%BC-%D1%81%D1%80%D0%B5%D1%89%D1%83-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BE-news721063.html", "text": "С ратифицирането на Истанбулската конвенция не можем да вървим срещу българското общество. Това заяви депутатът от БСП Кристиан Вигенин пред Дарик радио. „Част от страните я подписват още тогава, но някои от тях все още не са я ратифицирали“, заяви той. Народният представител подчерта, че първото правителство на ГЕРБ не подписва тази Конвенция. „По времето на БСП заявяваме позиция, че трябва да се види как тази Конвенция ще бъде прилагана и какви ще са резултатите. Идеята ни е била да се подготви законодателство, което да въведе нормите, свързани с домашното насилие над жени, предвидени в Конвенцията, в нашето вътрешно законодателство, а въпросът с Конвенцията да бъде отложен във времето“, поясни Вигенин. По думите му този документ има задължаващ характер за нас, ако ние я ратифицираме, защото сме член на Съвета на Европа. Вигенин обясни, че тази ратификация не е толкова безобидна. „С ратификацията ние поемаме международен ангажимент да я прилагаме в нашето вътрешно законодателство, политиката на държавата. Има ангажименти и към образованието. Заедно с това има и мониторингов комитет към тази Конвенция, който следи как всяка една страна, ратифицирала документа, изпълнява своите ангажименти“, заяви депутатът. „Като социалисти получихме не малко критики от нашето собствено политическо семейство за това, че не подкрепяме документа. Мисля, че мина времето, когато България ратифицираше документи само, за да изглежда проевропейска и модерна“, допълни той.", "date": "2018.01.20", "title": "Вигенин: С ратифицирането на Истанбулската конвенция не можем да вървим срещу българското общество"}
{"url": "http://pik.bg/%D1%82%D0%B5%D0%B7%D0%B8-%D0%B7%D0%BE%D0%B4%D0%B8%D0%B8-%D1%82%D1%80%D1%83%D0%B4%D0%BD%D0%BE-%D0%B7%D0%B0%D0%B1%D1%80%D0%B0%D0%B2%D1%8F%D1%82-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%BB%D1%8E%D0%B1%D0%BE%D0%B2-news720990.html", "text": "Има хора, които трудно забравят бившата си любов. Намират си някого, само за да се почувстват по-добре и никога нямат сериозни намерения към този човек. Ето кои са зодиите, на които им трябва време, преди да започнат нова връзка. ТЕЛЕЦ Телците се привързват изключително силно към човека, когото обичат. Те винаги влизат във връзка с мисълта, че тя ще е последната в живота им. Когато обаче тази връзка приключи изненадващо, Телците „затварят“ сърцата си за дълъг период от време и никога не биха допуснали някой толкова близо до себе си. Ако започнат връзка, то ще е само, за да запълнят самотата. Ще избягват сериозни теми и сериозно обвързване. Това ще си личи по всичко, така че не си затваряйте очите и се отдръпнете, преди да бъдете наранени. ДЕВА Девите могат да бъдат сами и не запълват празнотата след връзка. Те нямат нуждата непрекъснато да усещат някой до себе си и добре се справят без компания, докато открият нова любов. Но ако скоро след връзка са влезли в нова любовна история, то може да бъдете сигурни, че изобщо нямат сериозни намерения, макар че самите те си мислят така. Самозаблудата е основна при тях и след време разбират, че изобщо не са влюбени в този човек и нямат намерение да продължат отношенията нататък. КОЗИРОГ Козирозите малко или много са егоисти. Те обичат да бъдат обгрижвани и някой честичко да им звъни и да се интересуват как са. Не могат да живеят без връзка и след голяма любов, бързо се втурват към следващия човек, за да получат това, от което имат нужда. Ще са капризни, ще се оправдават с това, че са наскоро наранени и ще ви разиграват така, както само те умеят. За това, ако обичате Козирог, който скоро е приключил сериозна връзка, по-добре го оставете да се справи с това и не се месете. Ако не искате да сте наранените накрая.", "date": "2018.01.20", "title": "Тези зодии трудно забравят бившата си любов"}
{"url": "http://pik.bg/%D0%BF%D0%B8%D1%8F%D0%BD-%D0%BC%D1%8A%D0%B6-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news721027.html", "text": "Катастрофа между „Мицубиши Лансер” и „Форд Фокус” е станала снощи във Враца, съобщиха от полицията в града, цитирани от Конкурент. Зад волана на японския автомобил бил М.К. на 42 г. от града. Той навлязъл частично в лентата за насрещно движение и ударил немското возило, управлявано от 43-годишната С.Н. При инцидента няма ранени. Шофьорите са тествани за употреба на алкохол. Дрегерът е отчело положителна проба на М.К. – над 1.2 промила. Съставени са два акта за установяване на административно нарушение по Закона за движение по пътищата.", "date": "2018.01.20", "title": "Пиян мъж предизвика катастрофа във Враца"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B6%D0%B8%D0%B2%D0%B5%D1%8F%D1%82-43-%D0%BC%D0%BB%D0%BD-%D0%B1%D0%B5%D0%B6%D0%B0%D0%BD%D1%86%D0%B8-news721001.html", "text": "Комисията по правата на човека в турския парламент заяви в свой отчет, че в страната живеят 4,3 милиона бежанци, предаде БТА, като се позова на в. \"Хюриет\". С поред документа само 600 хиляди от тях имат разрешително за пребиваване. От останалите бежанци 3,4 милиона идват от Сирия, а 300 хиляди - от Ирак, Афганистан, Иран, Сомалия и други страни. По информация на \"Хюриет\" това е най-големият брой бежанци в една страна в света и надвишава населението на третия по големина турски окръг (след Истанбул и Анкара) Измир - 4,223 милиона към 2016 г. по данни на турския статистически институт. През март 2016 г. Европейският съюз и Турция постигнаха споразумение, според което всички нелегални мигранти, пристигнали в Гърция от Турция, трябва да бъдат върнати обратно. Тогава Брюксел обеща на Турция 6 милиарда евро, отмяна на визовия режим до лятото на същата година и отваряне на нова глава в преговорите за членство на Турция в ЕС в замяна на спирането на притока на бежанци и мигранти към Европа. Оттогава обаче отношенията между Анкара и Брюксел съществено се влошиха. На 13 януари турският министър по европейските въпроси Йомер Челик заяви, че Турция не бива да се възприема като лагер за бежанци. Турция настоява ЕС да изпълни обещанието си за безвизов режим, заплашвайки в противен случай да се откаже от споразумението за мигрантите.", "date": "2018.01.20", "title": "Официално! На територията на Турция живеят 4,3 млн. бежанци"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%B5%D1%80%D0%BA%D0%B5%D0%BB-%D1%81-%D1%82%D0%BE%D0%BF%D0%BB%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D1%81%D0%BE%D1%84%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BC%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%81%D1%82%D0%BE%D0%B8%D0%BC-%D0%B7%D0%B0%D0%B4-%D0%B2%D1%81%D0%B8-news720986.html", "text": "Германският канцлер Ангела Меркел пристигна днес в София по покана на премиера Бойко Борисов. Двамата ще обсъдят най-вече българското председателство на Съвета на ЕС. Това е второто посещение на Меркел у нас в качеството й на канцлер. Първото бе през 2010 г. За визитата й в днес се разбра изненадващо в средата на седмицата. В първите си думи канцлерът на Германия благодари за поканата на премиера Борисов в първите дни от нашето европредседателство. По думите й мотото „Съединението прави силата” трябва да важи за цяла Европа, защото в момента ЕС се намира в труден период. Меркел заяви, че приветства инициативата на страната ни за Западните Балкани и тя напълно споделя целите на нашите приоритети. \"България и Германия ще работят в пряко сътрудничество за инфраструктурните проекти, за да може Балканите да бъдат свързани. Приветствам изрично инициативата на Бойко Борисов да се срещне с евролидерите и президентът на Турция да се води открит разговор\", заяви Меркел. Тя даде своята подкрепа и за газов хъб във Варна. От своя страна премиерът на България заяви, че с нетърпение очаква да се състави правителство в Германия, защото това е важно за стабилността на цяла Европа. Той благодари за отпуснатите 160 млн. евро, за помощта от Фронтекс и за подкрепата на Ангела Меркел за всички инфраструктурни проекти. \"Невероятен жест е към Балканите да се подпомогне изграждането на инфраструктурата. Вече имаме сериозно ангажиране от страна на ЕС и Ангела Меркел\", заяви Борисов. Министър-председателят заяви, че е най-щастлив от факта, че Европа води мирна политика и ще направим всичко възможно, за да се постигне диалог с големите ни съседки. По повод присъединяването на България в Шенген, Меркел категорично заяви, че има подкрепа от ЕС и на практика и сега страната ни пази външна граница. По повод кохезионната политика и мнението на Меркел, Борисов я е попитал за мнението й. \"Тя ме попита как работи това за нас. Обясних, че всичко хубаво, което сме направили и пътища, жп линии, образование и още сме направили благодарение на кохезионната политика. Тогава тя ми каза: Щом е така, трябва да остане\", заяви Борисов. Премиерът Борисов подчерта за еврозоната, че България е най-финансово дисциплинираната държава в ЕС, ръст на икономиката, фискален резерв, златен резерв, повишаване на доходите, намаляване на безработицата и България е готова да влезе в чакалнята на еврозоната. Министър-председателя заяви, че е разговарял с евролидерите за претенциите на Турция и, че е съвсем възможно в рамките на европредседателството да се направи среща във Варна на която да присъства и Ердоган. По повод борбата с корупцията у нас и съдебните реформи, Борисов заяви, че е говорил с Меркел да помогнат със съвети в прокуратурата, в съда, в новия антикорупционен орган. \"Това е проблем в цяла Европа, ние правим всичко възможно и имаме воля и истински намерения за изкореняваме корупцията. България е сочена за пример в борбата с контрабандата\", допълни още Борисов.", "date": "2018.01.20", "title": "ПЪРВО В ПИК TV! Меркел с топли думи към Борисов в София: Подкрепяме България и стоим зад всичките ви проекти (ОБНОВЕНА)"}
{"url": "http://pik.bg/%D0%B0%D0%BD%D0%B4%D0%B6%D0%B5%D0%BB%D0%B8%D0%BA-%D0%BA%D0%B5%D1%80%D0%B1%D0%B5%D1%80-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BC%D0%B0%D1%80%D0%B8%D1%8F-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D0%BE%D1%82-australian-open-news721023.html", "text": "Германката Анджелик Кербер отстрани Мария Шарапова в третия кръг при жените на първия за годината турнир по тенис от Големия шлем – Откритото първенство на Австралия, съобщава сайтът на състезанието. Кербер победи с 6:1, 6:3, като мачът продължи час и 45 минути. Това бе осми сблъсък между двете тенисистки, като Кербер постигна четвъртия си успех.", "date": "2018.01.20", "title": "Анджелик Кербер изхвърли Мария Шарапова от Australian Open"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%BD%D0%B0-%D1%80%D0%B0%D0%B7%D0%BB%D1%8A%D0%BA%D0%B0-%D0%BC%D0%B0%D0%B3%D0%B8-%D0%B2%D1%8A%D0%BB%D1%87%D0%B0%D0%BD%D0%BE%D0%B2%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-tv-%D1%80%D0%B0%D0%B7%D0%B2%D0%B5%D0%B4%D0%BE%D1%85-%D1%81%D0%B5-%D1%81%D0%BD%D0%B8%D0%BC%D0%BA%D0%B8-news720856.html", "text": "Носителка на титлата \"Мис България Свят\" Маги Вълчанова най-после потвърди промяната в семейния си статус. Още на 18 ноември светското предаване на ПИК TV \"Жълтите новини\" съобщи, че . \"Вече официално съм разведена, това е!\", коментира пред столично издание Вълчанова. Тя се омъжи за Георгиев на 3 юли 2011 г. в ритуална зала \"Възраждане\", след което имаха и църковна церемония в храма \"Света София\". Сватбеният купон пък бе на плаж в съседна Гърция. Реално обаче Вълчанова и Георгиев живееха заедно още от 2008 г., когато се роди големият им син Румен. Вторият им наследник, Андрей, дойде в края на 2013 г. В момента до Маги няма нов мъж и тя се е отдала на отглеждането на децата си. За бившия й съпруг се говори, че бързо е намерил заместничка на Вълчанова. Бившата моделка участва в новия сезон на \"Черешката на тортата\". Когато тя бе домакиня, небрежно подхвърли, че има две деца и съпруг, с което излъга зрителите. В кулинарното риалити Магдалина втрещи с тотална неорганизираност в кухнята. Очевидно по време на брака й с Георгиев за изхранването на семейството са се грижели готвачки.", "date": "2018.01.20", "title": "ЗВЕЗДНА РАЗЛЪКА! Маги Вълчанова потвърди разкритие на ПИК TV: Разведох се! (СНИМКИ)"}
{"url": "http://pik.bg/%D1%82%D1%83%D0%B8%D1%82%D1%8A%D1%80-%D0%B1%D0%BB%D0%BE%D0%BA%D0%B8%D1%80%D0%B0-%D0%BD%D0%B0%D0%B4-1000-%D1%81%D0%B2%D0%BE%D0%B8-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-news720973.html", "text": "Американската социална мрежа Туитър (Twitter) е блокирала отново повече от 1000 акаунта. Причината са подозрения, че те са свързани с руската правителствена „Агенция за интернет изследвания“ (АИИ), която американските власти обвиняват в разпространение на пропагандни съобщения по време на предизборната кампания в САЩ през 2016-а година. „Открихме допълнителни 1062 акаунта, свързани с АИИ. Всички те бяха блокирани за нарушение на условията за ползване на мрежата, най-вече за целенасочен спам\", обявиха от компанията в официално комюнике. От Twitter съобщиха още, че са започнали разпращането на имейли на хилядите свои потребители последвали, харесали или споделили „туитове“ и линкове от въпросните профили по време на изборите в САЩ миналата година. По данни на едноименната компания, собственик на социалната мрежа, става дума за 677 775 засегнати човека само на територията на Щатите. БГНЕС припомня, че миналата година Twitter откри и блокира още 2752 акаунта, разпространяващи руска пропаганда. През тях само в периода около президентските избори, са били разпространени 175 993 „туит“ съобщения, които представляват 8,4% от общия брой съобщения в микроблоговата мрежа, посветени на американските избори.", "date": "2018.01.20", "title": "Туитър блокира над 1000 свои потребители"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D0%BE%D0%BC%D0%B0%D0%B3%D0%B0-%D0%B7%D0%B0-%D0%BE%D1%82%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-325-000-%D0%BB%D0%B2-%D0%B7%D0%B0-%D0%B1%D0%BB%D0%B0%D0%B3%D0%BE%D1%83%D1%81%D1%82%D1%80%D0%BE%D0%B9%D1%81%D1%82%D0%B2%D0%BE-%D0%BD%D0%B0-%D0%BE%D0%B1-news721066.html", "text": "Вицепремиерът по икономическата и демографската политика Валери Симеонов съдейства за отпускането на средства от Министерския съвет за благоустрояването на община Средец и едно от населените места, на което той винаги е подавал ръка - село Дебелт, съобщава Флагман, позовавайки се на desant.net. Това са целеви пари в размер на 325 000 лв, от които 95 000 са предвидени за улично осветление в Дебелт, а останалата сума ще бъде похарчена за дългоочакваната рехабилитация на пътни отсечки в региона. Над 200 000 лева ще бъдат вложени в рехабилитацията на почти непроходимите досега пътища между някои от съставните си странджански села. Това са участъците от Факия и Долно и Горно Ябълково, а също и тясното шосе, свързващо Голямо Буково с пограничните селца Кирово, Граничар и Белеврен. Пътищата в този край на България от години тънат в трапове. От някогашния асфалт върху тях почти не е останал спомен. Иначе населените места са известни с древна и интересна история и около тях има куп природни и културно-исторически забележителности, които почти не се срещат другаде у нас. Като множеството пръснати из района „змейови къщички\", както тук викат на долмените. Във Факия са живели няколко поколения на прочутия Бимбелов род, за който се смята, че произлиза от Момчил войвода. В Голямо Буково пък се намира единственият действащ манастир в планината. И ако инфраструктурата е в добро състояние, тези селца ще може да живнат, тъй като местните забележителности безспорно привличат туристите, но лошото състояние на пътищата до тях секва ентусиазма им да ги посетят.", "date": "2018.01.20", "title": "Вицепремиерът Валери Симеонов помага за отпускането на 325 000 лв. за благоустройство на община Средец"}
{"url": "http://pik.bg/%D1%81%D0%B1%D0%BE%D0%B3%D1%83%D0%B2%D0%B0%D0%BC%D0%B5-%D1%81%D0%B5-%D1%81-%D0%B0%D0%BA%D1%82%D1%8C%D0%BE%D1%80%D0%B0-%D1%81%D1%82%D0%B5%D1%84%D0%B0%D0%BD-%D0%B8%D0%BB%D0%B8%D0%B5%D0%B2---%D1%87%D0%B5%D1%87%D0%BE-news720969.html", "text": "Последно сбогом с актьора и дългогодишен председател на Съюза на артистите в България Стефан Илиев-Чечо ще си вземат близки, приятели и колеги на 20 януари. Поклонението пред актьора ще се извърши на 20 януари, събота, от 14.30 ч. в столичния храм \"Свети Георги Победоносец\". Тъжната вест за кончината на дългогодишния председател на САБ дойде на 17 януари. Актьорът бе председател на организацията в продължение на 15-години - между 1990 и 2005 година. Роден е на 25 юни 1935 г. в Истанбул той завършва актьорско майсторство във ВИТИЗ \"Кръстьо Сарафов\" през 1958 г. Дебютира в ролята на Дженаро в \"Лукреция Борджия\" от Виктор Юго в Драматичен театър-Габрово (1958 – 59). Поколения зрители го помнят от филмите \"Пленено ято\", \"Между релсите\", \"Конникът\", \"Отклонение\", \"Господин Никой\", \"Един миг свобода\" , \"Да изядеш ябълката\", \"Куче в чекмедже\", \"За госпожицата и нейната мъжка компания\", \"Петък вечер\", \"О, господи, къде си\" и др. Стефан Илиев е носител на наградата на Съюза на артистите в България, ИКАР 2015 за Чест и достойнство.", "date": "2018.01.20", "title": "Сбогуваме се с актьора Стефан Илиев - Чечо"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B7%D0%BE%D0%BA-%D0%BF%D1%80%D0%BE%D1%84-%D0%BA%D0%B0%D0%BC%D0%B5%D0%BD-%D0%BF%D0%BB%D0%BE%D1%87%D0%B5%D0%B2-%D0%BC%D0%B5%D0%B4%D0%B8%D1%86%D0%B8%D0%BD%D0%B0%D1%82%D0%B0-%D0%BD%D0%B5-%D0%B5-%D1%81%D1%82%D0%BE%D0%BA%D0%B0-%D0%BD%D0%B5-%D0%BC%D0%BE%D0%B6%D0%B5%D1%88-%D0%B4%D0%B0-%D0%B8%D1%81%D0%BA%D0%B0%D1%88-%D0%B4%D0%B0-%D0%BF%D0%B5%D1%87%D0%B5%D0%BB%D0%B8%D1%88-%D0%BE%D1%82-%D0%BD%D0%B5%D1%8F-news721003.html", "text": "Медицината не е стока, а ценност. Не можеш да искаш да печелиш от нея. Това е гнусно. Това каза в предаването „Тази събота“ по Би Ти Ви управителят на НЗОК проф. Камен Плочев. „Има грипна вълна. Наистина протича тежко и то необичайно тежко, защото този щам тип В много малко хора са имунизирани за него и организмът няма защита. В момента този щам е доста труден за овладяване. Грипните вируси обикновено идват от южното полукълбо. Този щам бе регистриран за първи път в Австралия, подобен има и в Япония. Много е важно да се избягват контакти в този период с много хора. Винаги трябва да слагаме маска за предпазване. Има си национални български предпазни средства като чесъна, малката греяна ракийка, но в нея се слага и малко сол и има по-добър ефект. Сега имунизации не могат да се правят“, обясни проф. Плочев. Във връзка със състоянието на болниците в страната, той посочи, че има два варианта. „Единият вариант е да оставим на нещата на естествената финансова-икономическа еволюция. Другия вариант е да продължим по стария социалистически вариант – плащане, плащане, плащане. Това за мен е вариантът, който по никакъв начин не дисциплинира и не вкарва управителите в пътя. Той уточни, че ако е премиер, най-вероятно е щял да обмисли вдигането на здравната вноска“, допълни той. Проф. Плочев коментира, че не издъхват, защото имат още сили да бутаме. „Ще бутаме още една-две години и след това всичко ще се срине здравната система. Просто не може да продължава така. Преразглеждането на бюджета на НЗОК означава да вземеш от образование, армия, екология и да дадеш на здравето. Системата е зле конструирана и генерира именно тези резултати – хроничен недоимък, поради две причини. Първо, парите за здраве са много малко. Премиерът е изключително положително ангажиран да решим този проблем. Вторият проблем е как законодателно ще се реши тези пари да се използват“, обясни проф. Плочев. Управителят на НЗОК посочи, че разходите са толкова големи и ирационални за здраве, че се плаща за бутикова услуга, а се получава стандарт „Илиянци“. „Не се отричам от думите си. За съжаление, за 6 месеца не можах нищо да променя и не знам дали въобще ще мога да променя. Аз съм боец, но наистина съпротивата е голяма. След като си плащам здравната осигуровка, държавата трябва в Ловеч, във Враца, където поискам, да има място, където аз да получа парите, които съм си дал“, каза още проф. Камен Плочев.", "date": "2018.01.20", "title": "Шефът на НЗОК проф. Камен Плочев: Медицината не е стока, не можеш да искаш да печелиш от нея"}
{"url": "http://pik.bg/27-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2%D0%B5%D1%87%D0%B5-%D0%BF%D0%B0%D0%B7%D0%B0%D1%80%D1%83%D0%B2%D0%B0%D1%82-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-news720966.html", "text": "Нарастват продажбите онлайн. 27% от българите вече пазаруват в мрежата. Оказа се, че ние сме най-големите онлайн купувачи в Европа на дрехи и спортна екипировка. 29% са се оплакали,че продуктът не съответства на описанието. През последните години мрежата крие все повече рискове. „В България има един принцип – с всичко се злоупотребява,ако може, ако минава номерът”, коментира Богомил Николов от „Активни потребители”. За да не мине номерът, активни потребители разработват платформа, която гарантира сигурност в мрежата. Въвежда се знак за доверие, съобщава Нова телевизия. „Няма да ви откраднат данните, можете да върнете стоката, ако е била повредена при транспорта - основните изисквания към един почтен лоялен търговец”, коментира Николов. За да получат знака, търговците могат да кандидатстват онлайн, но трябва да отговарят на 9 критерия, като най- важните от тях са: - търговецът да не е бил санкциониран през последната 1 година за нелоялни практики; - да няма скрити такси на продуктите, които предлага; - да може да видим продуктите, които купуваме преди плащане.", "date": "2018.01.20", "title": "27% от българите вече пазаруват в интернет"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%BE-10-%D0%B4%D0%BD%D0%B8---%D0%B3%D1%80%D0%B8%D0%BF%D0%BD%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%B8-%D0%B2-%D1%81%D0%BE%D1%84%D0%B8%D1%8F-news721000.html", "text": "След Перник и Пазарджик грипна епидемия беше обявена и в община Благоевград. Предепидемична е обстановката в област Стара Загора. Много са болните в община Димитровград, но все още не достатъчно, че да говорим за предепидемични нива. Това са последните данни на Министерство на здравеопазването. Оттам обаче уточняват, че картината е доста динамична. В София има 203 болни на 10 хиляди души. Това са данните. Броят на болните в столицата през последните дни намалява. В Благоевград учениците няма да учат заради обявената грипна епидемия. Болничните отделения са пълни. Част от пациентите получават и усложнения. Пред Нова телевизия д-р Ангел Пеев заяви, че засега случаите на грип в столицата е около 20%. Този процент обаче нараства и това дава основание да се смята, че към края на месеца, след десетина дни може да бъде обявена грипна епидемия в София. Най-уязвимата група пациенти са малките деца, посещаващи детски градини и училищата в малките класове. Симптомите са главоболие, световъртеж, суха дразнеща кашлица, водниста хрема, болки в мускули и стави, гадене, повръщане, разстройство, силна отпадналост. Грипът се лекува с противовирусни препарати, в тях не влизат антибиотиците.", "date": "2018.01.20", "title": "ВНИМАНИЕ! До 10 дни - грипна епидемия и в София!"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%BD%D0%B5%D1%81-%D0%B5-%D0%BF%D0%B5%D1%82%D0%BB%D1%8C%D0%BE%D0%B2%D0%B4%D0%B5%D0%BD-%D0%B5%D1%82%D0%BE-%D0%BA%D0%BE%D0%B9-%D0%B8%D0%BC%D0%B0-%D0%B8%D0%BC%D0%B5%D0%BD-%D0%B4%D0%B5%D0%BD-news720972.html", "text": "На днешния ден Църквата почита Евтимий Велики и търновския патриарх Евтимий. Понародному празникът е известен като Ихтим, Ихтима, Петльовден, Петеларовден или Петларовден. Последните три названия са свързани с основната обредна практика - жертвоприношение на петел във всяка къща с мъжка челяд. В онези домове, където има момиченца, стопаните колят обикновено ярки за тяхно здраве. Краката на птицата се хвърлят на покрива на къщата, а перата й се запазват. С тях бабите кадят болни или урочасани деца. В Странджанския край, където народният култ към св. Евтим е особено развит, всяка жена коли за здравето на своите деца черен петел. Според местните вярвания св. Евтим е господар на детските болести и той предпазва от \"детешката\" и \"вънкашната болест\" (детски паралич и епилепсия). В Пловдивско денят е известен под името Черна или Църън ден. Тук освен принасянето в жертва на черен петел (или кокошка) се спазват и редица забрани. Не се върши женска работа, не се къпят, не правят сватби, за да не “църнеят”, т.е. да не жалят починал. Евтим, Евтимий.", "date": "2018.01.20", "title": "ГОЛЯМ ПРАЗНИК! Днес е Петльовден! Ето кой има имен ден"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B4%D0%BD%D0%B5%D1%81-news720975.html", "text": "Въвежда се временна организация на движението заради заснемането на филма „Падение и спасение”, съобщиха от пресцентъра на Столична община, цитирани огт Фокус. Забранява се престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране „служебен абонамент”, както следва: - От 07:30 до 19:30 часа днес на ул. „Иван Вазов” между бул. „Васил Левски” и ул. „Цар Шишман”. - От 07:30 до 19:30 часа на 22 януари и от 07:30 до 19:30 часа на 23 януари на ул. „Загоре” между ул. „Цар Иван Асен ІІ” и локалното пътно платно на бул. „Цариградско шосе”. - От 11:00 до 19:00 часа на 25 януари в ж. к. „Сердика” пред бл. 4, вх. Д.", "date": "2018.01.20", "title": "Важно! Промени в движението в столицата днес"}
{"url": "http://pik.bg/%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B1%D1%8F%D0%B3%D0%B0-36-%D1%87%D0%B0%D1%81%D0%B0-%D0%B2-%D0%BF%D0%BE%D0%BC%D0%BE%D1%89-%D0%BD%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8-%D0%B4%D0%B5%D1%87%D0%B8%D1%86%D0%B0-news721005.html", "text": "Опит за рекорд. Българин ще бяга 36 часа с благотворителна цел. Красимир Георгиев е ултрамаратонец, който е тичал през джунгли, пустини, дори през Долината на смъртта. От петък той бяга на пътека, а целта му е да прави това непрекъснато в продължение на 36 часа. Неговото благотворително бягане ще продължи до 22 часа в събота. Каузата му е свързана с деца, преборили онкохематологични заболявания и изграждането на тренировъчен лагер за тях.", "date": "2018.01.20", "title": "БЛАГОРОДНО! Българин бяга 36 часа в помощ на онкоболни дечица "}
{"url": "http://pik.bg/%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B8%D1%82%D0%B5-%D0%BF%D1%80%D0%B8%D1%87%D0%B8%D0%BD%D0%B8-%D0%B7%D0%B0-%D1%80%D0%B0%D0%B7%D0%B2%D0%BE%D0%B4-news720945.html", "text": "В съвременния свят не само изневярата, финансовите проблеми или злоупотребата с алкохол могат да доведат до разрив между партньорите. Сред най-популярните мотиви за развод вече са хъркането, риболовът и вегетарианството, пише в. „Дейли експрес“, позовавайки се на проучване, направено във Великобритания по поръчка на правната фирма „Горвинс“. Общият термин „неприемливо поведение“, изтъкван като основание за искане за разтрогване на брака, в наши дни е придобил съвсем различно измерение, отбелязва Никола Макинис от фирмата, поръчала проучването, пише Тялото.бг. Днес коренна промяна в поведението може да доведе до сериозно влошаване на отношенията между брачните партньори и до последвал развод. Като основание съвременните индивиди често изтъкват мотиви като хъркане, пристрастяване към дадено хоби – риболов или колоездене, съществена промяна в начина на живот – всекидневно посещение на залата за фитнес, преминаване към вегетарианство или веганство, отказ от млечни продукти и глутен. Не липсват и хора, които изтъкват като мотив упорството на половинките си да продължат да пушат, склонността им да говорят твърде често по телефона или да прекарват времето си в интернет, неумението им да боравят с пари, политическите им възгледи, липсата на интимност или прекомерното желание за секс, неангажираността им с отглеждането на децата, неблагодарността. От правната фирма разкриват, че дори са се сблъсквали със случаи хора да искат развод, защото брачните им партньори поставят родителите си пред тях.", "date": "2018.01.20", "title": "Няма да повярвате кои са най-популярните причини за развод"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8%D1%82%D0%B5-%D0%B8%D0%B3%D1%80%D0%B8-%D0%B2-%D0%BF%D1%8C%D0%BE%D0%BD%D1%87%D0%B0%D0%BD-news720959.html", "text": "„Чосун Илбо“, цитиран от \"Фокус\". Северна Корея съобщи, че ще изпрати делегация от 150 души на Зимните параолимпийски игри в Пьончан, които ще последват Олимпийските игри в града в периода между 9 и 18 март, пише южнокорейският Сеул и Вашингтон са решили да отложат ежегодните си общи военни маневри след Олимпийските и Параолимпийските игри, за да намалят напрежението в региона. Според прессекретар на Пентагона „американските войници и екипировка ще започнат да пристигат в Южна Корея в средата на март, за да започнат подготовка, в случай, че ученията започнат през април“. Ядреният самолет на САЩ „Карл Винсън“, който напусна водите край Калифорния в началото на януари, трябва да пристигне във водите край Корейския полуостров към началото на Олимпийските игри.", "date": "2018.01.20", "title": "ПОСЛЕДНО! Северна Корея ще участва в олимпийските игри в Пьончан"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%B1%D0%B0%D0%B3%D0%B0%D1%82%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D0%B4%D0%B0%D0%BD%D0%B8%D0%B5%D0%BB-%D0%B7%D0%BB%D0%B0%D1%82%D0%BA%D0%BE%D0%B2-%D0%B5-%D0%BF%D0%B0%D0%BB%D1%8F%D1%87%D0%BE-news720848.html", "text": "Боец №1 в тежка категория на бойната верига PFL (бивша WSOF) Благой Иванов-Багата заяви категоричното си становище относно участието на Даниел Златков в бойната галавечер в \"Арена Армеец\", състояла се на 13 януари. Бившият футболист се качи в октагона в шоусблъсък срещу телевизионния водещ Атанас Михайлов, като стигна до победата. Според световния шампион по бойно самбо двубоят е опорочил вечерта, като е обезценил усилията на останалите състезатели, които, за разлика от Златков, са професионалисти в своята сфера. \"Какво да ви кажа... Усилията на голяма част от момчетата бяха обезценени. Те са шампиони в своите стилове, жертвали са много, за да заслужат мястото си на ринга, а акцентът беше изместен от тях в друга посока. Към един палячо. Не е сериозно това. Няма как да се е харесало на истинските бойци\", коментира Иванов.", "date": "2018.01.20", "title": "ВОЙНА! Багата изригна: Даниел Златков е палячо!"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F%D1%82%D0%B0-%D0%BC%D0%B0%D1%85%D0%BC%D1%83%D0%B4-%D0%B0%D0%B1%D0%B1%D0%B0%D1%81-%D0%B8-%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%B7%D0%B0-%D1%81%D1%80%D0%B5%D1%89%D0%B0-%D0%B2-%D1%80%D1%83%D1%81%D0%B8%D1%8F-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D1%81%D0%B8%D0%BB%D0%B0-news720957.html", "text": "РИА Новости, цитирана от \"Фокус\". Руският външен министър Сергей Лавров заяви, че предложенията за среща между президента на Палестинската автономия Махмуд Аббас и министър-председателя на Израел Бенямин Нетаняху да се срещнат в Русия остават в сила, предава „Русия никога не е отстъпвала от своята отговорност, не само като член на „квартета“ на международните посредници, но и в национално качество. Преди около две години, почувствали интереса на израелтяни и палестинци, ние предложихме на Нетаняху и на Аббас да се срещнат в Русия без предварителни условия. Това предложения остава в сила“, заяви Лавров. „Доколкото разбирам, президентът на Палестинската автономия е готов на подобна среща. В близко време ще имаме контакти и с ръководствата и на Палестинската автономия и на Израел. Ние навярно тогава от първо лице ще чуем какви са възможностите за излизане от тази наистина сериозна и неприятна ситуация“, отбеляза руският външен министър.", "date": "2018.01.20", "title": "Лавров: Предложенията Махмуд Аббас и Бенямин Нетаняху за среща в Русия остават в сила"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%80%D0%B0%D0%B7%D0%B2%D0%B8%D0%B2%D0%B0%D0%BC%D0%B5-%D0%B5%D1%81-%D0%B7%D0%B0%D0%B5%D0%B4%D0%BD%D0%BE-%D1%81-%D1%84%D1%80%D0%B0%D0%BD%D1%86%D0%B8%D1%8F-news720967.html", "text": "Германският външен министър Зигмар Габриел заяви, че страната му трябва да работи редом с Франция, за да подобри и задълбочи Европейския съюз, съобщава Франс Прес, цитирани от Фокус „Франция и Германия, някога врагове, днес имат общата отговорност да развият цяла Европа по-нататък“, коментира Габриел, подчертавайки, че „реформата на икономическия и фискален съюз“ е приоритет. „Ние трябва да приемем историческата възможност, която имаме с президента на Франция Еманюел Макрон – убеден европеец, иначе някой ден ЕС ще съществува само на хартия“, допълни министърът. Очаква се в началото на следващата седмица парламентите на Германия и на Франция да приемат обща резолюция, призоваваща към подновяването на Елисейски договор, поставил началото на следвоенното сътрудничество на двете страни.", "date": "2018.01.20", "title": "Външният министър на Германия категоричен: Трябва да развиваме ЕС заедно с Франция"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%81%D0%BE%D1%84%D0%B8%D1%8F-news720970.html", "text": "Канцлерът на Германия Ангела Меркел пристига у нас на работно посещение, съобщават от  правителствената информационна служба. Лидерът на Германия ще посети страната ни по поката на премиера Бойко Борисов. Меркел идва право от Елисейския дворец, където проведе среща с френския президент Еманюел Макрон. В Париж двамата лидери обсъдиха бъдещето на Европа, като Меркел заяви, че Германия и Франция имат сходни възгледи в тази посока. Днес предстои Меркел и Борисов да обсъдят приоритетите на българското европредседателство, както и да дискутират актуални политически теми. Във фокуса на разговора между германския канцлер и българския министър-председател се очаква да попаднат върпосите за еврото и влизането ни в чакалнята на еврозоната. Гореща тема са и Западните Балкани. Двамата лидери се очаква да обсъдят още и мигрантската политика. Идването на Меркел е второто посещение на канцлера у нас. През октомври 2010 година тя бе на еднодневна визита в страната ни.", "date": "2018.01.20", "title": "Ангела Меркел пристига на посещение в София"}
{"url": "http://pik.bg/%D0%BD%D0%BE%D0%B2%D0%B0%D1%82%D0%B0-%D0%B4%D1%8A%D0%BB%D0%B3%D0%BE%D0%BA%D1%80%D0%B0%D0%BA%D0%B0-%D1%81%D0%B8%D0%BD%D0%BE%D0%BF%D1%82%D0%B8%D1%87%D0%BA%D0%B0-%D0%BD%D0%BE%D1%80%D0%B0-%D1%88%D0%BE%D0%BF%D0%BE%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D1%82%D1%83%D0%B4%D0%B5%D0%BD%D0%B0%D1%82%D0%B0-%D1%81%D0%B8-%D0%B2%D0%B8%D0%B7%D0%B8%D1%8F-news721030.html", "text": "Много исках да се занимавам с нещо в България и да имам постоянен ежедневен ангажимент. Работеше ми се в телевизия и когато получих предложението да се присъединя към екипа на Прогнозата на времето на Нова телевизия, се почувствах абсолютно подготвена да скоча в това предизвикателство. Това разкри за \"Събуди се\" новата синоптичка - топ моделът Нора Шопова. \"Извън работния процес не съм суетна и не се гримирам\", сподели моделът. Тя се описа като спокоен човек. \"Емоционална съм с приятелите си. И тази студена визия, която е показана на всяка една снимка и която е обиколила света, не е мен\", категорична е тя. Красавицата, която е завършила \"Право\" и има богат опит като модел, призна, че когато е в България, хората често не разбират коя е: \"Не приличам на типичен модел. В България хората имат различна представа как трябва да изглежда един модел\".", "date": "2018.01.20", "title": "Новата дългокрака синоптичка Нора Шопова проговори за \"студената\" си визия"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%BE-%D0%BA%D0%BE%D0%BB%D0%B0-%D0%B8%D0%B7%D0%BB%D0%B5%D1%82%D1%8F-%D0%BE%D1%82-%D0%BF%D1%8A%D1%82%D1%8F-%D0%BA%D1%80%D0%B0%D0%B9-%D0%B1%D0%B0%D0%BD%D1%81%D0%BA%D0%BE-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8-%D1%81%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news720996.html", "text": "Сигналът за пътно-транспортното произшествие е подаден в 23.50 часа снощи. В района на храм \"Св. Георги Победоносец” лек автомобил с македонска регистрация излиза от пътя и се преобръща няколко пъти. Две линейки от Банско и Разлог пристигнат на местопроизшествието, пожарникари са рязали купето на автомобила, за да извадят водача и тримата му спътници. Четиримата пострадали са настанени в МБАЛ-Разлог, няма опасност за живота им. Те са трима мъже на по 48 години и една жена на 41 години. Те са с различни наранявания-контузии на гръден кош, глава, съмнения за фрактури на прешлени, както охлузвания и контузии на тялото и крайниците. Четирима македонци пострадаха и са настанени в болница след катастрофа тази нощ на пътя Добринище-Банско", "date": "2018.01.20", "title": "ЗВЕРСКО! Кола излетя от пътя край Банско, четирима македонци са в болница"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5-news720971.html", "text": "Правителството на САЩ официално остана без финансиране, след като краткосрочният бюджет, който трябваше да осигури средства до 16 февруари, не бе приет в Сената, предава Франс Прес, цитирани от Фокус. След провалянето на вота, конгресмените имаха време до полунощ (б.р 07:00 часа българско време днес) за да постигнат пробив в преговорите, но това не се случи. Това означава, че правителството на САЩ няма средства за да финансира държавните институции. Очакват се скоро да започнат разговори за промяна на проектозакона за бюджет за 2018 г. До това положение се стигна, заради големи противоречия между членовете на Републиканската и Демократическата партия по въпроса за бюджета за 2018 г. Републиканците включиха в своя план огромно финансиране за армията и отбраната, докато демократите заложиха на имигрантската програма. В края на миналата година американският Конгрес успя да приеме краткосрочен бюджет за месец януари. По-рано тази седмица републиканците прокараха нов такъв бюджет в Камарата на представителите, но членовете на демократическата партия блокираха приемането му в Сената.", "date": "2018.01.20", "title": "Правителството на САЩ официално остана без финансиране"}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD-%D1%88%D0%B0%D0%BC%D0%BF%D0%B8%D0%BE%D0%BD%D1%8A%D1%82-%D0%BF%D0%BE-%D0%B1%D0%BE%D1%80%D0%B1%D0%B0-%D1%80%D1%83%D0%BC%D0%B5%D0%BD-%D0%B7%D0%B0%D0%BF%D1%80%D1%8F%D0%BD%D0%BE%D0%B2---%D0%B4%D0%B5%D0%B1%D0%B5%D0%BB%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0%D0%BD-%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news720998.html", "text": "Румен Георгиев Запрянов, по прякор Дебелия, беше пуснат вчера официално за издирване от полицията, като се умолява всеки, който има информация за него, да алармира органите на реда, съобщава Телеграф. 51-годишният спортист, който е родом от Пазарджик, е осъден задочно на 20 г. затвор, но преди произнасянето на последната инстанция изчезва. От МВР и прокуратурата обявиха, че започват да качват всички осъдени, но избягали опасни бандити, за да не се случи повторна трагедия като с изверга Росен, избил цяло семейство в Нови Искър, докато се води за издирване и има влязла в сила присъда. Румен Запрянов - Дебелия, шампион по борба от соца, е сочен от прокуратурата за подбудител на убийството на Мирослав Маринов, станало на 28 януари 2011 г. в Украйна. 37-годишният мъж тогава е бил търсен от разследващите по случай с ДДС афера. Още тогава обвинители подозират, че Мирослав е убит, защото се готвел да даде показания в съда срещу аферисти. Това се смята и като основен мотив за убийството му - да му се запуши устата, но към днешна дата това не е доказано. За убийството са осъдени Румен Запрянов - задочно, руснакът с БГ паспорт Сергей Георгиев и Иван Грахов. Мократа поръчка се разплита по изпуснат мобилен телефон в гората в украинското селце Головчиници, където е извършено ликвидирането на Мирослав. Трупът на Мирослав е открит в гориста местност на Летичевския район на Украйна. До него води кървава диря, а на метри от тялото е мобилен телефон на жертвата. Оказва се, че в него е записан номера на единия от убийците, с който няколко часа по-рано са се уговорили да се видят на Централната гара в Киев. Мирослав мислел, че Сергей и Иван ще му дадат фалшиви документи, с които да се прибере у нас, а мъжете са били пратени да го очистят, пише в самопризнанията на двамата килъри пред съда. Вместо да го върнат в България, те го убиват по особено жесток начин. Първо чупят гаечен ключ в тила му, душат го с найлонов плик, който обаче се изхлузва, и го довършват, като прерязват гърлото му с нож.  В хода на процеса Сергей и Иван посочват, че ги е наел Румен Дебелия. Той им дал снимка на Мирослав и казал, че има хора, които са готови да платят за ликвидирането му. Дал им аванс от 1 000 лв., а обещал 10 бона. Дебелия е лежал в ареста, но след като го пускат, изчезва мистериозно.", "date": "2018.01.20", "title": "ОПАСЕН! Шампионът по борба Румен Запрянов - Дебелия издирван за жестоко убийство в Украйна"}
{"url": "http://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0%D1%82%D0%B0-%D0%BD%D0%B0-%D0%B0%D0%BB%D0%B5%D0%BD%D0%B0-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%B0%D1%81%D1%82%D1%80%D0%BE%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-20-%D1%8F%D0%BD%D1%83%D0%B0%D1%80%D0%B8-news720964.html", "text": "Ще се сблъскате с трудности, които са пречка при работа, изискваща финансиране. Проблем е, че няма как да го осигурите бързо особено в този ден, а не е изключено и да се откажете от него, защото сте преценили, че се справяте и с вашите средства. Завършете дълго отлагана работа и ще си разчистите пътя към бъдещи успехи. Предстои ви труден ден. Отложете срещите си и новите запознанства. Не е изключено да се почувствате виновни, заради факта, че не сте изпълнили задачите си у дома. Не проявявайте прекалена активност на работното място. Обсъдете с вашите колеги и началници нововъведенията на вашето работно място. Не се поддавайте на желанието да блеснете с нови идеи и промени. Време е за начинание, но не сте решили какво и кога да започнете и дали този ден е подходящия. Не сядайте зад волана. Избягвайте обсъждането на делови проблеми. Проявете търпение, каквото и става около вас. Не взимайте прибързани решения и не предприемайте решителни стъпки за промяна. Възможно е влошаване на финансовото състояние. Бъдете отговорни и въздържани. Отложете деловите разговори и внимавайте в думите и действията си. В личните отношения липсва хармонията, само защото сте решили да се инатите. Работата ви отегчава с еднообразието си и сте готови за промени в професионален план. Пътуванията са нежелателни. Пазете се от недообмислени решения, за да избегнете грешки. Много от вас трябва да направят важен житейски избор. Денят позволява провеждането на делови разговори и срещи. Пазете се от кражби на интелектуален труд и агресия от страна на конкуренти. Търговците имат възможност да реализират отлични печалби. Не предприемайте начинания. Заемете се с рутинната си работа, за да не се провалите. Денят не ви позволява да рискувате. Не ви съветвам да приемате прекалено лично отправените ви забележки, ако искате да се справите с най-обикновени задачи. Пазете се от кражба на улицата. Не е изключена криза в материално отношение. Контролирайте разходите си и не раздавайте заеми. Преди да търсите удовлетворение от щедростта си, преценете дали постъпвате правилно. Заредете с воля и решителност и променете навиците си. Въпреки шансовете за приходи, денят е неблагоприятен. Възможни са разправии с партньорите ви на работното място. Отдайте се на интелектуални занимания. При възможност осъществете делово пътуване. Общуването с нови познати ще ви попречи да работите спокойно и съсредоточено в този важен за вас ден, заради пранираните важни задачи. Възможни са загуби. Бъдете пестеливи. В близките дни не очаквайте приходи. Денят е неблагоприятен за активна работа. Не очаквайте приходи. От сутринта се налага да разрешавате стоварили се върху вас проблеми на работното място, въпреки че не ви засягат пряко. Въпреки усилията ви да постигнете примирие с вашите разярени колеги, няма да успеете да ги успокоите. Оценявайте реално действията на околните. Не губете решителността си и ще блеснете с професионалните си умения, дори ако дадете отказ на поредното делово предложение. Успехът ви е гарантиран, ако не сте прибързани и планирате работата си. Уговарянето за подписване на сделки, свързани с инвестиции не е благоприятно за вас. До обед  не уговаряйте срещи. При запознанства, не се поддавайте на нечий чар или умение да омайва с думи, за да не се разочаровате в деловите отношения.  Вечерта очаквайте полезни делови срещи. Не обръщайте внимание на дребните неприятности.", "date": "2018.01.20", "title": "ПРОГНОЗАТА НА АЛЕНА! Уникален астрохороскоп за 20 януари "}
{"url": "http://pik.bg/%D0%B5%D0%BA%D1%88%D1%8A%D0%BD-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D0%BE%D1%82%D0%BA%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BF%D0%BE-%D0%BA%D0%BB%D0%B8%D0%B5%D0%BD%D1%82-news721011.html", "text": "Стрелба проехтя в центъра на руската столица, пред известно кафене. По предварителни данни, ядосан таксиджия стрелял няколко пъти в пияния си клиент. Пострадалият е бил откаран веднага в болница. Както съобщава РЕН.тв, на единия от пътниците в колата му прилошало той оповръщал купето. Бакшишът се ядосал, че му пропада курса и поискал от пияните си клиенти да излязат от колата и да му платят целия курс плюс измиването на таксито. Мъжете обаче се възмутили и отказали да платят, след което започнала саморазправата.", "date": "2018.01.20", "title": "ЕКШЪН! Таксиджия откри стрелба по клиент "}
{"url": "http://pik.bg/%D1%83%D1%81%D0%BF%D0%B5%D1%85-%D0%B0%D0%B2%D1%82%D0%BE%D1%80%D0%B8%D1%82%D0%B5%D1%82%D0%BD%D0%BE-%D0%BA%D1%80%D1%83%D0%B8%D0%B7%D0%BD%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BF%D0%BE%D1%81%D0%BE%D1%87%D0%B8-%D1%81%D1%80%D0%B5%D0%B4-%D0%B0%D1%82%D1%80%D0%B0%D0%BA%D1%82%D0%B8%D0%B2%D0%BD%D0%B8%D1%82%D0%B5-%D0%B4%D0%B5%D1%81%D1%82%D0%B8%D0%BD%D0%B0%D1%86%D0%B8%D0%B8-%D0%BF%D0%BE-%D1%81%D0%B2%D0%B5%D1%82%D0%B0-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5--news720978.html", "text": "Пристанище Бургас предоставя страшно много на пристигащите и отпътуващи пътници. Освен несъмнимия чар на района около него, градът служи като портал за други различни, атрактивни дестинации в региона. От златни пясъци и древни градове до защитени от UNESCO местности. „Пристанище Бургас“ ЕАД несъмнено ще живне в дейността си с круизните кораби. Така авторитетното списание Cruise Times представя в последния си брой пристанище Бургас. Изданието е отделило две фолиа за атрактивната българска дестинация, съобщава Флагман. Cruise Times е изключително влиятелно издание в глобален план и едно от трите, които са официални медийни партньори на световните круизни изложения. Присъствието на „Пристанище Бургас“ в такова солидно издание, и то в цели 4 страници, е несъмнен знак за успеха на разрастващия се порт. Бургаското пристанище има прекрасна инфраструктура, която през последните няколко години бе обновена и развита, но геополитическите процеси в Черноморието и високите такси за минаване на Босфора, засега спъват развитието на круизния туризъм в Черноморския басейн. Конфликтите в Украйна, Турция и Близкия Изток, се отразиха пагубно на круизния трафик към Бургас“, пише изданието, позовавайки се на директорът на „Пристанище Бургас“ ЕАД Диян Димов. Заради тези проблеми е отнета възможността на много туристи да изпитат на живо красотата на Бургаския регион. „Проблемът е в Истанбул. Ако Истанбул се върне като дестинация, корабите отново ще акостират на Бургаското пристанище“, казва Владимир Караджов – изпълнителния директор на Renaissance Tours. От изданието са категорични, че с такова желание и концентрирана енергия, портът един ден със сигурност ще се побратими отново с големите фирми в круизния бизнес.", "date": "2018.01.20", "title": "Успех! Авторитетно круизно издание посочи сред атрактивните дестинации по света пристанище Бургас"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D1%81%D0%BE%D1%84%D0%B8%D1%8F-%D0%B2%D0%B0%D1%80%D0%BD%D0%B0-%D0%B4%D0%B2%D0%B0%D0%BC%D0%B0-%D0%B1%D0%B5%D1%80%D0%B0%D1%82-%D0%B4%D1%83%D1%88%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news721015.html", "text": "Тежка катастрофа в Търговищко с поредна жертва на войната по пътищата! На 19 януари 2018 г. около 21,35 ч на първокласен път I-4 /София-Варна/ в община Търговище, на км 245+790 /в близост до заведение „Фисека“/, правоспособният водач Д. Р., на 28 години, от Варна, управлявайки лек автомобил „Сузуки Суифт“ с варненска регистрация, при движение на прав пътен участък, е навлязъл в лентата за насрещно движение и се е блъснал в правомерно движещ се лек автомобил „Фолксваген Голф“ с монтанска регистрация, собственост и управляван от правоспособния водач Л. К., на 28 год., от Монтана. Това съобщиха от ОДМВР-Търговище. В резултат на пътния инцидент на място е починал пътувал в лекия автомобил „Сузуки“ 47-годишен мъж от Варна. Двамата водачи са настанени за лечение в МБАЛ-Търговище с множество наранявания. По случая е образувано досъдебно производство.", "date": "2018.01.20", "title": "ПОРЕДНА ЖЕРТВА! Мъж загина при катастрофа на пътя София-Варна, двама берат душа в болница "}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B2-%D0%BA%D1%8A%D1%89%D0%B0-%D0%B4%D0%BE-%D1%85%D0%B8%D0%BF%D0%B5%D1%80%D0%BC%D0%B0%D1%80%D0%BA%D0%B5%D1%82-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%81%D0%BD%D0%B8%D0%BC%D0%BA%D0%B0-news720979.html", "text": "Пламъци са лумнали във висока жилищна сграда, която се намира край площад \"Руски\" във Враца, близо до голям хипермаркет снощи, съобщава Конкурент. На място са пристигнали пожарникари, които бързо са е справили с пламъците. Пораженията са незначителни, но в къщата имало хора, които са обгазени. Те са изведени навън. Най-вероятната апричина за пожара е непочистен комин. При запалването на печка на твърдо гориво, димът изпълнил помещенията във високата сграда. Снимка: Конкурент.бг", "date": "2018.01.20", "title": "Пожар в къща до хипермаркет вдигна на крак пожарникарите във Враца (СНИМКА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%82%D0%B5%D0%B6%D0%BA%D0%B8%D1%8F-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%B2%D0%BE%D0%B5%D0%BD%D0%BD%D0%B8-news720999.html", "text": "Първоначалните индикации са, че явно става дума за сериозен инцидент. Така заместник-министърът на отбраната Анатоли Величков коментира пред сутрешния блок на Би Ти Ви станалият снощи инцидент с военния „Спартан“ на база „Граф Игнатиево“. „По случая работи Специализираното звено на Военна полиция – разясни Величков. – Най-напред трябва да се установят условията, при които е станал инцидента. Да се уточни дали има предишни подобни случаи. Надявам се докладът за инцидента да стане готов по-скоро, а не както е по протокол един месец. Първоначалните индикации са, че става дума за сериозен инцидент. В интернет средата се появиха различни съобщения за конструктивните характеристики на „Спартан“, добави той. По думите на Величков възможно е и вчерашния силен вятър да е причината за случилото се. „Това обаче тепърва ще се установи“, разясни заместник-министърът на отбраната.", "date": "2018.01.20", "title": "ЕКСКЛУЗИВНО В ПИК! Зам.-министърът на отбраната с горещ коментар за тежкия инцидент с военния „Спартан“"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%BE%D0%BB%D0%B5%D0%B1%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%B2%D0%BE%D0%BB%D0%B5%D0%BD-%D1%81%D0%B8-news721009.html", "text": "Повод за колебанията на Сидеров е заповедта на регионалния министър Николай Нанков до областния управител на София област Илиян Тодоров, че стената на язовир „Искър“ вече става собственост на областната управа (Вижте в Още по темата). - Изненадан съм. Не знам за това. Но ми звучи несериозно. - Не съм запознат с темата. Бомбата на ПИК е истинска бомба и за мен. Не мога да коментирам. Наистина ме изненадвате. Вчера се чухме с него за няколко минути, но изобщо не сме дискутирали тази тема. Има други проблеми, които сега не бих искал да коментирам. Очаква в началото на следващата седмица да се видим на традиционния Председателски съвет и да обсъдим нещата. - Не сме го коментирали. - В коя? Ако става дума за ГЕРБ-Обединени патриоти, с подобни изявления явно се вижда, че има неизгладени неща. - Да. Нямам притеснения.", "date": "2018.01.20", "title": "САМО В ПИК! Вицепремиерът Валери Симеонов с ексклузивен коментар за колебанията на Волен Сидеров преди  вота: Наистина съм изненадан!"}
{"url": "http://pik.bg/%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D1%81%D1%82%D0%B0%D1%80%D1%82%D0%B8%D1%80%D0%B0-%D0%B1%D0%B0%D0%B7%D0%BF%D0%BB%D0%B0%D1%82%D0%BD%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B7%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8-news720988.html", "text": "Безплатно училище за родители стартира днес в 10:00 часа в Регионална библиотека „Христо Смирненски“ в Хасково, съобщава Фокус, позовавайки се на информация от Община Хасково. Лекциите ще се провеждани веднъж месечно и ще са на различни теми. Събитието се организира от списание, което провежда безплатни училища за родители от 14 години вече  в 9 български града, като Хасково ще бъде десетият град с училище за родители, инициирано от медията.", "date": "2018.01.20", "title": "Инициатива! В Хасково стартира базплатно училище за родители"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B3%D0%BE%D0%BB%D0%B5%D0%BC%D0%B8%D1%8F-18-%D1%84%D0%B8%D0%BD%D0%B0%D0%BB-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BC%D0%B8%D1%81%D0%BB%D0%B8-%D0%BA%D0%B8%D1%80%D1%8C%D0%BE%D1%81-%D0%B7%D0%B0-%D0%B3%D1%80%D0%B8%D1%88%D0%BE-news720900.html", "text": "Едва в края на пресконференцията след победата над Джо-Вилфрид Цонга със 7-6(5) 4-6 7-6(6) 7-6(5) Ник Кирьос бе попитан за следващия мач, който му предстои в Мелбърн – срещу Григор Димитров на осминафиналите. – Усещам, че нивото ми е добро. Той записа няколко страхотни победи през тази седмица. Знам, че ще бъде трудно. Той обича петстетовия формат и обича да играе маратонски двубои. Има добри резултати тук в предишните си участия. Знам, че ще бъде невероятно трудно, но в този момент няма да мисля за това. Кирьос бе попитан и как се чувства физически след срещата с Цонга: \"Чувствам се добре сега. Направих ледена баня, което не е практика за мен. Проведох и възстановителна тренировка. Добре съм.\" Интересът на журналистите беше най-вече около присъствието на Уил Смит на трибуните, който е любимият актьор на Ник, пише \"Тенис кафе\". \"Беше невероятно да го видя. Няма шега. Той е любимецът ми. Винаги когато ме питат кого бих избрал да изиграе Ник Кирьос в главната роля във филм, посочвам него\", каза първата ракета на домакините.", "date": "2018.01.20", "title": "Преди големия 1/8-финал! Ето какво мисли Кирьос за Гришо"}
{"url": "http://pik.bg/%D0%B4%D0%B8%D0%BB%D1%8A%D0%BD-%D1%84%D0%B0%D1%80%D0%BE%D1%83-%D1%80%D0%B0%D0%B7%D0%BA%D0%B0%D0%B7%D0%B0-%D0%BA%D0%B0%D0%BA-%D1%83%D0%B4%D0%B8-%D0%B0%D0%BB%D1%8A%D0%BD-%D0%B5-%D0%B1%D0%BB%D1%83%D0%B4%D1%81%D1%82%D0%B2%D0%B0%D0%BB-%D1%81-%D0%BD%D0%B5%D1%8F-news720883.html", "text": "Дилън Фароу даде първото си телевизионно интервю, в което разказва в детайли как Уди Алън е блудствал с нея, когато е била на седем години. 32-годишната в момента Дилън е осиновена дъщеря на Мия Фароу и Уди Алън. През 2014 г. тя разказа за случилото се в открито писмо до медиите, но тогава не всички й повярваха, а режисьорът упорито продължава да отрича, че е сторил това, за което Фароу го обвинява. Неговата теза е, че бившата му съпруга Мия Фароу е научила дъщеря си още като малка какво да казва, за да му отмъсти за това, че е има връзка със Сун-И - осиновена от нея дъщеря. \"Бях заведена в малко таванско помещение. Той ме инструктира да легна по корем и да си играя с играчката влакче на брат ми. Седна зад мен, точно до вратата. И докато аз си играех с влакчето, той злоупотреби сексуално с мен. Като седемгодишно дете това, което можех да кажа, бе, че той ме пипа по моите срамни части. Като 32-годишна възрастна жена казвам, че той докосва срамните устни и вагината ми с пръст\", каза Дилън в интервю пред \"CBS This Morning\", цитирана от \"Ева.бг\".", "date": "2018.01.20", "title": "Дилън Фароу разказа как Уди Алън е блудствал с нея "}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B8-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B7%D0%B0%D1%8F%D0%B2%D0%B8%D1%85%D0%B0-%D1%87%D0%B5-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B0%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%80%D0%B5%D1%84%D0%BE%D1%80%D0%BC%D0%B8-news720963.html", "text": "Президентът на Франция Еманюел Макрон и германският канцлер Ангела Меркел заявиха, че ще ускорят реформите в Европа. Очаква се те да излязат с обща декларация за формирането на ново френско-германско Елисейско споразумение, предава Politico. Документът ще бъде публикуван 55 години преди първото Елисейско споразумение, подписано от тогавашния френски президент Шарл дьо Гол и германски канцлер Конрад Адеауер – ключово споразумение за следвоенното помирение и сътрудничество между двете страни, съобщава \"Фокус\". В своя реч от септември Макрон призова към ревизия на договора, за да се въведе това, което той нарече „ново партньорство на Франция“ с Германия. Преди работна вечеря в Париж Макрон и Меркел съобщиха, че ще публикуват декларацията си в понеделник 22 януари. На въпрос какви са различията между двете държави относно реформирането на Европа и на Еврозоната, Макрон заяви, че „идеята на проучвателните преговори не е да се търсят различия , а да се изградят точки на досег“. „По този начин винаги сме изграждали Европа“, допълни той. „Споделяме идеята, че искаме по-суверенна, по обединена и по-демократична Европа“, допълни той. И двете правителство изглеждат уверени, че все още има време през следващите месеци да се извърши прогрес по това, което е ключова част от плановете на френския президент за Европа. Финансовите министри на Германия и на Франция Брюно льо Мер и Петер Алтмайер заявиха, че експерти от двете страни ще работят по нови общи идеи за реформи, които да приключат дейността по банковия съюз на Еврозоната и да хармонизират данъчните системи.", "date": "2018.01.20", "title": "Меркел и Еманюел Макрон заявиха, че ще проведат европейски реформи"}
{"url": "http://pik.bg/%D1%81%D1%82%D0%BE%D1%82%D0%B8%D1%86%D0%B8-%D0%B1%D0%BE%D0%B9%D1%86%D0%B8-%D1%81%D0%B5-%D0%BE%D1%82%D0%BF%D1%80%D0%B0%D0%B2%D1%8F%D1%82-%D0%BA%D1%8A%D0%BC-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D1%82%D1%83%D1%80%D1%86%D0%B8%D1%8F-news720902.html", "text": "„Сирийска обсерватория за човешките права“ (СОЧП). Стотици „бойци“ се отправят към границата с Турция в подготовка за нападението, което ще бъде разгърнато на най-малко 10 фронта. Това се казва в текст, публикуван на официалната интернет страница на базираната във Великобритания организация По данни на правозащитците, военнослужещите на Москва все още не са се изтеглили от района на Африн, както по-рано съобщиха медии. „Надеждни източници потвърдиха пред СОЧП, че руските сили все още не са се оттеглили от района на Африн, където се намират пунктовете на руските сили, а бойците на фракциите са се отправили към границата на с Турция“, която може да бъде пресечена от военните на Анкара „във всеки един момент“. Източникът на организацията отбеляза, че операцията ще се води на най-малко 10 фронта, след мащабна концентрация на превозни средства, оборудване, войници, бронирани превозни средства и цистерни, които ще бъдат използвани в операцията в района на Африн в северозападната част на сирийската провинция Алепо.", "date": "2018.01.20", "title": "Стотици бойци се отправят към границата с Турция"}
{"url": "http://pik.bg/%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%82%D0%BB%D0%BE%D0%B6%D0%B8-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%BD%D0%B0-%D1%81%D0%BF%D0%BE%D1%80%D1%82%D0%BD%D0%B0-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-%D0%B2-%D0%BF%D1%8C%D0%BE%D0%BD%D1%87%D0%B0%D0%BD-news720993.html", "text": "Северна Корея отложи посещението на свои спортисти в Южна Корея, чиято цел бе да разгледат местата, на които ще се проведат Зимните олимпийски игри в Пьончан, съобщава Reuters, цитирани от Фокус. От Сеул обявиха, че отлагането е само временно и не представлява напълно отменяне на визитата, но от Пхенян все още не са разкрили официалната причина за действието си. По-рано Северна Корея се съгласи да изпрати свои атлети на Олимпиадата, след като бяха проведени преговори на високо равнище между представители на Сеул и Пхенян, засягащи въпроса. Двете страни също така се съгласиха да се явят под общ флаг на церемонията по откриването.", "date": "2018.01.20", "title": "Временно! Северна Корея отложи визитата на спортна делегация в Пьончан"}
{"url": "http://pik.bg/%D0%B1%D0%B0%D0%B2%D0%B0%D1%80%D1%86%D0%B8%D1%82%D0%B5-%D1%81-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%88%D0%B5%D0%B4%D1%8C%D0%BE%D0%B2%D1%8A%D1%80-news720933.html", "text": "Ръководството на Байерн (Мюнхен) официално обяви привличането на Леон Горецка. Халфът идва на \"Алианц Арена\" като свободен агент от Шалке 04. Договорът на германския национал с баварците влиза в сила от 1 юли. Контрактът на полузащитника е за 4 години. Горецка премина успешни медицински прегледи в Мюнхен, след което парафира своя договор. Байерн изпревари редици европейски колоси за подписа на талантливият футболист. Леон бе желан от Барселона, Ювентус, Арсенал, Ливърпул и Манчестър Сити, но реши да продължи кариерата си в най-добрия отбор в Германия, акцентира \"Топспорт\".", "date": "2018.01.20", "title": "Баварците с трансферен шедьовър!"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-news720915.html", "text": "Рафаел Надал се заяде с големия си съперник Роджър Федерер по време на пресконференцията си след победата над Дамир Джумхур в Мелбърн, пише \"Тенис 24\". \"Тенисистите, които играят във вечерните сесии са поставени в по-добри условия\", констатира световният номер едно. На последвалия въпрос как се определят участниците в тези сесии Надал отговори следното: \"Не знам защо има един тенисист, който винаги играе вечерта. А останалите сме през деня. Има телевизионно излъчване, продават се билети, а някои получават повече. Така едни попадат в прайм тайма, а други - не. Това е лесно за разбиране, не става дума за честно или нечестно\". Маестрото е единственият тенисист, който е играл и трите си мача във вечерна сесия на \"Род Лейвър\". Рафа оцени формата си на Аустрелиън Оупън като много добра и добави, че очаква тежък мач срещу Диего Шварцман.", "date": "2018.01.20", "title": "Звезден скандал в Мелбърн?"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%BF%D0%B0%D0%BB-%D1%81-%D0%BF%D0%BE%D1%80%D0%BD%D0%BE-%D0%B7%D0%B2%D0%B5%D0%B7%D0%B4%D0%B0-%D1%81%D0%BD%D0%B8%D0%BC%D0%BA%D0%B8-news720893.html", "text": "Нови подробности за похожденията на Доналд Тръмп сред порноактрисите излязоха на бял свят след сензационно интервю на Сторми Даниелс. По думите на Сторми, първата й среща с Доналд била на турнир по голф.  Още същия ден бъдещият президент й поискал телефонния номер. Поканил я на вечеря, а тя, естествено, не отказала. Вместо в ресторнт обаче, двамата изкарали нощта в апартамента на магната. Сторми си спомня, че тази вечер Тръмп няколко пъти й казал, че иска да я вкара в своето шоу. Постепенно се стигнало до леглото, а сексът по думите на Сторми не бил нищо особено - една поза, нищо лудо. \"Но какво очаквате от някого на неговата възраст?\", разсъждава Сторми, коята дава интервюто си на детектор на лъжата. След разкритията мнозина се запитаха дали Мелания няма да подаде молба за развод. Твърди се, че звездата от филмите за възрастни е получила 130 000 долара, за да си мълчи за аферата. Водещите американски издания коментирахa, че е малко вероятно историята със Сторми да навреди на президента, тъй като той по принцип е абониран за скандала. Секс бомбата преди дни разкри, че е обслужила настоящия държавен глава три месеца, след като съпругата на Тръмп - Мелания, родила сина им Барън. Пред списанието \"In Touch\" Стефани Клифърд, както е истинското име на Даниелс, разкрива нови детайли около срещите си с Тръмп.", "date": "2018.01.20", "title": "БОМБА В БЕЛИЯ ДОМ? Доналд Тръмп спал с порно звезда! (СНИМКИ)"}
{"url": "http://pik.bg/%D0%B1%D0%B5%D0%BB%D0%B3%D0%B8%D1%8F-%D0%BF%D0%BE%D0%BD%D0%B8%D0%B6%D0%B0%D0%B2%D0%B0-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-news720916.html", "text": "Следващата седмица се очаква националната служба за оценка на заплахите в Белгия да приеме решение за понижаване на степента на готовност за терористичен удар. Това съобщиха местни медии, като се позоваха на разисквания в закрит правителствен кръг, предаде БТА. Предвижда се страната да премине към втора степен на готовност. През 2015 г., след атентатите в Париж, в Белгия бе въведена трета, предпоследна степен. Тя важи и до днес, като за месеците след атентатите в Брюксел временно бе повишена до четвърто, най-високо равнище. Службата за оценка на заплахите взима решенията си на основата на данни, постъпили от разузнавателната общност и министерствата на правосъдието и на вътрешните работи. Действащата трета степен на готовност включва разполагане на полицейски и военни патрули на обществени места, както и постоянна засилена охрана на стратегически обекти.", "date": "2018.01.20", "title": "Белгия понижава нивото на терористична заплаха"}
{"url": "http://pik.bg/%D1%80%D1%83%D1%81%D0%BA%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B4%D0%B0-%D1%81%D0%B5-%D0%B8%D0%B7%D1%82%D0%B5%D0%B3%D0%BB%D1%8F%D1%82-%D0%BE%D1%82-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B0%D1%84%D1%80%D0%B8%D0%BD-news720865.html", "text": "Daily Sabah, цитиран от \"Фокус\". Източници в Африн, които от редакцията определят като „надеждни“, съобщават, че руските военнослужещи, разположени на североизток от града, са започнали да напускат района. Част от тях вече са се изтеглили до градовете Нубл и Захра, които към момента са под контрола на правителствените сили на Дамаск. Руските сили започнаха изтеглянето си от района на сирийския град Африн, след като Турция обяви плановете си да започне военна операция срещу свързаните според Анкара с „Работническата партия на Кюрдистан“ (ПКК) „Народни отряди за защита“ (YPG), пише вестник Докладите бяха разпространени малко след като турският министър на отбраната Нуретин Чанъклъ заяви, че Москва е информирала Анкара за плановете си да изтегли военните си ресурси от района на сирийския град. В тази връзка министърът увери, че разговорите между турски и руски представители ще продължат. Операцията в Африн – регион, граничещ с провинциите Хатай и Килис в Турция, се очаква да започне съвсем скоро. Това ще бъде втората турска мисия в Сирия след „Щита на Ефрат“, която приключи през март 2017 г. – седем месеца след стартирането й.", "date": "2018.01.20", "title": "Руските войски започнаха да се изтеглят от сирийския град Африн"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%89%D0%B5-%D1%81%D0%B5-%D1%84%D0%BE%D0%BA%D1%83%D1%81%D0%B8%D1%80%D0%B0%D0%BC%D0%B5-%D0%B2%D1%8A%D1%80%D1%85%D1%83-%D0%B2%D0%B0%D0%B6%D0%BD%D0%B8%D1%82%D0%B5-%D0%B7%D0%B0-%D0%B1%D1%8A-news720918.html", "text": "Заместник министър-председателят по правосъдната реформа и министър на външните работи Екатерина Захариева прие днес министъра по европейските въпроси на Френската република Натали Лоазо, която e на работно посещение у нас, съобщиха от пресцентъра на Външното ни министерство. Министър Лоазо поздрави първия ни дипломат за началото на Българското председателство на Съвета на ЕС. „Очакваме Българското председателство да бъде плодотворно“, допълни френският министър и подчерта, че страната ни застава начело на Съвета на ЕС във важен за бъдещето на Европа момент. „Като председател, ще се фокусираме върху въпросите, които са важни и за България, и за Европейския съюз. Един от ключовите ни приоритети в тази посока е европейската перспектива на страните от региона на Западните Балкани. Разглеждаме бъдещето им като пряко свързано с гарантирането на сигурността и стабилността на целия европейски континент“, отбеляза от своя страна Екатерина Захариева. Тя допълни, че една от основните цели на Срещата на лидерите от ЕС с партньорите от Западните Балкани през май в София е да се даде ясно политическо послание за ангажираността на Съюза с бъдещето на страните от региона. Естествено, нашите приятели от Западните Балкани трябва да докажат готовността си за сериозни реформи, европейката перспектива е пряко свързана с изпълнението на определени критерии и стриктни условия, подчерта още Захариева. Българският вицепремиер и френската й гостенка се обединиха около мнението, че ЕС трябва да има по-видимо присъствие в региона. „Важно е да покажем практическа подкрепа на страните от региона. Особено важно е за младите хора, защото безработицата сред тази част от населението на Западните Балкани е изключително висока“, заяви Захариева. Според нея подобни практически стъпки могат да бъдат насочени както към програми за студентски обмен, така и към търсенето на възможности за стимулиране на стартиращи бизнес идеи, които да накарат младите хора да останат в страните си. Екатерина Захариева и Натали Лоазо обсъдиха още теми като бъдещето на ЕС, Брекзит, следващата Многогодишна финансова рамка. Двете се съгласиха, че е необходимо да се постигне ефективност и баланс при разпределението на средствата в бъдещия бюджет на ЕС, както и контрол върху начина на тяхното изразходване. „Трябва да се фокусираме върху онези политики на ЕС, които имат добавена стойност за всички граждани на Съюза“, подчерта Захариева.", "date": "2018.01.20", "title": "Екатерина Захариева: По време на европредседателството ще се фокусираме върху важните за България въпроси"}
{"url": "http://pik.bg/10-%D1%81%D0%B8%D1%80%D0%B8%D0%B9%D1%86%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2-%D1%81%D0%BD%D0%B5%D0%B6%D0%BD%D0%B0-%D0%B1%D1%83%D1%80%D1%8F-%D0%BF%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D0%BF%D1%80%D0%B5%D0%BC%D0%B8%D0%BD%D0%B0%D1%82-%D0%BE%D1%82-%D1%81%D0%B8%D1%80%D0%B8%D1%8F-%D0%B2-%D0%BB%D0%B8%D0%B2%D0%B0%D0%BD-news720940.html", "text": "Десетима сирийци са загинали в снежна буря при опит да прекосят нелегално границата с Ливан, предаде БТА, цитирайки ДПА. Според съобщение на ливанската армия в планинския район Саваяри Маснаа по границата са били открити телата на деветима човека. Други шестима, попаднали в плен на бурята, били евакуирани, но впоследствие един от тях починал в болница. Арестувани са двама сирийци по подозрение, че са трафиканти, опитали да преведат групата през планините до Ливан. Има няколко трасета за трафик на мигранти от Сирия за Ливан срещу заплащане. В Ливан има около 1,5 милиона сирийски бежанци, избягали от гражданската война в родината си. През 2014 г. правителството в Бейрут престана да приема сирийци, защото напливът им разстрои ливанската икономика.", "date": "2018.01.20", "title": "10 сирийци загинаха в снежна буря при опит да преминат от Сирия в Ливан"}
{"url": "http://pik.bg/%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D1%81%D0%B5-%D1%85%D0%B2%D0%B0%D0%BB%D0%B8-%D1%87%D0%B5-%D1%81%D0%B8%D0%BD%D1%8A%D1%82-%D0%B9-%D0%B1%D0%B8%D0%BB-%D0%B3%D0%B5%D0%BD%D0%B8%D0%B9-news720914.html", "text": "Риалити звездата Ким Кардашиян се похвали с интелектуалните заложби на 2-годишния си син Сейнт Уест. „Хора, трябва да ви кажа, че синът ми е гений. Той е на две години, а вече знае как се спелува и пише gargantuan. Нямаше как да не се похваля.“, написа гордата майка в социалните мрежи. Само преди броени дни заедно със съпруга й – рапъра Кание Уест, посрещнаха и третата си рожба, която беше износена от сурогатна майка. Сумата, която получи наетата жена, се равнява на 113 хиляди долара. Новороденото е момиче, а според слуховете майката от клана Кардашиян е снабдила семейството с бебешка количка за 3 хиляди долара и двойно по-скъпо креватче. За желанието си да дари скандалния рапър с трето дете, Ким проговори в риалити предаването си Keeping Up With The Kardashians през миналия март. След усложнения при раждането на Сейнт, бременността би представлявала опасност за живота, разкри тогава звездата. С изпълнителя на Stronger отглеждат и по-голямо момиче – Норт, която е на 4 годинки.", "date": "2018.01.20", "title": "Ким Кардашиян се хвали, че синът й бил гений"}
{"url": "http://pik.bg/%D1%81%D0%B0%D1%89-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B2%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BA%D0%B0%D1%82%D0%BE-%D0%B5%D0%B4%D0%B8%D0%BD-%D0%BE%D1%82-%D0%B2%D0%BE%D0%B4%D0%B5%D1%89%D0%B8-%D0%BF%D0%B5%D1%82%D1%80%D0%BE%D0%BB%D0%BD%D0%B8-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%B2-%D1%81%D0%B2%D0%B5%D1%82%D0%B0-news720896.html", "text": "Международната агенция по енергетика (МАЕ) прогнозира, че през 2018-а година Съединените щати ще изпреварят Саудитска Арабия като втория най-голям производител на петрол след Русия, тъй като компаниите, занимаващи се с шистов добив, ще увеличат значително сондажната си дейност, привлечени от повишаващите се цени. Настоящата година обещава да бъде рекордна за петролните добиви в САЩ, посочи МАЕ в своя редовен месечен доклад за световните енергийни пазари. Трябва да се има предвид, че настоящото производство на суров петрол в САЩ от около 9,75 млн. барела на ден е в най-високите нива от близо 50 години, доближи плътно Щатите до Саудитска Арабия - втория в света най-голям производител след Русия, отбеляза МАЕ и допълни: \"При условие че остане в сила споразумението на ОПЕК за съкращаване на производството, очакваният растеж на американските добиви през настоящата година над ключовото ниво от 10 млн. барела на ден ще доведе до изместване на Саудитска Арабия от втората позиция и дори до конкурирането на САЩ с Русия.\" Международната агенция по енергетика посочи, че световните петролни складови запаси са намалели съществено в края на 2017-а година (с 405 хил. барела до 97,7 млн. барела през декември) благодарение на ограничените добиви от страна на ОПЕК, растящото потребление, близо 30-годишното дъно при добивите на петрол във Венецуела и непланираното временно прекъсване на подаването на петрол през тръбопроводът \"Фортис\", свързващ находищата в Северно море с Великобритания. МАЕ обаче подчерта, че рязкото увеличаване на производството в САЩ може да постави под заплаха процеса на ребалансиране на петролните пазари. Притесненията около рекордното производство в САЩ се отразяват негативно на цените на важната енергийна суровина по време на петъчната търговия. Фючърсите с доставка през февруари на американския лек суров петрол се понижават с 1,05% към 63,28 долара за барел, докато фючърсите на петрола сорт брент с доставка през март - с 0,55% към 68,65 долара за барел, отстъпвайки от близо тригодишните върхове към 70,30 долара за барел, достигнати по-рано тази седмица. По този начин и двата типа петролни фючърси са на път да приключат седмицата със понижения между 1,8% и 2,0%, което би представлявало техен най-здрав ценови спад от началото на октомври 2017-а година.", "date": "2018.01.20", "title": "САЩ изпреварва Саудитска Арабия като един от водещи петролни производители в света"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B2%D0%BE%D0%BB%D1%8F-%D1%80%D0%B0%D0%B7%D0%BF%D1%80%D1%8A%D1%81%D0%BA%D0%B2%D0%B0%D1%82-%D0%BF%D1%80%D0%B0%D1%85%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D0%B0%D0%BD%D0%B0-%D0%B0%D0%BB%D0%B0%D0%BC%D0%B0%D0%BD%D1%87%D0%B5%D0%B2%D0%B0-%D0%BD%D0%B0%D0%B4-%D1%80%D0%BE%D0%B4%D0%BD%D0%BE%D1%82%D0%BE-%D0%B9-%D1%81%D0%B5%D0%BB%D0%BE-%D1%81%D1%82%D1%8A%D1%80%D0%B3%D0%B5%D0%BB-%D0%B0%D0%BA%D1%82%D1%80%D0%B8%D1%81%D0%B0%D1%82-news720890.html", "text": "76-годишната актриса Мариана Аламанчева сама пожелала смъртта, стана ясно на поклонението й в четвертък в Сатиричния театър \"Алеко Константинов\". Малко преди кончината си актрисата, която бе част от звездната трупа, си отиде, след като изпадна в диабетна кома и лекарите не успяха да й помогнат. Аламанчева се раздели с живота си в понеделник, 15 януари. \"Не си е сложила инжекциите с инсулин нито вечерта, нито на другия ден. Тя просто искаше да си отиде от този свят. Казваше ми, че се надява тези дни Господ да я прибере\", изплака дългогодишният партньор на актрисата в тв предаването \"Захарно петле\" Николай Николаев-бате Николай. Както е известно през лятото на миналата година Мариана загуби осиновената си дъщеря Зорница, която се самоуби. Преди това Аламанчева бе написала свое завещание, в което разяснява, че иска да я изгорят и да разпръснат пепелта й над най-любимото й място - около 100-годишната къща, която имали преди време в софийското село Стъргел. По финансова принуда обаче продала къщата, пише ежедневник. Кака Мариана години наред мизерствала, тъй като парите от пенсията й не стигали дори за елементарните й нужди. \"Чистеше входове, продаваше мартеници и какво ли не, само и само да оцелее. Никога обаче не помоли никой за помощ\", спомня си с добро за приятелката бате Николай. Освен беднотията от години актрисата не била добре физически. Тя страдала от високо кръвно, не можела да ходи, била и диабетик, получила и цироза.", "date": "2018.01.20", "title": "ПОСЛЕДНА ВОЛЯ! Разпръскват прахта на Мариана Аламанчева над родното й село Стъргел! Актрисата поискала да изгорят трупа й в завещание"}
{"url": "http://pik.bg/%D0%BF%D1%80%D0%BE%D0%BC%D0%BE%D1%83%D1%82%D1%8A%D1%80-%D0%BF%D0%BE%D0%B3%D0%BD%D0%B0-%D0%BC%D0%B0%D1%80%D0%B0%D1%8F-%D0%BA%D0%B5%D1%80%D0%B8-%D0%B7%D0%B0-3-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D1%81%D0%BD%D0%B8%D0%BC%D0%BA%D0%B8-news720878.html", "text": "Промоутърът \"FEG Entretenimientos\", който организира концерти на Марая Кери в Южна Америка, подаде иск срещу звездата във федералния съд на Калифорния. Компанията се жалва заради това, че през есента на 2016 г. фирмата на Кери е отменила концертите в Аржентина и Чили, които са били включени в турнето \"Sweet Sweet Fantasy\". Промоутърската фирма настоява Марая Кери да им изплати 1 милион долара като компенсация и 2 милиона долара за това, че е развалила добрата й репутация, съобщава \"Billboard\". Исковете се явяват ответни, тъй като съдебната сага стартира още през януари миналата година. Тогава компанията на певицата подаде жалба за нарушение на контракта. В него се казва, че Марая е била принудена да отнеми изявите си в Аржентина и Чили, тъй като \"FEG Entretenimientos\" не е изплатила хонорара й в пълния му размер на упоменатата в договора между двете страни дата. От FEG уточняват, че общият хонорар е бил в размер на 703 100 долара, като 75 процента са били издължени преди планираните две участия в Южна Америка. Кери пропуснала до уведоми организаторите, че не смята да пътува до Аржентина и Чили. До последно никой не е знаел, че поп дивата не смята да излезе на сцените в градовете, в които са били насрочени концертите й.", "date": "2018.01.20", "title": "Промоутър погна Марая Кери за 3 милиона долара (СНИМКИ)"}
{"url": "http://pik.bg/%D1%80%D0%B8%D0%BA%D0%B8-%D0%BC%D0%B0%D1%80%D1%82%D0%B8%D0%BD-%D0%BF%D1%80%D0%B8%D0%B7%D0%BD%D0%B0-%D0%B7%D0%B0%D1%89%D0%BE-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D1%80%D0%B5%D0%B4-%D0%B5-%D0%BA%D1%80%D0%B8%D0%B5%D0%BB-%D0%BE%D1%80%D0%B8%D0%B5%D0%BD%D1%82%D0%B0%D1%86%D0%B8%D1%8F%D1%82%D0%B0-%D1%81%D0%B8-news720899.html", "text": "Към днешна дата Рики Мартин е омъжен мъж. Певецът сам разкри, че е минал под венчилото с приятеля си Джоан Юзеф, но до неотдавна той криеше сексуалността си. Латино музикантът призна, че е хомосексуалист през 2010 г., когато бе на 38, въпреки че доста години преди това осъзнал, че изпитва привличане към същия пол. Причината да не разкрие ориентацията си години наред е опасението, че истината ще сложи край на кариерата му, сподели преди дни самият Мартин в телевизионно интервю. \"Отне ми време да го призная. Бях заобиколен от приятели, които ми повтаряха \"Недей, недей, не се разкривай, това ще е краят на кариерата ти\", припомни си Рики Мартин и допълни, че думите са дошли от хора, които го обичат и му мислят доброто. \"Те бяха загрижени за мен и смятаха, че, казвайки ми това, ми правят услуга. Причината за съвета им е хомофобията, която оказва своето влияние върху всички нас. Растял съм и съм възпитаван в култура, която те учи, че подобни чувства са ужасни, че са зли\", допълва роденият в Пуерто Рико Рики Мартин. За възможността певецът да е хомосексуалист се заговори още края на 90-те, когато известната телевизионна водеща Барбара Уолтърс притисна певеца до стената с поредица от неудобни въпроси, свързани с неговата ориентация. Изпълнителят, видимо неподготвен да отговаря на питания от подобно естество, не успя да реагира адекватно и това постави началото на твърдения от страна на пресата, че той е гей. През август 2008 г. Рики Мартин стана татко на Валентино и Матео - близнаци, родени от сурогатна майка. Певецът разкри още, че точно бащинството го е подтикнало да бъде смел и да сподели открито сексуалната си ориентация. \"Когато децата ми ме попитат къде е майка им, ще им обясня, че не всички семейства се състоят от майка и баща. В някои семейства децата се отглеждат от две майки или от двама бащи, а има и семейства, където бащата или майката са сами\", допълва Рики.", "date": "2018.01.20", "title": "Рики Мартин призна защо години наред е криел ориентацията си"}
{"url": "http://pik.bg/%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-%D1%82%D0%BE%D1%82%D0%BD%D1%8A%D0%BC-%D1%81-%D0%BD%D0%B5-%D0%BA%D1%8A%D0%BC-%D1%87%D0%B5%D0%BB%D1%81%D0%B8-news720926.html", "text": "Тотнъм отказа да пусне под наем нападателя си Фернандо Йоренте в Челси. \"Сините\" търсят нов голаджия, който да е алтернатива на Алваро Мората. След като преговорите за Питър Крауч се провалиха, Антонио Конте не успя да привлече и 32-годишния испанец. Челси е отправил предложение да вземе Йоренте като преотстъпен до края на сезона, но Тотнъм е отклонил офертата. Така единственият нападател в тима на \"сините\", който може да състави конкурнция на Мората, е Миши Батшуаи, който не се ползва с голямо доверие, пише \"Новспорт\".", "date": "2018.01.20", "title": "На трансферния пазар! Тотнъм с \"НЕ\" към Челси"}
{"url": "http://pik.bg/%D0%B3%D0%B0%D0%B7%D0%BF%D1%80%D0%BE%D0%BC-%D0%BF%D0%BE%D0%BB%D1%83%D1%87%D0%B8-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B2%D1%82%D0%BE%D1%80%D0%B0-%D0%BD%D0%B8%D1%88%D0%BA%D0%B0-%D0%BD%D0%B0-%D0%BC%D0%BE%D1%80%D1%81%D0%BA%D0%B8%D1%8F-%D1%83%D1%87%D0%B0%D1%81%D1%82%D1%8A%D0%BA-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%BF%D0%BE-news720917.html", "text": "РИА Новости Руският енергиен гигант „Газпром“ получи разрешение от Анкара за строителството на втората нишка от морския участък на газопровода „Турски поток“, който ще преминава през изключителната икономическа зона и териториалните води на Турция, предава , като се позовава на прессрелийз от компанията. „По този начин всички необходими разрешения от страна на турското правителство за морския участък на газопровода „Турски поток“ са получени. Сега е абсолютно сигурно, че и двете нишки на газопровода ще бъдат пуснати в експлоатация навреме, до края на 2019 г.\", подчерта изпълнителният директор на „Газпром\" Алексей Милер.", "date": "2018.01.20", "title": "\"Газпром\" получи разрешение за строителството на втора нишка на морския участък на \"Турски поток\""}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%BE%D1%80%D1%8A%D0%B6%D0%B5%D0%B9%D0%BD%D0%B8%D1%8F-%D0%B8%D0%B7%D0%BD%D0%BE%D1%81-%D0%B7%D0%B0-%D1%81%D1%82%D1%80%D0%B0%D0%BD%D0%B8%D1%82%D0%B5-%D1%83%D1%87%D0%B0%D1%81%D1%82%D0%B2%D0%B0%D1%89%D0%B8-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%B8%D1%8F-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%B2-%D0%B9%D0%B5%D0%BC%D0%B5%D0%BD-news720881.html", "text": "Die Frankfurter Allgemeine Zeitung, цитиран от \"Фокус\". Федералното правителство на Германия е прекратило износа на оръжия за страните, участващи във войната в Йемен, съобщава националният ежедневник Говорителят на правителството Щефан Зайберт заяви, че Федералният съвет за сигурност понастоящем не издава лицензи за износ към страни, които не отговарят на критериите, съдържащи се в т.нар. проучвателен документ на Съюза (ХДС/ХСС) и Германската социалдемократическа партия (ГСДП). „Федералното правителство няма да одобри износа за страни, докато те са включени във войната в Йемен\", увери Зайберт. Воденият от Саудитска Арабия регионален съюз на преобладаващо арабски държави се бори в Йемен срещу шиитските бунтовници от 2015 г. насам. В него влизат Йордания, Египет, Бахрейн, Кувейт, Обединените арабски емирства (ОАЕ), Мароко, Судан и Сенегал. Саудитска Арабия и ОАЕ бяха сред десетте най-важни страни, разполагащи с лицензи за износ на германско оръжие през 2016 г., подчертават от редакцията. Йордания дори е една от онези държави, които Германия подкрепя финансово за изграждане на отбраната й. В края на 2016 г. министърът на отбраната Урсула фон дер Лейен (ХДС) лично връчи на йорданската армия над 16 бойни машини Marder, а по-късно на Аман бяха предадени още 50 такива единици.", "date": "2018.01.20", "title": "Германия прекрати оръжейния износ за страните, участващи във военния конфликт в Йемен"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%BF%D1%80%D0%B8-%D1%82%D0%BE%D0%BF%D1%87%D0%B8%D0%B8%D1%82%D0%B5---%D0%B0%D1%80%D1%81%D0%B5%D0%BD%D0%B0%D0%BB-%D1%81-%D0%B4%D0%B2%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8-%D1%83%D0%B4%D0%B0%D1%80%D0%B0-news720919.html", "text": "От Арсенал вече са уговорили условията по контрактите с халфа на Манчестър Юнайтед Хенрих Мхитарян и нападателя на Борусия Дортмунд Пиер-Емерик Обамеянг, пише \"Гол\", позовавайки се на трансферна информация от Острова Визира се, че \"артилеристите\" са сигурни, че двамата футболисти ще се присъединят към тима до края на този трансферен прозорец. Именно от Мхитарян зависи преминаването на Алексис Санчес в Манчестър Юнайтед и по всичко изглежда, че размяната на играчите ще се състои. Нещата около Обамеянг също вървят в тази посока, след като вчера мениджърът на Арсенал Арсен Венгер загатна, че клубът може да привлече нападателя на Борусия.", "date": "2018.01.20", "title": "Радост при \"топчиите\" - Арсенал с два трансферни удара?"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B5-%D1%84%D0%B0%D0%BA%D1%82%D0%BE-%D0%B2%D0%BE%D0%B9%D0%BD%D0%B0%D1%82%D0%B0-%D1%81-%D0%BA%D1%8E%D1%80%D0%B4%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-news720928.html", "text": "Операцията в Африн „де факто” започна с трансграничния обстрел, извършван от турските сили, заяви министърът на отбраната на Турция Нуреттин Джаникли. „Като казвам „де факто”, не искам това да бъде неправилно разбрано, тя е започнала без пресичане на границата”, подчерта той. „Всички терористични мрежи и елементи в Северна Сирия ще бъдат отстранени. Няма друг начин”, каза Джаникли. Според него кюрдските бойци в Северозападна Сирия представляват реална и дори нарастваща заплаха за Турция. Нуреттин Джаникли посочи още, че няма да каже кога ще започне същинската операция, като добави, че властите подбират най-подходящия момент за това. Турция работи и за минимализиране на евентуалните жертви сред турските военни, каза още министърът, без да навлиза в подробности. „Тази операция ще се състои - терористичната организация ще бъде прочистена”, категоричен е Джаникли. Той добави, че Турция и Русия ще продължат преговорите за планираните от Турция военни действия. Междувременно кюрдските Сили за народна защита, определяни от Анкара като терористична организация, съобщиха, че турската артилерия обстрелва усилено региона на Африн от полунощ. Заместник-министърът на външните работи на Сирия Фейсал Мекдал пък заяви вчера, че всякаква военна операция на Турция в района на Африн ще бъде разглеждана от Дамаск като акт на военна агресия. По думите му сирийската противовъздушна отбрана е готова да унищожи всяка турска цел в небето над Сирия. Днес Джаникли отвърна, че сирийските въоръжени сили не са способни да свалят турски изтребител. „Силите на сирийския режим нямат възможности да изпълнят това, за което се заканиха. Знаем, че Русия подкрепя Дамаск. Самият режим обаче не е способен на това”, каза Джаникли. Междувременно руските военни части започнаха да се изтеглят от сирийския район Африн. Руският контингент, базиран недалеч от село Кефер Джен, е започнал извеждане на малки групи. Десетки руски военни се отправят към Нубул и Захра – населени места под контрола на режима на Башар Асад. Преди дни ръководителят на Генералния щаб на турските въоръжени сили Хулуси Акар и директорът на Националната разузнавателна агенция Хакан Фидан посетиха Москва и проведоха преговори с началника на Генералния щаб на Русия Валерий Герасимов. Районът Африн е част от провинция Алепо в северо-западната част на Сирия и граничи с турските вилаети Хатай и Килис. На изток от Африн се намират Аазаз, който е под контрола на опозиционните бойци и Тал-Рифат, завзет от кюрдските въоръжени отряди. По-голямата част от местното население са араби, на юг от Африн е Идлиб, контролиран от опозицията. На югоизток от Африн са дислоцирани силите на режима на Асад.", "date": "2018.01.20", "title": "Турция започна \"де факто\" войната с кюрдите в Сирия"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%BF%D1%80%D0%B8%D1%85%D0%BE%D0%B4%D0%B8-%D0%BE%D1%82-%D1%82%D1%83%D1%80%D0%B8%D0%B7%D1%8A%D0%BC-news721082.html", "text": "През 2016 година приходите от туризма и от Общинския институт „Старинен Пловдив“ са в рамките на 390 000 лева, докато през 2017 година те са достигнали 492 000 лева, което е значителен ръст. Това каза пред \"Фокус\" директорът на новосформираното Общинско предприятие „Старинен Пловдив“ Йордан Илиев. „Имаме няколко идеи за увеличаване на туристическия поток към Стария град на Пловдив. Първото, което е най-важно, подали сме документи за получаване на туроператорски лиценз, който до два месеца трябва да бъде готов. Другото важно нещо за нас е интернет продажбата на билети. С една много известна компания водим преговори и до няколко месеца ще бъде реализирана продажбата на нейни билети и наша реклама. Изключително важно нещо е и продажбата на билети и рекламата в международни сайтове. Може да покажем какво представлява Стария град с агресивен маркетинг в чуждестранни сайтове. Ние имаме и разполагаме с голямо богатство, но това богатство трябва да бъде изведено на пазара“, смята Йордан Илиев. Директорът на ОП „Старинен Пловдив“, който встъпи в длъжност преди седмица, разказа, че вече се е запознал с колегите си. „Радвам се, че тук има добри специалисти, има хора, които разбират и които могат да бъдат до голяма степен от полза с познанията си. Така че, колективът ми направи добро впечатление. Надявам се да се сработим и в бъдеще време да постигнем добри резултати“, коментира Йордан Илиев.", "date": "2018.01.20", "title": "Пловдив с рекордни приходи от туризъм"}
{"url": "http://pik.bg/%D0%B2%D0%BE%D0%BB%D1%8F-%D0%B7%D0%B0-%D0%B6%D0%B8%D0%B2%D0%BE%D1%82-%D0%B6%D0%B5%D0%BD%D0%B0-%D1%81-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B8%D1%80%D0%B0%D0%BD%D0%B8-%D1%80%D1%8A%D1%86%D0%B5-%D0%BE%D1%82%D0%BD%D0%BE%D0%B2%D0%BE-%D1%81%D0%B2%D0%B8%D1%80%D0%B8-%D0%BD%D0%B0-%D0%BF%D0%B8%D0%B0%D0%BD%D0%BE-news720836.html", "text": "Пет месеца след първата двойна трансплантация на ръце във Франция пациентката отново свири на пиано. Животът на Каролин се променя след нещастен случай през август миналата година. В опит да хване влак тя пада на релсите и машината преминава през нея. „Мислех си: Мога да съм като Индиана Джоунс – скачам в движение и се улавям за перилотo и така до следващата гара. Не успях. Намерих се на ръба на платформата. Видях как влакът отминава. Ръцете ми лежаха от другата страна на релсите”, спомня си тя. „Все още съм сериозно обездвижена – не мога да се къпя сама, не мога да се храня”, признава Каролин. Лекарите в болницата в Гренобъл, извършили трансплантацията на ръцете ѝ, препоръчват година физиотерапия. Едва тогава Каролин ще започне да чувства пръстите си отново. „Мотивацията ми в момента е да започна да свиря с шините и върха на пръстите си”, казва Каролин. Така пианото ѝ дава кураж. Свидетели се притичват на помощ. Барманът в кафене дава лед, за да съхранят ръцете ѝ, докато дойдат парамедиците.", "date": "2018.01.20", "title": "ВОЛЯ ЗА ЖИВОТ! Жена с трансплантирани ръце отново свири на пиано "}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%B2-%D0%B4%D0%B0%D0%B2%D0%BE%D1%81-news720961.html", "text": "Белият дом съобщи, че президентът на САЩ Доналд Тръмп ще проведе среща с британския министър-председател Тереза Мей на Световния икономически форум в Давос следващата седмица, предава AFP. Съобщението на Белия дом е дадено, след като Тръмп отмени планираното си посещение в Лондон, хвърляйки сянка на съмнение върху силата на трансатлантическите „специални отношения“.", "date": "2018.01.20", "title": "Доналд Тръмп и Тереза Мей ще се срещнат в Давос"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%BE%D1%82%D1%80%D1%8F%D0%B7%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0-%D0%BC%D0%BE%D1%81%D1%82-%D0%BF%D1%80%D0%B5%D0%B7-%D0%BB%D0%B0%D0%BC%D0%B0%D0%BD%D1%88%D0%B0-news720858.html", "text": "Франция учтиво отхвърли днес идеята на британския външен министър Борис Джонсън за построяване на огромен мост през Ламанша след брекзит, предаде Ройтерс. Париж посочи, че дори най-невероятните предложения заслужават да бъдат обмислени, но има предостатъчно важни европейски проекти, които да бъдат завършени по-напред. Според британския в. „Дейли телеграф“ Джонсън отправил предложението за построяване на 35-километров мост през Ламанша по време на посещение на френския президент Еманюел Макрон във Великобритания вчера. Британският външен министър, който водеше кампанията за излизане на страната от ЕС на референдума през 2016 г., дори разяснил пред Макрон част от идеите си за връзки през Ламанша и получил от президента положителен отговор. Френският министър на икономиката Брюно льо Мер обаче не отдаде особено значение на идеята на Джонсън. „Всички идеи заслужават да бъдат обмислени, дори най-невероятните“, каза Льо Мер. В същото време той припомни, че Великобритания и Франция вече са свързани с тунел под Ламанша. „Имаме големи европейски инфраструктурни проекти, които са сложни за финансиране – подчерта освен това Льо Мер. Нека да довършим нещата, които вече са започнати, преди да мислим за нови“.", "date": "2018.01.20", "title": "Франция отряза Великобритания за мост през Ламанша"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%81%D0%BA%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D0%B0%D0%BC%D0%B8%D0%BE%D0%BD-%D0%B2-%D1%83%D0%BD%D0%B3%D0%B0%D1%80%D0%B8%D1%8F-news720962.html", "text": "Двама афганистански граждани са задържани на граничен пункт „Рьоске“ на границата между Унгария и Сърбия в камион с българска регистрация, предава Délmagyarország. На 19 януари по обяд полицейските служители откриват двамата афганистанци на товарния терминал на граничния пункт, скрили се в български камион. По време на разпита мъжете, твърдящи, че са афганистанци, не са успели да легитимират престоя си в Унгария. По данни, публикувани на сайта на унгарската полиция, задържаните афганистанци са поставени под временен арест.", "date": "2018.01.20", "title": "Задържаха афганистански мигранти с български камион в Унгария"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BA%D0%BE%D0%BD%D1%84%D1%83%D0%B7-%D1%81%D0%B3%D0%B0%D1%89%D0%B8%D1%85%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D0%B8%D0%B7%D1%86%D0%B5%D0%BF%D0%B8%D0%BB-%D1%81%D0%B5-%D1%87%D0%B5-%D0%BD%D1%8F%D0%BC%D0%B0-%D0%BD%D0%B8%D1%81%D0%BA%D0%B8-%D0%B7%D0%B0%D0%BF%D0%BB%D0%B0%D1%82%D0%B8-%D1%83-%D0%BD%D0%B0%D1%81-%D0%B8%D0%B2%D0%B0%D0%B9%D0%BB%D0%BE-%D0%BF%D0%B5%D0%BD%D1%87%D0%B5%D0%B2-%D0%BF%D1%80%D0%B5%D0%B4%D0%BB-news720170.html", "text": "Извинявам се на хората, които съм засегнал с изказването си, че в България няма ниски заплати от порядъка на 700-800 лева. Нямах това предвих, исках да кажа, че мен тези заплати не ме вълнуват. Това заяви пред Нова телевизия бизнесменът и предприемач Ивайло Пенчев. Като контрааргумент на думите му от вчера в социалните мрежи се споделя обява за работа от фирмата \"Уолтопия\", която търси служител, който ще получава 800 лева брутно възнаграждение. \"Отнесох толкова много хейт, колкото никога до сега. И приятели се шегуват с мен. Но само двама-трима служители такива заплати. Средната заплата при нас е около 1900 лева\", категоричен е Пенчев. Думите му бяха опровергани от синдикалиста Ваня Григорова от КТ „Подкрепа“.. \"Ви предлагате и 1000 лева заплата за програмист.800 лева давате на технически сътрудник. Защо, след като имате възможност да давате по-високи заплати, предлагате такова възнаграждение и после твърдите, че няма достатъчно кадри\", обяви тя. \"Вие колко работни места сте създали, жено? Аз съм създал хиляди и продължавам да създавам така, както го правят и моите познати. Проблемът е, че няма кадри и най-вероятно от 200 човека, които си търсят работа, 150 не могат да правят нищо\", отсече бизнесменът. \"Как очаквате да намерите кадри, след като предлагате 1000 лева на програмист\", контрира го Ваня Григорова.", "date": "2018.01.20", "title": "ГОЛЯМ КОНФУЗ! Сгащиха бизнесмена, изцепил се, че няма ниски заплати у нас! Ивайло Пенчев предлага работа на програмист срещу 1000 лева на месец"}
{"url": "http://pik.bg/%D1%81%D1%83%D0%BF%D0%B5%D1%80-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B7%D0%B0-%D1%81%D0%BE%D0%BB%D0%B8%D0%B4%D0%BD%D0%B0-%D1%81%D1%83%D0%BC%D0%B0---%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%82%D0%B0%D0%BB%D0%B0%D0%BD%D1%82-%D0%BF%D0%BE%D0%B4%D0%BF%D0%B8%D1%81%D0%B2%D0%B0-%D1%81-news720921.html", "text": "Президентът на Славия Венцеслав Стефанов обяви, че \"белите\" ще получат 1,5 млн. евро (около 3 млн. лв.) за трансфер на нападателя Калоян Кръстев в италианския Болоня. \"Трансферът е на стойност 1,5 млн. евро. Към Калоян имаше интерес и от Палермо, но те докато се наканят, Болоня дойде с оферта и го взе. Още не е подписал, защото има да се доуточнят дребни детайли, но те са подробност. Ще пътува към Италия в неделя. Ето така Славия ще захранва националния отбор, с футболисти от \"Серия А\", каза Стефанов пред \"Спортал\". Както е известно, това е втори талант на Славия, който е продаден за сериозни пари в отбор от Калчото в рамките на шест месеца. През лятото \"белите\" трансферираха централния защитник Петко Христов във Фиорентина за 1,7 млн. евро.", "date": "2018.01.20", "title": "Супер трансфер! За солидна сума - български талант подписва с..."}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%BA%D1%83%D0%BF%D0%BE%D0%BD%D1%8F%D1%81%D0%B2%D0%B0-%D0%BF%D0%BE-%D0%BD%D0%BE%D1%89%D0%B8%D1%82%D0%B5-%D1%81-%D0%BF%D0%B8%D1%89%D0%BD%D0%B0-%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news720941.html", "text": "Най-голямата слабост на Слави Трифонов, неговият племенник Теодор вече втори ден обикаля заведенията и нощните клубове в Благоевград, съобщи струма.ком. Чаровният младок, за когото се твърди, че ще получи цялото наследство от вуйчо си разпуска в областния център в компанията на чаровна певица. Това е бившата солистка на Биг Бенд Благоевград Анели Никова. Вчерашният тежък ден за двойката приключи в нощния клуб The MOON. В средата на миналата година двамата влязоха с гръм и трясък в интернет пространството, като някои дори побързаха да оженят Теодор за благоевградчанката. За сега двамата твърдят, че са просто добри приятели, които умеят да се забавляват на макс. Макар, че нерядко доброто приятелство прераства в голяма любов. Анели е бойно македонско девойче с приятен глас и много хъс и няма да ни учуди, ако младежът превърне приятелството в любов.", "date": "2018.01.20", "title": "ГОРЕЩО! Племенникът на Слави Трифонов купонясва по нощите с пищна блондинка (СНИМКИ)"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%82%D0%B5-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BC%D0%BE%D1%81%D1%82-%D0%BD%D0%B0%D0%B4-%D0%BB%D0%B0-%D0%BC%D0%B0%D0%BD%D1%88%D0%B0-news720951.html", "text": "Politico, цитиран от \"Фокус\". Външният министър на Франция Брюно льо Мер отхвърли плана на британския министър на външните работи Борис Джонсън за изграждане на мост над Ла Манша, предава „Всички идеи заслужават да им се обърне внимание, дори и най-грандиозните“, заяви Льо Мер, но добави, че има много „мащабни европейски инфраструктурни проекти, които са трудни за финансиране“. „Нека приключим нещата, които са започнати, преди да мислим за нови“, допълни той. По-рано британският министър на външните работи предложи Великобритания и Франция да изградят мост над Ла Манша, който по-добре да свързва Великобритания иЕвропа.", "date": "2018.01.20", "title": "Френският министър на финансите отхвърли предложението за мост над Ла Манша"}
{"url": "http://pik.bg/%D1%81%D0%B0%D1%89-%D0%BE%D1%82%D0%BD%D0%BE%D0%B2%D0%BE-%D1%81%D0%B5-%D0%BE%D0%B1%D1%8F%D0%B2%D0%B8%D1%85%D0%B0-%D1%81%D1%80%D0%B5%D1%89%D1%83-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news720954.html", "text": "„Хюриет”, цитиран от \"Фокус\". Държавният департамент на САЩ излезе с нова декларация по отношение на военната операция на Турция в Сирия, пише вестник Визират се действията на турската армия в района на Африн. „На мнение сме, че въпросната военна операция не е от полза за стабилността в района и за стабилността в самата Сирия. Силно се съмняваме, че тази операция ще допринесе за преодоляване на опасенията на Анкара по отношение на сигурността по нейните собствени граници”, се казва още в съобщение на Държавния департамент на САЩ, цитирано от „Хюриет”.", "date": "2018.01.20", "title": "САЩ отново се обявиха срещу военната операция на Турция в Сирия"}
{"url": "http://pik.bg/%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D1%81%D1%8A%D1%81-136-%D0%BB%D0%B5%D0%B2%D0%B0-%D0%B7%D0%B0%D0%BF%D0%BB%D0%B0%D1%82%D0%B0%D1%82%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-news720948.html", "text": "136 лева увеличение на заплатите на униформените полицаи. Това предвиждат промените в наредбата, с която се определя заплащането в МВР. Полицаите на улицата ще вземат най-голям процент увеличение като за някой от тях ще достигнат до 22%. 111 лева повече ще взимат оперативните работници, предава Би Ти Ви. Увеличението идва след като премиерът Бойко Борисов обеща на синдикатите допълнителни 100 милиона да влязат в бюджета на МВР.", "date": "2018.01.20", "title": "Увеличават със 136 лева заплатата на полицаите по улиците"}
{"url": "http://pik.bg/%D0%B7%D0%B0%D1%81%D1%82%D1%83%D0%B4%D1%8F%D0%B2%D0%B0%D0%BD%D0%B5-%D0%B8%D0%B4%D0%B2%D0%B0-%D0%BD%D0%BE%D0%B2%D0%B0-%D0%BF%D0%BE%D1%80%D1%86%D0%B8%D1%8F-%D0%B4%D1%8A%D0%B6%D0%B4-%D0%B8-%D1%81%D0%BD%D1%8F%D0%B3-%D0%B7%D0%B8%D0%BC%D0%B0%D1%82%D0%B0-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-news720965.html", "text": "Предимно облачно ще бъде времето днес. Около обяд от северозапад ще започнат валежи от дъжд, които до вечерта ще обхванат цялата страна, съобщават от Националния институт по метеорология и хидрология (НИМХ), цитирани от Фокус. Отначало в Дунавската равнина, а до края на деня в по-голямата част от страната, вятърът ще се ориентира от северозапад и ще започне застудяване, с което до вечерта в Северна и високите полета на Западна България, дъждът ще преминава в сняг. Не се очаква образуване на съществена снежна покривка. В югоизточните райони през по-голямата част от деня вятърът ще се задържи от юг, температурите ще останат сравнително високи и там валежите ще са от дъжд. Минималните температури ще са предимно между минус 3 и 2 градуса, максималните – от 4 до 9 градуса, в югоизточните райони – малко по-високи. Атмосферното налягане е по-ниско от средното за месеца - ще се повишава. По Черноморието ще бъде предимно облачно. След обяд и привечер на места ще превали дъжд, който в северните райони ще се примесва със сняг. Ще духа умерен вятър от югозапад, който след обяд ще започне да се ориентира от северозапад. Максималните температури ще са между 8 и 12 градуса. Температурата на морската вода ще бъде около 8 градуса. Вълнението на морето ще е 2-3 бала. В планините ще бъде предимно облачно и ветровито, със силен и бурен вятър от западната четвърт. На много места ще има валежи от сняг, в Странджа и Сакар – от дъжд. Максималната температура на височина 1 200 метра ще е около 5 градуса, на 2 000 метра – около минус 2 градуса. През нощта срещу неделя от запад на изток валежите от дъжд и сняг ще спрат, от запад облачността временно ще се разкъса и намалее до ясно. В неделя северозападният вятър ще се смени с югоизточен. Бързо ще се заоблачи и по-късно отново ще завали, в планинските райони на Западна България и в планините - сняг, в останалата част от страната - дъжд. През нощта срещу понеделник валежите ще се усилят и ще продължат и в понеделник, като най-голяма е вероятността за значителни валежи в Предбалкана и и Родопската област. От североизток, по-късно от северозапад и север, с усилване на вятъра, ще нахлува още студен въздух и в понеделник вече навсякъде ще вали сняг, ще се образува снежна покривка. Има вероятност поради снеговалежите и силния вятър, особено в Източна България и по планинските проходи, да се създаде сложна обстановка - намалена видимост, навявания и преспи. Във вторник ще е доста студено - минималните температури ще са между минус 12 и минус 7 градуса, дневните в повечето райони също ще са отрицателни. В Източна България ще е все още и ветровито. Облачността ще се разкъса. Снежната покривка ще се задържи.", "date": "2018.01.20", "title": "ЗАСТУДЯВАНЕ! Идва нова порция дъжд и сняг! Зимата се завръща!"}
{"url": "http://pik.bg/%D1%87%D1%83%D0%B4%D0%BE-%D1%84%D1%80%D0%B0%D0%BD%D1%86%D1%83%D0%B7%D0%B8%D0%BD-%D0%B7%D0%B0-%D0%B2%D1%82%D0%BE%D1%80%D0%B8-%D0%BF%D1%8A%D1%82-%D0%BF%D0%BE%D0%BB%D1%83%D1%87%D0%B8-%D0%BD%D0%BE%D0%B2%D0%BE-%D0%BB%D0%B8%D1%86%D0%B5-news720934.html", "text": "Мъж, чийто организъм отхвърли присаденото му преди 7 години лице, получава втори шанс, след като няколко месеца живя без въобще да има лице, съобщиха френски медицински агенции, цитирани от БГНЕС. За пръв път в историята на трансплантациите лекарите замениха лицето от един донор с това от друг, съобщи Оливие Бастиен от френската агенция за биомедицина. Повече от 12 години след като във Франция беше направена първата в света трансплантация на лице, процедурата остава високо рискова. Трансплантацията помага на реципиентите – често жертва на злополуки, насилие или редки генетични аномалии, да възобновят основни функции като дишане, ядене и говорене и да възстановят невербалната си комуникация чрез усмивка и гримаса. Но това означава също приемане до края на живота на имуносупресанти, за да не отхвърли организмът „чуждия” орган. Тези лекарства правят човек податлив на инфекции и ракови заболявания. Присаждането на лице е много рядко и досега в света са извършени около 40 операции, а поне шестима пациенти са починали. Последната пациентка, получила лице, която е около 50-годишна, беше оперирана в Париж в понеделник. Хирургическата интервенция трая почти цял ден.", "date": "2018.01.20", "title": "ЧУДО! Французин за втори път получи ново лице"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D0%B7%D0%BD%D0%B0%D0%BA%D0%BE%D0%B2%D0%B8-%D0%B3%D1%80%D0%B0%D0%B4%D1%81%D0%BA%D0%B8-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%B0-%D0%B2-%D1%81%D0%BE%D1%84%D0%B8%D1%8F-%D0%B7%D0%B0-41-%D0%BC%D0%BB%D0%BD-%D0%BB%D0%B2-news720942.html", "text": "Над 41 млн. лв. ще бъдат вложени в ремонт на знакови градски пространства в София, сред които т. нар. \"Златна София\", бул. \"Цар Освободител\", ул. \"Граф Игнатиев\" и други, съобщиха от пресцентъра на Министерството на регионалното развитие и благоустройството. Инвестициите в две ключови зони на столицата ще бъдат направени по проект \"Изграждане, възстановяване и обновяване на публични пространства в Централна градска част на гр. София\". Той е първият одобрен от Инвестиционната програма на Столична община по Приоритетна ос 1 \"Устойчиво и интегрирано градско развитие\" на Оперативна програма \"Региони в растеж\" 2014-2020. Общата му стойност е 46 078 473 лв., от които 41 220 994 лв. е безвъзмездната финансова помощ, която се предоставя от ОПРР. Едната зона, която ще бъде обновена включва пространството между ул. \"Георги С. Раковски\", ул. \"Московска\", пл. \"Васил Левски\", бул. \"Васил Левски\", бул. \"Цар Освободител\", пл. \"Народно събрание\", ул. \"6-ти септември\" и мисленото продължение на ул. \"Аксаков\" от ул. \"6-ти септември\" до ул. \"Георги С. Раковски\". Другата зона обхваща ул. \"Граф Игнатиев\" с прилежащите й площади \"Джузепе Гарибалди\", \"П. Р. Славейков\" и \"Патриарх Евтимий\". В нея попадат също улиците \"Солунска\" (в участъка от ул. \"Граф Игнатиев\" до бул. \"Витоша\"), \"6-ти септември\" (от ул. \"Граф Игнатиев\" до ул. \"Аксаков\"), \"Ген. Паренсов\" (в участъка от ул. \"6-ти септември\"до ул. \" Цар Шишман\"), ул. \"Цар Шишман\" (в участъка от ул. \"Граф Игнатиев\" до пл. \"Народно събрание\") и градината пред храма \"Св. Седмочисленици\". Предвижда се тези знакови за централната част на столицата места да бъдат свързани в обща система с идентичен градски дизайн.", "date": "2018.01.20", "title": "Ремонтират знакови градски пространства в София за 41 млн. лв."}
{"url": "http://pik.bg/%D1%82%D1%83%D1%80-%D0%B4%D1%8C%D0%BE-%D1%84%D0%B8%D0%BB%D0%B8%D0%BF%D0%BE%D0%B2%D1%86%D0%B8-%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D1%81%D0%BF%D0%B0%D0%B7%D0%B2%D0%B0-%D0%B7%D0%B0%D0%B1%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D0%BA%D0%B0%D1%80%D1%83%D1%86%D0%B8-%D0%B2-%D1%81%D0%BE%D1%84%D0%B8%D1%8F-news720841.html", "text": "Каруци в София не можат да се движат, защото отскоро има забрана. На хартия е така, ама... Да, да, ама не! Ето и фото факта, който обикаля социалните мрежи. Напук на правилата, мургави кочияши кръстосват улиците на столицата  в търсене на дърва за огрев, препитание, плячка или нещо друго.", "date": "2018.01.20", "title": "Тур дьо Филиповци: Ето как се спазва забраната за каруци в София!"}
{"url": "http://pik.bg/%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%B1%D1%83%D1%80%D1%8F%D1%82%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%B8%D1%87%D0%B8%D0%BD%D0%B8-%D1%89%D0%B5%D1%82%D0%B8-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%B0%D1%80%D0%B4-%D0%B5%D0%B2%D1%80%D0%BE-news720862.html", "text": "Германските застрахователи изчислиха, че свирепите ветрове, които се стовариха върху Германия с бурята Фридерике, са нанесли щети за 500 млн. евро, предава БГНЕС. В същото време стана известно, че броят на загиналите по време на стихията се е увеличил и достигна осем души. Една от новите жертви е 64-годишен мъж, който паднал от височина 8 м., тъй като се бил качил да укрепва покрива на къщата си в провинция Саксония-Анхалт. Друг 34-годишен мъж пък почина от получените рани, нанесени му от рухнало върху него дърво. Все пак застрахователите преценяват, че нанесените щети от 500 млн. възлизат само на една четвърт от тези, които страната претърпя през 2007 г – 2 млрд. евро. Според застрахователите от последната буря на домове и коли са били нанесени щети за 90 млн. евро, а останалите до 500 млн. са причинени на различни предприятия, държавни сгради и на селското стопанство. И Холандия отчете щети от бурята, но те са доста по-малки – оценяват ги на 90 млн. евро. Все пак и в бурите се случват добри неща – в Кьолн в кола се роди момченце, докато родителите му били заклещени в задръстване, причинено от природната стихия.", "date": "2018.01.20", "title": "АПОКАЛИПСИС! Бурята в Германия причини щети за половин милиард евро"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%86%D0%B8%D1%81%D1%82%D0%B5%D1%80%D0%BD%D0%B0-%D1%81-%D0%B3%D0%B0%D0%B7-%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0-%D0%BD%D0%B0-%D0%B3%D0%B0%D1%80%D0%B0-%D0%B1%D1%8F%D0%BB%D0%B0-news721022.html", "text": "Цистерна с газ, част от влакова композиция, е дерайлирала на гара Бяла, потвърдиха за пред Би Ти Ви от МВР. По първоначална информация няма пострадали. Няма изтичане на газ от цистерната, няма опасност и за местните хора. На място са изпратени екипи на пожарната и полицията. Изпратен е и кран, който да вдигне цистерната.", "date": "2018.01.20", "title": "От последните минути! Цистерна с газ дерайлира на гара Бяла"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B8%D0%B7%D0%BA%D0%BB%D1%8E%D1%87%D0%B8-%D0%BD%D0%BE%D0%B2-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news720977.html", "text": "Британският премиер Тереза Мей изключи възможността за нов референдум за Брекзит. Пред германското издание Bild Меркел заяви, че  „парламентът даде на британските граждани правото на избор и те обявиха своето решение“, като допълни, че Лондон напуска ЕС, а не Европа и че от „Даунинг стрийт“ 10 не смятат да „изгарят мостове“. На 17 януари Камарата на общините прие закона за Брекзит, който определя 29 март 2019 г. като датата, в която Великобритания ще спре да бъде член на ЕС. В последните няколко дни се заговори за втори референдум, след като председателят на Европейската комисия Жан-Клод Юнкер отбеляза, че договорът на Организацията предвижда възможност за приемането на Великобритания обратно в Съюза. Председателят на Европейския съвет Доналд Туск също изрази подобна позиция.", "date": "2018.01.20", "title": "Тереза Мей изключи нов референдум за Брекзит"}
{"url": "http://pik.bg/%D0%B2-%D0%BD%D0%B5%D0%B2%D0%BE%D0%BB%D1%8F-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%BC%D0%BE%D1%80%D1%8F%D1%86%D0%B8-%D0%B1%D0%B5%D0%B4%D1%81%D1%82%D0%B2%D0%B0%D1%82-%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%BA%D0%BE%D1%80%D0%B0%D0%B1-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news721007.html", "text": "Помогнете на изоставения екипаж. Ние не сме роби, семействата ни страдат. С тези призиви 20 украински моряци от арестуван край Варна кораб излязоха на протест заради липсата на пари и провизии, съобщава Би Ти Ви. Плавателният съд пристигнал в корабостроителния завод във Варна миналия май, но ремонтът бил прекратен заради липса на плащания. Повечето от членовете на екипажа не са получавали заплати вече цяла година. „Семейството ми у дома с 2-годишно дете изнемогва – дошли са от банката да описват имуществото, може да загубя жилището си заради неплатени комунални услуги”, разказва електромеханикът Юрий Кукил. Старши механикът Ярослав Ярославов е получил само една заплата за 12 месеца, разказва, че доскоро са били без храна и ток. Собственик на кораба е офшорна компания. Според адв. Христо Раев незареждането на кораба е начин собственикът да изгони екипажа и така да не им плати заплатите. От Морска администрация са уведомили Украйна и Кипър, под чийто флаг е съдът. „Функциите на държавата...  да го задържим – да му кажем \"ти няма да го експлоатираш този кораб, в резултат на което ще търпиш загуби... В този случай не е така обаче, защото никой не бърза да го експлоатира”, признава Валентин Енчев от агенцията. Един от спасителните варианти е моряците да получат 4 заплати от застрахователя и да се приберат в родината. Така обаче те биха се отказали от останалите пари.", "date": "2018.01.20", "title": "В НЕВОЛЯ! Украински моряци бедстват на арестуван кораб във Варна"}
{"url": "http://pik.bg/10-%D1%81%D0%B5%D0%BA%D1%81-%D0%B3%D1%80%D0%B5%D1%88%D0%BA%D0%B8-%D0%BA%D0%BE%D0%B8%D1%82%D0%BE-%D0%B4%D0%B2%D0%BE%D0%B9%D0%BA%D0%B8%D1%82%D0%B5-%D0%B4%D0%BE%D0%BF%D1%83%D1%81%D0%BA%D0%B0%D1%82-%D0%B2-%D0%B6%D0%B5%D0%BB%D0%B0%D0%BD%D0%B8%D0%B5%D1%82%D0%BE-%D0%B4%D0%B0-%D0%B7%D0%B0%D1%87%D0%B5%D0%BD%D0%B0%D1%82-news720976.html", "text": "Двойките, които отчаяно искат да имат бебе, но не се получава лесно и от само себе си, грешат по много начини. Разбира се, не означава, че трябва да правите секс 24 часа в денонощието. Дори според специалистите не е задължително да е всеки ден, но и не трябва да е само в дните, в които сте в овулация. Те са най-фертилни, факт, но през останалите дни също имате шанс. Нищо не е полезно, когато е в прекомерни количества. Твърде много секс може да означава, че семенниците на партньора ви са изтощени и не могат да произведат достатъчно жизнени и здрави сперматозоиди. Това забавя процеса на зачеване. Различните секс пози имат различен принос в зачеването. Някои предполагат по-дълбоко проникване, други го затрудняват. Сменяйте позите, освен останалото ще ви е и по-интересно. Възможностите са 50 на 50. Когато е налице продължително отсъствие на бременност въпреки опитите, трябва да се изследват и двамата партньори. Тя не трябва да се подценява, защото все пак е най-плодовитият период от менструалния цикъл. Бъдете точни в сметките. Запознайте се с някои приложения за изчисляване на овулацията или следете базалната си температура. Ако не сте изчислили правилно овулацията си има голям риск да изпуснете момента. Яйцеклетката може да бъде оплодена до 24 часа след настъпване на овулацията. Ако сте допуснали и най-малка грешка шансовете да забременеете намаляват. Овлажняването по време на секс може да се окаже трудно, когато сте под стрес в стремежа да заченете. Не ползвайте лубрикант, защото съставките в него могат да забавят сперматозоидите и да ги затруднят в извършването на заветната цел. Препоръчително е да опитвате няколко месеца до 1 година преди да започнете да се съмнявате в репродуктивното си здраве. Да се правите, че няма проблем месеци наред също не е правилно решение. Колкото по-дълго отлагате, толкова по-малки стават шансовете ви за овладяване на проблема. Има редица косвени обстоятелства, които влияят на репродуктивното здраве. Това са телесното тегло, хормоналният статус, вредните навици и много други.", "date": "2018.01.20", "title": "10 секс грешки, които двойките допускат в желанието да заченат"}
{"url": "http://pik.bg/%D0%BE%D1%82%D0%BC%D0%B5%D0%BD%D0%B8%D1%85%D0%B0-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%BE%D0%B1%D1%89%D0%B8%D0%BD%D0%B0-%D0%B1%D0%B0%D0%BD%D0%B8%D1%82%D0%B5-news721099.html", "text": "„Фокус“ Отменено е бедственото положение в община Баните. Това каза пред областният управител на Смолян Недялко Славов. „В 16.30 часа дойде заповедта на кмета, с която се отменя бедственото положение. Електрозахранването е възстановено до всички населени места в общината. Днес и утре ще описваме щетите и ще подготвяме исканията за аварийно-възстановителни дейности към Комисията по възстановяване и подпомагане“, обясни Недялко Славов.", "date": "2018.01.20", "title": "Отмениха бедственото положение в община Баните"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%B2-%D1%81%D0%BE%D1%84%D0%B8%D1%8F-%D0%B2%D0%B8%D0%B4%D0%B5%D0%BE-news721048.html", "text": "Премиерът Бойко Борисов посрещна германския канцлер Ангела Меркел в София. Меркел е на работно посещение в България по покана на министър-председателя Борисов. При срещата си двамата ще обсъдят приоритетите на Българското председателство на Съвета на Европейския съюз, както и актуални политически теми. Меркел пристигна в София от Париж, където се срещна с френския президент Еманюел Макрон. Борисов посрещна Меркел с разкошен букет жълти рози. На влизане във ВИП зоната на летището канцлерът на Германия попита как е \"Добър ден\" на български и повтори след Борисов без акцент: \"Добър ден\".", "date": "2018.01.20", "title": "ИЗВЪНРЕДНО В ПИК! Бойко Борисов посрещна Ангела Меркел в София (ВИДЕО)"}
{"url": "http://pik.bg/%D0%B4%D0%B5%D1%80%D0%B0%D0%B9%D0%BB%D0%B8%D1%80%D0%B0%D0%BB%D0%B0%D1%82%D0%B0-%D1%86%D0%B8%D1%81%D1%82%D0%B5%D1%80%D0%BD%D0%B0-%D0%BA%D1%80%D0%B0%D0%B9-%D0%B1%D1%8F%D0%BB%D0%B0-%D0%B5-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%BE%D1%81%D1%82-%D0%BD%D0%B0-%D1%84%D0%B8%D1%80%D0%BC%D0%B0%D1%82%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%BD%D0%B0-%D1%86%D0%B8%D1%81%D1%82%D0%B5%D1%80%D0%BD%D0%B8%D1%82%D0%B5-%D0%BE%D1%82-%D1%85%D0%B8%D1%82%D1%80-news721036.html", "text": "Дерайлиралата по-рано през деня цистерна на гара Бяла е собственост на същата фирма, чиито цистерни доведоха до инцидента в центъра на Хитрино, съобщи Би Ти Ви, позовавайки се на свои източници. Тогава, отново заради излизане от релсите, стана експлозия и причини смъртта на седем души, а 29 бяха ранени. 50 сгради от селото бяха унищожени от взривната вълна. Защитата на пострадалите има информация, че компанията „Булмаркет рейл карго” не разполага с налични средства да обезщети пострадалите. Полицията разследва инцидента в Бяла. Разследващите предполагат, че в случая композицията не се е движела с превишена скорост, какъвто беше случаят в Хитрино. По-вероятно е неизправност на цистерната да е причина за излизането от релсите. Проверява се дали дефектът е в полуоските на авариралата в Бяла цистерна.", "date": "2018.01.20", "title": "Дерайлиралата цистерна край Бяла е собственост на фирмата, собственик на цистерните от Хитрино"}
{"url": "http://pik.bg/%D0%B4%D0%B0-%D0%BC%D0%B5%D0%B6%D0%B4%D1%83-%D0%BB%D0%B5%D0%B2%D1%81%D0%BA%D0%B8-%D0%B8-%D0%B2%D1%83%D0%BD%D0%B4%D0%B5%D1%80%D0%BA%D0%B8%D0%BD%D0%B4-news720913.html", "text": "Един от най-големите таланти на Левски - Станислав Иванов, поднови своя договор с клуба. Настоящият контракт на нападателя изтичаше в края на тази година, но е удължен до юни 2021-а, информира \"Спортал\". Капитанът на юношеският национален отбор на България най-вероятно ще се присъедини към лагера на \"сините\" в Малта още утре. 18-годишният Стаси е харесван много от треньора Делио Роси, който настояваше да разчита на него от самото начало на престоя на Острова на рицарите, но от ръководството не му позволиха. Шефовете на столичани искаха първо да се изясни всичко около новия контракт на младока, а чак след това той да продължи тренировки с първия тим. До момента Иванов има 15 мача с екипа на Левски. Очаква се през пролетния дял от сезона Делио Роси да му даде повече шансове за изява.", "date": "2018.01.20", "title": "\"ДА\" между Левски и вундеркинд!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%84%D0%BE%D0%BB%D0%BA%D0%BF%D0%B5%D0%B2%D0%B5%D1%86%D1%8A%D1%82-%D0%B8%D0%BB%D0%B8%D1%8F%D0%BD-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5---%D1%81%D0%B0%D0%BC%D0%BE-%D0%B2-%D0%B6%D1%8A%D0%BB%D1%82%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-news721017.html", "text": "Фолк певецът Илиян е получил луксозен апартамент като сватбен подарък от Димитър Желязков - Митьо Очите. Такава легенда се носи вече четвърта година. Хитовият изпълнител на \"Пайнер\" се ожени за майката на сина си Ицко, Камелия, на морска сватба през 2014 г., а несебърският ъндърграунд бос бе сред ВИП-гостите на тържеството. \"Да той присъства на сватбата ми. Близки сме, приятели сме, много пъти съм му пял, уважавал съм негови празници. Той си ме знае ооще от дете и си го поконих на сватбата. Винаги ме е уважавал, идвал е на мои участия още преди да стана известен, затова реших да го поканя на сватбата\", призна Илиян пред светското предаване на ПИК TV. В интервюто си за \"Жълтите новини\" изпълнителят на \"Дзак, дзак\" за пръв път признава верни или не са слуховете за щедрия дар от Митьо Очите. Илиян споделя и впечатления от американското си турне, с което изпрати миналата година.", "date": "2018.01.20", "title": "САМО В ПИК TV! Фолкпевецът Илиян проговори за Митьо Очите - само в \"Жълтите новини\""}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D1%8A%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D1%82%D0%B0%D1%80%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%BD%D0%B8-%D0%B3%D1%83%D0%BC%D0%B8-news720995.html", "text": "Продължава акцията по събиране на стари гуми от домакинствата в София, в район \"Красна поляна\", съобщиха от пресцентъра на Столична община. Това е четвъртата поредна инициатива на Столичния инспекторат, която е част от мерките за подобряване на качеството на атмосферния въздух в София и е насочена към намаляване на изхвърлянето на стари гуми до кофите за смет и минимизиране на възможността да бъдат изгаряни за отопление. На адресите, на които има разкрити временни стационарни пунктове, старите си гуми могат да предават всички желаещи, независимо от района по местоживеене.", "date": "2018.01.20", "title": "АКЦИЯ В СОФИЯ! Продължава събирането на стари автомобилни гуми "}
