{"url": "https://pik.bg/%D1%85%D0%B0%D1%80%D1%87%D0%B8%D0%BC-170-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-news793712.html", "text": "Близо 170 млн. лв. ще похарчат българите за пазаруване около Коледа и Нова година. 500 000 ще предприемат различни пътувания. Тази година дните около двата празника са особено подходящи, тъй като заедно със съботата и неделята се получава петдневна ваканция. 40 000 души пък ще слеят почивните дни около Рождество и Нова година, като ще си вземат болнични за 27 и 28 декември. Така ще си осигурят 11-дневна почивка, която съвпада и с ваканцията на учениците. Заделените персонално пари за харчове са от порядъка на 260-270 лева. Предпочитаните в България дестинации са спа хотелите в планинските курорти, където се съчетават басейн, ски и сауна. Има засилен интерес и към малките семейни хотелчета заради по-ниското бюджетно натоварване. 110 000 българи ще си позволят почивка в чужбина, където ще изхарчат 52 млн. лева. Отвън пък в България ще пристигнат 130 000 гости. Сподели:", "date": "2018.11.04", "title": "Харчим 170 млн. лв. за Коледа"}
{"url": "https://pik.bg/%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE-%D1%82%D1%83%D1%80%D1%86%D0%B8%D1%8F-%D0%BE%D1%82%D0%BA%D0%B0%D0%B7%D0%B2%D0%B0-%D0%BF%D1%80%D0%B8%D1%81%D0%B2%D0%BE%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%BD%D0%B8-%D1%80%D0%B5%D1%81%D1%83%D1%80%D1%81%D0%B8-%D0%B2-%D0%B8%D0%B7%D1%82%D0%BE%D1%87%D0%BD%D0%BE%D1%82%D0%BE-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE%D0%BC%D0%BE%D1%80%D0%B8%D0%B5-news793713.html", "text": "Турският президент Реджеп Тайип Ердоган заяви днес, че няма да позволи присвояване на природните ресурси в източното Средиземноморие, предадоха Асошиейтед прес и Ройтерс. Турция никога няма да приеме подобни опити, които \"изключват нашата страна и Севернокипърската турска република\", заяви Ердоган на церемония по повод доставката на корвета и подводница за турските военноморски сили. По думите на турския президент страните, които смятат, че могат да правят сондажи в източното Средиземноморие или в Егейско море без съгласието на Турция, грешат. Турция и кипърското гръцко правителство, които не поддържат дипломатически отношения помежду си, планират сондажи в Средиземно море за откриване на залежи от природен газ. Тази седмица турски кораб започна проучвания за петрол и природен газ край бреговете на южния окръг Анталия. Първата зона на проучвания е извън оспорваните територии край остров Кипър, отбелязва АП. На разделения остров кипърските турци, които са подкрепяни от Турция, казват, че всички природни ресурси, които кипърските гърци открият в морето, трябва да бъдат споделени. Сподели:", "date": "2018.11.04", "title": "КАТЕГОРИЧНО: Турция отказва присвояване на природни ресурси в Източното Средиземноморие"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%BE%D1%82%D0%BA%D1%80%D0%B8%D1%82%D0%B8%D0%B5-%D1%85%D0%BB%D0%B5%D0%B1%D0%B0%D1%80%D0%BA%D0%B8%D1%82%D0%B5-%D0%B2%D0%BB%D0%B0%D0%B4%D0%B5%D1%8F%D1%82-%D0%BA%D0%B0%D1%80%D0%B0%D1%82%D0%B5-news793674.html", "text": "Учени установиха, че хлебарките владеят карате, съобщи сайтът Физ.орг. До подобни на карате прийоми хлебарките непрестанно прибягват, за да отблъснат насекоми-хищници. За да бъде демонстриран този защитен механизъм, биолози от университета Вандербилт в Нашвил \"насъскали\" едни срещу други хлебарки и оси от подсемейството Ceropalinae. Инстинктът за самохранение у хлебарките се проявил по съвсем необичаен начин. Вместо да прибягнат до защитна тактика, те предпочели агресивния бой, при който с крачетата си нанасяли безпощадни карате удари върху осите. Един светкавичен удар на хлебарка с крачето й с шипове бил достатъчен за \"нокдаун\". След кратка пауза осите отново нападали. Учените констатирали, че мустачетата на хлебарките им помагат да се ориентират бързо в пространството. Въпросните мустачета са своеобразни антени, които определят посоката на удара. Специалистите заключили, че 63% от изследваните от тях хлебарки прибягвали до карате удари. Сподели:", "date": "2018.11.04", "title": "Сензационно откритие! Хлебарките владеят... карате"}
{"url": "https://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%BE%D1%82-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-%D0%BF%D0%BE%D0%BC%D0%BE%D0%B3%D0%BD%D0%B0%D0%BB%D0%B8-%D0%BD%D0%B0-%D0%B2%D0%B8%D0%BA%D1%82%D0%BE%D1%80%D0%B8%D0%BE-%D0%B8-%D0%B4%D0%B5%D1%82%D0%B5%D1%82%D0%BE-%D0%BC%D1%83-news793731.html", "text": "Проговориха спешните лекари, отзовали се на сигнала за простреляни дете и мъж, и внесоха нови разкрития по жестокия случай с двойното убийство на едногодишното бебе и майка му Дарина. Това съобщи Нова телевизия. Д-р Марчел Стефанов и д-р Емил Тарашоев са начело на медицинските екипи, които се отзовават на сигнала за простреляните едногодишно бебе и Викторио Александров. Първо, линейка викат за момиченцето. По думите на лекарите състоянието на бебето е било изключително тежко. „От време на време проплакваше и имаше някакво спонтанно дишане. Каквото зависеше от нас, го направихме, но има състояние, в което каквото и да направиш, това е медицината”, казва д-р Тарашоев. Когато тръгват към адреса, всички от медицинския екип знаели за убийството в столичния квартал „Надежда”, но не предполагали, че именно детето на тази жена се нуждае от помощ. Вторият екип, изпратен за бащата, пристига две минути след първия. Полицаите ни обясниха, че това е човекът, прострелял жена си по-рано и избягал с детето. Когато го качихме, той промърмори: „Прострелях детето, прострелях детето два пъти”. След това започна да прави гърчове”, разказва д-р Стефанов. Викторио оцелява, но бебето не. Дни след убийствата мъжът твърди, че не помни да е стрелял. Нито по 23-годишната Дарина, нито по едногодишното им дете. Днес Дарина и едногодишната й дъщеря бяха изпратени от стотици хора в последния им път. Сподели:", "date": "2018.11.04", "title": "НОВИ РАЗКРИТИЯ: Проговориха лекарите от Спешна помощ, помогнали на Викторио и детето му"}
{"url": "https://pik.bg/%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%BF%D1%80%D0%B0%D1%82%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B4%D0%B2%D0%B0%D0%BC%D0%B0-%D0%BC%D0%BB%D0%B0%D0%B4%D0%B5%D0%B6%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0%D1%82-%D1%87%D0%B5-%D1%81%D0%BB%D1%83%D1%87%D0%B0%D1%8F%D1%82-%D1%89%D0%B5-%D0%B1%D1%8A%D0%B4%D0%B5-%D0%BF%D0%BE%D1%82%D1%83%D0%BB-news793739.html", "text": "Пиян шофьор предизвика катастрофа в Търговище, при която пострадаха двама младежи. Мъжът е брат на бивш полицейски началник и работи в охрана на Съдебната власт. Близки на пострадалите се притесняват, че случаят ще бъде потулен. При непозволен обратен завой мъжът блъснал с лекия си автомобил мотор, на който били момиче и момче на 18 и 16 години. След удара шофьорът избягал. „Целият ни град знае за кого става въпрос, от това се притесняваме най-много, защото прокуратура и полиция на 100% са зад него. Този човек е брат на бившия шеф на полицията Парашкевов, известния Парашкевов, който не спира да пие”, каза Миглена Цанкова, цитирана от Би Ти Ви. Двете деца са настанени в болница, по-тежко е състоянието на момичето, което е с няколко фрактури. От полицията казват, че са заловили избягалия шофьор и той е тестван с дрегер. „Правоспособен водач, който е изпробван за употреба на алкохол с технически средства скалата е показала 0,71 промила”, съобщи старши инспектор Димитър Радев от Сектор \"Пътна полиция\" в Търговище. След 24-часово задържане мъжът е освободен. Родителите на пострадалите деца организират протест утре, на който ще поискат адекватно наказание. Сподели:", "date": "2018.11.04", "title": "Пиян шофьор прати в болница двама младежи, родителите се страхуват, че случаят ще бъде потулен"}
{"url": "https://pik.bg/%D1%82%D0%B5%D0%BC%D0%B8%D0%B4%D0%B0-%D0%BE%D1%81%D1%8A%D0%B4%D0%B8%D1%85%D0%B0-%D1%83%D1%81%D0%BB%D0%BE%D0%B2%D0%BD%D0%BE-%D0%BC%D1%8A%D0%B6-%D1%88%D0%BE%D1%84%D0%B8%D1%80%D0%B0%D0%BB-%D0%B4%D1%80%D0%BE%D0%B3%D0%B8%D1%80%D0%B0%D0%BD-news793709.html", "text": "20-годишният Марин Д. от Разлог получи условна присъда от три месеца с тригодишен изпитателен срок заради шофиране под въздействие на наркотици, съобщава \"Струма\". Съдът в Разлог наложи на младия мъж и глоба в Размер на 300 лева и го лиши от право да управлява МПС за срок от 7 месеца. Заради чистото му съдебно минало, признаване на вината и решаване на делото чрез споразумение между страните Марин Д. получи наказание под определения в закона минимум. Младежът се сдоби с обвинение, след като през месец март тази година бе установен от органите на реда да шофира след употреба на наркотици. Управляваният от тийнейджъра лек автомобил „Фолксваген Поло“ бе спрян за проверка на ул. „Черна река“ в Разлог. При направения му от полицейски служители към РУ – Разлог тест е установено, че шофира след употреба на наркотични вещества – марихуана. Със заповед за прилагане на принудителна административна мярка му бе отнето свидетелството за управление, а срещу него бе образувано бързо производство за извършено престъпление по чл. 343б, ал. 3 от Наказателния кодекс. Сподели:", "date": "2018.11.04", "title": "ТЕМИДА: Осъдиха условно мъж, шофирал дрогиран"}
{"url": "https://pik.bg/%D0%BF%D1%8A%D1%80%D0%B2%D0%B8%D1%82%D0%B5-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%BE%D1%82-%D0%B5%D0%BA%D0%B7%D0%B8%D1%82%D0%BF%D0%BE%D0%BB%D0%B0-%D0%B2-%D0%BF%D0%BE%D0%BB%D1%88%D0%B0-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%BF%D0%BE%D0%B1%D0%B5%D0%B4%D0%B8-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B8%D1%82%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D0%B2-%D0%B3%D0%BE%D0%BB%D0%B5%D0%BC%D0%B8%D1%82-news793758.html", "text": "Първите резултати от екзитпола в Полша показват победи за независимите кандидати в големите градове, предава TACC, цитира Фокус. Постовете на кметовете в най-големите градове на Полша след резултатите от втория тур на местните избори, проведени в неделя в страната, бяха заети от независими кандидати. Това става ясно от данните от екзитпола, разпространени от полската телевизия непосредствено след затварянето на избирателните секции. В Гданск кметския пост печели независимия кандидат Павел Адамович, който е кмет на града от 1998 г. насам. Според социолозите той е постигнал 64,7% от гласовете. Адамович се състезава с кандидата от управляващата партия \"Право и Справедловост\" (ПиС) на Ярослав Качински Кацпер Плажински, който получи 35,3%. В Краков също беше преизбран действащият кмет Яцек Майхровски. Според предварителните данни 64,6% от избирателите са гласували за него. За неговият съперник от ПиС Малгожат Васерман гласуваха 35,4%. В град Киелце кметът ще бъде от опозиционната Гражданска платформа - Богдан Вента, който получи 64% от гласовете. На второ място е заемащият този пост от 2002 г. насам Войчех Любавски, който е подкрепен от ПиС. Той е получил 36%, съобщава ТАСС. Сподели:", "date": "2018.11.04", "title": "Първите резултати от екзитпола в Полша показват победи за независимите кандидати в големите градове"}
{"url": "https://pik.bg/%D0%B0%D0%BA%D1%83%D0%BB%D0%B8-%D1%82%D0%B5%D1%81%D1%82%D0%B2%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-news793719.html", "text": "Двайсетина малки сребристи акули и сомчета се ползват за жив индикатор дали водата, постъпваща във водопроводната мрежа на столицата, е добре пречистена. Плаващите създания са в голям аквариум в комуникационния център на „Софийска вода“, намиращ се на пречиствателна станция „Бистрица“. Засега не е имало случаи обитателите на аквариума да са реагирали тревожно, уточниха от концесионера. Сподели:", "date": "2018.11.04", "title": "Акули тестват водата на столичани"}
{"url": "https://pik.bg/1100-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D1%87%D0%B0%D0%BA%D0%B0%D1%82-%D0%BD%D0%B0-%D0%BE%D0%BF%D0%B0%D1%88%D0%BA%D0%B0-%D0%B7%D0%B0-%D1%81%D1%82%D0%B0%D1%80%D1%87%D0%B5%D1%81%D0%BA%D0%B8-%D0%B4%D0%BE%D0%BC-news793717.html", "text": "Пенсионерите, които чакат за настаняване в старчески дом в България, са 1100 души. Това показват данни на Агенцията за социално подпомагане към края на септември. Държавните центрове за настаняване от този тип са 82, а местата в тях са 5584. В момента всички са заети. Най-голям е интересът към заведенията в големите градове. Настанените са не само болни по медицински показания, а и хора, изоставени от близките си, които търсят спасение от самотата. Сподели:", "date": "2018.11.04", "title": "1100 пенсионери чакат на опашка за старчески дом"}
{"url": "https://pik.bg/%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B1%D0%B5%D1%88%D0%B5-%D1%82%D0%B5%D0%B6%D1%8A%D0%BA-%D1%82%D1%80%D1%83%D0%B4%D0%B5%D0%BD-%D1%81%D0%B5%D0%B7%D0%BE%D0%BD-%D0%BD%D0%BE-%D0%BD%D0%B5-%D0%BC%D0%B8%D1%81%D0%BB%D1%8F-%D0%B4%D0%B0-%D0%BF%D1%80%D0%B0%D0%B2%D1%8F-%D1%82%D1%80%D0%B0%D0%B3%D0%B5%D0%B4%D0%B8%D0%B8-news793718.html", "text": "Григор Димитров приключи сезона с отпадане на осминафиналите на турнира от сериите \"Мастърс\" в Париж през тази седмица, предава Нова телевизия. Той не успя да направи добър сезон, в който записа едва 24 успеха в 43 срещи, като достигна до само един финал през февруари в Ротердам. Той стартира годината на трето място в света, но в следствие на колебливите си изяви, особено във втората половина от сезона, Димитров от утре ще падне на 19-ото в световната ранглиста, пише Gong.bg. „Имах контузии и лични проблеми, загубих важен за мен човек, но тези неща не бива да ме оправдават. И аз искам да побеждавам, да печеля титли и съм сигурен, че следващата година ще успеем с много труд, пот и най-вече здраве да се върна като за начало в топ 10\", коментира още първата ракета на България. \"Беше тежък, труден сезон, но не мисля да правя трагедии. Спадове се случват на всеки човек. По-важното е, че с моите хора знаем, че аз мога. Да, сигурно имаме грешки и всички работим те да бъдат отстранени. Бях поставян във всеки мач като фаворит и това може би също се оказа решаващо в някои срещи, макар и на подсъзнателно ниво, тъй като това бе нещо ново за мен“, сподели Димитров. Сподели:", "date": "2018.11.04", "title": "Григор Димитров: Беше тежък, труден сезон, но не мисля да правя трагедии"}
{"url": "https://pik.bg/%D0%BA%D1%80%D0%B8%D0%B7%D0%B0-%D0%B7%D0%B0-%D1%81%D0%B8%D0%BD%D0%BE%D0%BF%D1%82%D0%B8%D1%87%D0%BA%D0%B8-%D0%BD%D0%B8%D0%BA%D0%BE%D0%BB-%D1%81%D1%82%D0%B0%D0%BD%D0%BA%D1%83%D0%BB%D0%BE%D0%B2%D0%B0-%D0%B8%D0%B7%D0%BB%D0%B5%D0%B7%D0%B5-%D0%B2-%D0%BC%D0%B0%D0%B9%D1%87%D0%B8%D0%BD%D1%81%D1%82%D0%B2%D0%BE---%D1%81%D0%BF%D0%B5%D1%88%D0%BD%D0%BE-%D0%B2%D1%80%D1%8A%D1%89%D0%B0%D1%82-%D0%B3%D0%B5%D1%80%D0%B8-%D0%BC%D0%B0%D0%BB%D0%BA%D0%BE%D0%B4%D0%B0%D0%BD%D1%81%D0%BA%D0%B0--news792084.html", "text": "Нова телевизия остана с още една синоптичка по-малко. След като Деси Банова роди син на Росен Плевнелиев, а Гери Малкоданска също мина през родилното, сега е ред и на Никол Станкулова да излезе в майчинство, за да се подготви за появата на първородната си рожба. Никол слезе от екран, след като дълго време криеше бременния си корем под широки рокли и туники. Нейното отсъствие обаче натовари неимоверно колегите й Николай Василковски и Нора Шопова, които работиха без почивен ден през изминалата седмица. В делничните дни единият съобщаваше дали ще вали сутринта, а другият поемаше щафетата вечер. През уикенда манекенката бе пред камера непрекъснато, защото Василковски отиде в командировка в Гърция, където отрази щетите от земетресението на остров Закинтос. Веднага след връщането си, репортерът, който изненадващо бе преместен като синоптик, отново цъфна на екран тази сутрин. Допреди десет дни Никол поемаше поне работата през уикенда и така двамата й колеги можеха да отдъхнат подобаващо. 30-годишната Никол се очаква да роди първото се дете след малко повече от два месеца. Кой ще я замести остава загадка, като слухове в Нова връщат на екран младата майка Гергана Малкоданска, която щяла да застане отново пред камера след няколко седмици. Другата възможност е репортерка да замести Никол, както и да се търси нов човек за мястото на Станкулова, пише \"Хотнюз\". Не е тайна, че Hиĸoл Cтaнĸyлoвa е бременна от дългoгoдишнoтo cи гaджe Teoдop Mинeв. Зa милиoнepcĸия нacлeдниĸ нe ce знae мнoгo. Тoй e високоoбpaзoвaн, нo винaги e бил вcтpaни oт cвeтлинитe нa пpoжeĸтopитe. Минев ce e диплoмиpaл в eлитния итaлиaнcĸи ĸoлeж \"Бoĸoни\", а в момента въpти coбcтвeн бизнec в cфepaтa нa ІТ тexнoлoгиитe, ĸъдeтo ce тъpcят най-много cпeциaлиcти. Двoйĸaтa pядĸo дeмoнcтpиpa вpъзĸaтa cи пpeд мeдиитe. Cпopeд cлyxoвeтe Hиĸoл ĸapaлa лeĸa бpeмeннocт. Tя cпoдeлилa c ĸoлeжĸитe cи, чe зa paдocт нямaлa пpoблeми cъc cyтpeшнoтo гaдeнe и ce xpaнeлa нopмaлнo. Сподели:", "date": "2018.11.04", "title": "КРИЗА ЗА СИНОПТИЧКИ: Никол Станкулова излезе в майчинство - спешно връщат Гери Малкоданска на екран"}
{"url": "https://pik.bg/%D0%B1%D1%80%D0%B0%D0%B4-%D0%BF%D0%B8%D1%82-%D1%81%D0%B8-%D0%BD%D0%B0%D0%B5-%D0%B0%D0%B3%D0%B5%D0%BD%D1%82-%D0%BA%D0%BE%D0%B9%D1%82%D0%BE-%D0%B4%D0%B0-%D0%BC%D1%83-%D0%BD%D0%B0%D0%BC%D0%B5%D1%80%D0%B8-%D0%B3%D0%B0%D0%B4%D0%B6%D0%B5-news793715.html", "text": "Холивудският ас Брад Пит ще пази ревностно личния си живот далеч от светлините на прожекторите. Две години след като се раздели с голямата си любов Анджелина Джоли, звездата от „Бандата на Оушън“ излиза отново по срещи, които си уговаря със специално нает за това агент. Отказвал обаче да започне връзка с дама от шоубизнеса. Към настоящия момент 54-годишният Пит е съсредоточил вниманието си върху грижите за шестте си деца. Междувременно Джоли настоява разводът им да бъде официално финализиран до края на годината. Екранната Лара Крофт наскоро подаде молба с искането Върховният съд на Лос Анджелис да застави Пит да заплати повече средства за издръжката на наследниците им. Актьорът заяви, че е платил над 1,3 милиона долара детска издръжка след раздялата им, както и че ѝ е дал назаем други 8 милиона, за да си купи тя нов дом. Той обвини съпругата си, че се опитва да манипулира медиите по време на дългото им бракоразводно дело. Сподели:", "date": "2018.11.04", "title": "Брад Пит си нае агент, който да му намери гадже"}
{"url": "https://pik.bg/%D0%BA%D1%8C%D0%BE%D1%81%D0%B5%D0%BC-%D1%81%D1%83%D0%BB%D1%82%D0%B0%D0%BD-%D0%B2%D0%B4%D0%B8%D0%B3%D0%B0-%D1%81%D0%B2%D0%B0%D1%82%D0%B1%D0%B0-%D1%81%D0%BB%D0%B5%D0%B4-%D1%80%D0%B0%D0%B7%D0%B2%D0%BE%D0%B4%D0%B0-news793720.html", "text": "Нургюл Йешилчай показа, че е по-влюбена от всякога и плановете за сватба с гаджето ѝ са на дневен ред. През изминалата седмица тя и приятелят ѝ Неджати попаднаха под обективите на фоторепортерите на излизане от ресторант в елитния истанбулски квартал Куручешме. С тях е бил и синът от първия брак на Йешилчай - Осман Неджат, който очевидно се разбира добре със своя пастрок. Пред журналистите актрисата, която доскоро гледахме в ролята на Кьосем в историческата сага „Великолепният век“, споделила, че двамата с Неджати се чувстват добре заедно: „Всичко е наред!“. Запитана дали ще мине за втори път под венчилото, Нургюл отвърнала уклончиво: „Мислим“, усмихвайки се многозначително. Тя не се страхува да встъпи втори път в брак, защото разводът с бащата на детето ѝ бил недраматичен и по взаимно съгласие. Той не се опитал да ѝ извива ръцете и да я изнудва чрез детето, което прекарвало еднакво много време и с него, и с нея. „Ние се разделихме като цивилизовани хора, двамата имаме нещо общо за цял живот – Осман“, коментира актрисата. Тя смятала, че е добър родител, и подмятала пред колеги, че много ѝ се искало да има второ дете, най-вече дъщеря. Нургюл се кълняла, че никога нямало да допусне грешките във възпитанието, които нейните майка и баща направили. Πpeди вpeмe Йeшилчaй paзĸpи, чe e израснала в строго патриархално семейство и родителите ѝ са я държали като на въже. B юнoшecĸa възpacт тя билa нaĸaзвaнa дocтa чecтo oт тяx. Имeннo тoвa e вpeмeтo, в ĸoeтo ce фopмиpa личнocттa нa дaдeн чoвeĸ, ĸaтeгopичнa e тя. Зa cмeтĸa нa тoвa пъĸ aĸтpиcaтa билa дocтa нeпoĸopнa тийнeйджъpĸa. Πopaди тaзи пpичинa в oпpeдeлeн мoмeнт ce пpeвъpнaлa в „чepнaтa oвцa“ нa ceмeйcтвoтo, а и до ден днешен не общувала много с най-близките си роднини. Tя билa пpинyдeнa дa cпaзвa cтpoг гpaфиĸ, вĸлючвaщ ypoци пo pиcyвaнe, тaнци и мyзиĸa, с каквито не натоварвала сина си, а го е оставила да прави каквото му е интересно. Сподели:", "date": "2018.11.04", "title": "Кьосем Султан вдига сватба след развода"}
{"url": "https://pik.bg/%D0%B7%D0%B4%D1%80%D0%B0%D0%B2%D0%BE-%D0%B3%D0%BE-%D0%B7%D0%B0%D0%BA%D1%8A%D1%81%D0%B0%D1%85%D0%B0-%D0%B7%D0%B0%D1%82%D0%B2%D0%BE%D1%80-%D0%B3%D1%80%D0%BE%D0%B7%D0%B8-%D0%B8-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BE%D0%BB%D0%B8%D0%B3%D0%B0%D1%80%D1%85%D0%B0-%D0%B1%D0%B0%D0%BD%D0%B5%D0%B2-news793499.html", "text": "Липсваща експертиза вече 4 месеца бави разследване срещу майката на олигарха Николай Банев - Мария, пише столичен всекидневник. Възрастната жена предизвика зрелищно автомеле на 2 юли тази година и потроши 19-годишен младеж в Харманли. След отнето предимство и зловещ сблъсък момчето е със счупен прешлен и контузия на глезен, разкриват лекари. За подобни наранявания законът предвижда до 6 години затвор за виновния шофьор. Да се стигне до дело в този случай обаче се оказва доста сложно. Разследването за катастрофата е зациклило заради липса на ключова експертиза, назначена веднага след автомелето. Инцидентът с баба Мария се разиграва на 2 юли тази година. Тогава 77-годишната жена е зад волана на \"Ауди А6\", подарък от сина й Николай. Движи се по улиците на Харманли. На кръстовището на бул. \"Цар Освободител\" и ул. \"Алеко Константинов\" майката на Банев не спазва знак ДСтопУ и отнема предимство на 19-годишен младеж, седнал зад волана на \"Фолксваген Голф\". Банева удря странично очуканото немско возило на тийнейджъра. След сблъсъка момчето губи управление над автомобила си и се натриса последователно в метална врата и паркирано \"Субару\". Мария Банева като по чудо е без драскотина след зловещия сблъсък, разкриват очевидци на автомелето. Младежът от фолксвагена няма такъв късмет. Той е откаран в болница със счупен торакален прешлен и контузия на десния глезен, съобщават лекарите два дни след катастрофата. \"Образувано е досъдебно производство по случая, направен е оглед на произшествието, разпитани са всички открити свидетели на инцидента. Назначени са съдебномедицинска и автотехническа експертиза\", разкрива Невена Владимирова, говорител на Окръжна прокуратура - Хасково. Съдебномедицинската експертиза обаче все не е готова. Причина за забавянето й се оказва фактът, че районът на Хасково разполага само с един съдебен медик. През последния месец и половина експертът не е на работа. Той е в болнични, след като \"едва прескочил трапа\", и няма кой да го замести, разкрива Владимирова. \"Докато не бъде изготвена съдебномедицинската експертиза, разследването не може да бъде приключено и не може да бъде направена преценка за съпричастност на конкретното лице към самото деяние. Не можем да определим вида и характера на телесната повреда\", обяснява говорителката на ОП - Хасково. \"Когато са ясни резултатите от експертизата, ще решим дали и какво обвинение да бъде повдигнато срещу Мария Банева. Ако се окаже, че е причинена средна телесна повреда, ще бъде повдигнато обвинение по чл. 129 от НПК, което предвижда до 6 години затвор, обясни Невена Владимирова от Окръжна прокуратура - Хасково. \"В никакъв случай разследването не е забавено умишлено\", уверява Владимирова, но така и не успя да обясни защо не може да бъде назначен друг съдебен медик, който да изготви ключовата експертиза. Самата Мария Банева, която навърши 78 години през октомври, изобщо не се слави като добър шофьор, коментират нейни запознати. През декември 2008 година майката на милионера Николай Банев отново е в епицентъра на зловещо автомеле. Тогава тя се натриса с джипа си в автобус край хасковското село Въгларово. 68-годишната тогава жена отново не се съобразява със знак \"Стоп\" и отнема предимството на буса. Тогава за късмет на всички участници в инцидента щетите са само материални. Пристигналите на място полицаи констатират още едно нарушение. Шофьорската книжка на Мария Банева е изтекла много преди инцидента. \"Тя има проблем със знаците и ориентацията при шофиране, но продължава да упорства да е зад волана, вместо да си наеме шофьор\", коментират хора от Хасково. Лош късмет на милионерската фамилия Баневи носи марката автомобили \"Ауди\", разкриват запознати. Преди време Николай Банев се забърка в разправии с тузарска лимузина от същия немски концерн. Лъскавото возило бе взето на лизинг от фирмата на бизнесмена \"Партнърс Комерс\". В един момент олигархът спира да плаща вноските по лизинга. След мъчителни опити от фирмата кредитор да си вземе дължимото Банев е предаден на съд. В крайна сметка милионерът е принуден да върне колата. Сподели:", "date": "2018.11.04", "title": "ЗДРАВО ГО ЗАКЪСАХА! Затвор грози и майката на олигарха Банев"}
{"url": "https://pik.bg/%D0%B2%D1%81%D1%8F%D0%BA%D0%BE-%D1%87%D1%83%D0%B4%D0%BE-%D0%B7%D0%B0-%D0%B4%D0%B2%D0%B0-%D0%B4%D0%BD%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%87%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B5-%D0%BA%D1%8A%D0%BC-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D1%81%D0%B8-%D0%BF%D0%BE%D0%BB%D0%B8%D1%82%D0%B8%D0%BA-news793694.html", "text": "Северна Корея предупреди САЩ, че има \"сериозно\" намерение да се върне към политическата стратегия, предполагаща да развива ядрения си арсенал, ако не бъдат вдигнати наложените й икономически санкции, предаде БТА, позовавайки се на АФП. Пхенян години наред се придържаше към т. нар. стратегия бюнджин, предвиждаща едновременно развитие на ядрените възможности и на икономиката. През април севернокорейският ръководител Ким Чен-ун заяви, че страната вече се е сдобила с ядрени оръжия и занапред Северът ще се концентрира върху \"социалистическото икономическо строителство\". На полуострова цари \"нов климат на разведряване и мир\", обясни той. Външното министерство на КНДР заяви в комюнике, че Пхенян може да се върне към политиката \"бюнджин\", ако САЩ не променят своя подход към санкциите срещу Северна Корея. Водеща страна в международните усилия, положени през 2017 г. с цел икономически натиск върху КНДР, САЩ отказват да облекчат санкциите, докато Северът не осъществи \"окончателна и изцяло проверима денуклеаризация\". Пхенян осъди \"гангстерските методи\" на американците и ги обвини, че настояват да КНДР се разоръжи едностранно, без да правят отстъпки от своя страна. \"Подобряването на отношенията и санкциите са несъвместими\", се казва в комюникето. Северът все още очаква \"съответния отговор от САЩ\", добавя Пхенян. Сподели:", "date": "2018.11.04", "title": "Всяко чудо за два дни! Северна Корея предупреди, че може да се върне към ядрената си политика"}
{"url": "https://pik.bg/%D0%BD%D0%BE%D0%B2%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0%D1%81%D0%BA%D0%BE-%D0%BA%D0%BE%D0%BB%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D0%BC%D1%83-%D0%BF%D1%80%D0%B5%D0%B4%D1%81%D1%82%D0%BE%D0%B8-%D1%81%D0%BB%D0%B5%D0%B4-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A-news793404.html", "text": "„В последните две седмици наистина развих Стокхолмски синдорм. И това може да се види и от поведението ми в записите. Ако искаш да ти се получат нещата в такъв формат, трябва на моменти да забравяш цялото си его. В мисиите ни трябваше да показвам, че съм готин, да забравям за егото си. Не смятам, че много хора успяват да намерят приятелство в такъв формат. Да се получи сериозна спойка. Имахме късмет, че се намерихме с Константин така и това, че изживяхме нещата по този начин. Това ни сплоти още повече.\",призна победителят във \"ВИП Брадър\" Наско Колев в ефира на Нова телевизия. \"На 50 процента очаквах, че ще съм победител. Милех, че двамата с Константин ще се борим, но не отписвах и Стефан заради силата на любовта. Ясно е, че никой не е от желязо. Само може би Стефан. Нормално е в един момент да дадеш воля на емоции. Имаше моменти на сериозно напрежение. Хванахме му обаче цаката.Сега трябва да уча. В четвърти курс съм. Иначе за музиката, съм си подготвил парчета и колаборации. Предстои ми учене и музика. Няма да има никаква почивка“, уточни той. Накрая остава едно усещане, един глас в главата, глаесът на „ВИП Брадър“, който непрекъснато те държи в кондиция – заяви първият му подгласник Константин Трендафилов. -  Сега ни е любопитна идеята да направим някои неща заедно с Наско, но за момента е твърде рано. Спали сме едва по няколко часа навън. Не трябва да се забравя, че „ВИП Брадър“ е една игра. Всеки влиза обаче с някаква лична цел. Исках да видя колко съм корав, защото мислех че съм много корав. Излезе, че не съм чак толкова корав. Видя се, че се поддадох на някои неща. Не съжалявам за нищо обаче. Почивката за мен рязко приключи сега. Започва яката работа. Все повече и по-мащабни проекти ми предстоят. „Приятелства, преживявания, възход и падения“. Нещо такова бих перефразирал за зъглавие, ако трябва да описвам преживяванията си в Къщата. Просто сърцето ми се разкъса, смачка и разтегна 50 пъти. Сега съм добре“. Сподели:", "date": "2018.11.04", "title": "НОВАТА ЗВЕЗДА НА БЪЛГАРИЯ! Наско Колев разкри какво му предстои след победата във \"ВИП Брадър\""}
{"url": "https://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%82%D0%B5-%D1%80%D0%B0%D0%B4%D0%B8%D0%BA%D0%B0%D0%BB%D0%B8-%D0%BA%D1%80%D0%B0%D1%87%D0%BA%D0%B0-%D0%BD%D0%B0%D0%BF%D1%80%D0%B5%D0%B4-%D0%BF%D1%80%D0%B5%D0%B4-%D0%BC%D0%B0%D0%BA%D1%80%D0%BE%D0%BD-news793702.html", "text": "19 на сто от гласоподавателите имат намерение да подкрепят партията на Макрон, в сравнение с 20 на сто в края на август. В същото време подкрепата за партията на Марин льо Пен е нараснала от 17 на 21 на сто. Подкрепата за консервативната партия \"Републиканците\" е спаднала с два пункта до 13 на сто, а за крайнолявото движение \"Непокорна Франция\" - от 14 на 11 процента. В същото време стана известно, че мнозинството от жителите на Нова Каледония, гласували в референдума за независимост от Франция, са предпочели архипелагът да остане френска територия. Това заяви президентът Макрон, цитиран от световните агенции. В телевизионно обръщение от Париж Макрон каза, че \"няма друг път освен диалог\" за бъдещето на територията в Южната част на Тихия океан, която е част от Франция от 1853 г. Френската крайнодясна партия \"Национален сбор\" изпревари за първи път партията на президента Еманюел Макрон \"Република, напред!\" в проучване на настроенията на гласоподавателите, сочат резултатите от допитване на Френския институт за проучване на общественото мнение, предава \"Монитор\". Сподели:", "date": "2018.11.04", "title": "Френските радикали крачка напред пред Макрон"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%81%D1%82%D0%B0%D1%80%D1%87%D0%B5%D0%B2-%D1%81%D0%B5-%D0%BE%D1%82%D1%82%D0%B5%D0%B3%D0%BB%D0%B8-%D0%BE%D1%82-%D0%BF%D0%BE%D0%B4%D0%BF%D0%B8%D1%81%D0%BA%D0%B0%D1%82%D0%B0-%D0%B7%D0%B0-%D0%BA%D0%BE%D0%BB%D0%B5%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD-%D1%80%D1%83%D1%81%D0%B5%D0%B2--news793732.html", "text": "Проф. Валентин Старчев оттегли подписа си от петицията за безценната колекция на вече покойния акад. Светлин Русев, в която са събрани шедьоври на българското изкуство. Той заявява в официално писмо до президента, Министерския съвет, Министерството на културата и наследниците на художника, че смята, че неговата дъщеря Ралица Русева, която е изкуствовед, има достатъчно компетенции да продължи развитието на тази колекция, заяви самият проф. Старчев пред ПИК (ВИЖТЕ В ОЩЕ ПО ТЕМАТА). Известният скулптор е обявил желанието си и в официално писмо, което разпраща до съответните институции и наследниците на Светлин Русев, сред които е и дъщеря му доц. Ралица Русева. И заявява, че е направил това след като е проучил обстоятелствата около случая и усилията на наследниците за опазването на тази уникална колекция. Скандалът около художественото наследство на починалия преди пет месеца знаков български живописец на цяла епоха се разгоря, след като огромен брой български творци и общественици призоваха наследниците му да осигурят достъп до неговата колекция и поискаха да разберат каква е съдбата ѝ и какви са техните намерения за нея. В отговор доц. Ралица Русева нападна подписалите петицията, като ги обвини, че се опитват да се домогнат до безценните творби и че с тази цел са преосновали сдружението, основано от самия Светлин Русев, ангажирано с произведенията, и че се опитват да я принудят да им плаща пари или да откупят обратно произведения, които се намират при нея. ПИК установи, че някои от творците, подписали тази петиция, са възмутени от нейната реакция и подозират, че 5-месечната неизвестност пред нейното състояние и бъдеще е обезпокоителна, защото намеренията на наследниците в лицето на двете дъщери на Светлин Русев са неясни, тъй като като пълноправни собственици на тази колекция те могат да решат и да разпродават експотатите в нея. Освен това, се вълнуват дали Светлин Русев, като изключително пунктуален човек, не е оставил завещание за колекцията си, за което никой не знае, макар тя да е национално достояние. Проф. Валентин Старчев обаче вече е изяснил тези обстоятелства и затова е решил да оттегли подписа си с пълната увереност, че колекцията на Светлин Русев е в сигурни ръце. Той понесе тежки удари заради монумента пред НДК, който Столична община си позволи да коментира и който Светлин Русев убедително защитаваше. Ралица Русева обаче обвини Старчев, че въпреки това той се е подписал под възванието за осигуряването на достъп до колекцията му и яснота около бъдещето ѝ. Ето и пълния текст на неговото заявление: След както се запознах с обстоятелствата около случая и усилията на наследниците ѝ за нейното опазване установих, че едно такова писмо е несъстоятелно и безсмислено. \"Във връзка с отворено писмо на български интелектуалци от 30.10.2018г. относно съдбата на колекцията на акад.Светлин Русев; Дадох съгласието си името ми да стои под това писмо воден единствено и само от идеята изключителната експозицията на \"Ателие-колекция Светлин Русев\" да бъде отново отворена за посетители. То може само да навреди както на тази идея, така и на законните наследници на колекцията и доброто им име. Вече е известно, че  доц. Ралица Русева, която е напълно способна и компетентна да съхрани една такава богата сбирка от произведения е провела срещи в Министерство на културата и подготвя програма за бъдещето развитие на колекцията. Оттеглям подписа си от това писмо (макар и никога физически  да не съм го полагал) и декларирам, че всички мои произведения, част от тази колекция са дарени от мен и нямам никакви претенции към каквато и да било част от нея. Валентин Старчев\" Сподели:", "date": "2018.11.04", "title": "ПЪРВО В ПИК: Проф. Валентин Старчев се оттегли от подписката за колекцията на Светлин Русев - иска наследниците му да се грижат за нея"}
{"url": "https://pik.bg/%D1%80%D0%B0%D0%B1%D0%BE%D1%82%D0%BE%D1%85%D0%BE%D0%BB%D0%B8%D1%86%D0%B8-%D1%81%D1%82%D0%B8%D0%B2-%D0%BC%D0%B0%D0%BA-%D0%B8-%D0%B5%D0%B4-%D1%88%D0%B8%D0%B9%D1%80%D0%B0%D0%BD-%D0%BD%D0%B0%D0%BF%D0%B8%D1%81%D0%B0%D0%BB%D0%B8-%D0%B7%D0%B0%D0%B5%D0%B4%D0%BD%D0%BE-20-%D0%BF%D0%B5%D1%81%D0%BD%D0%B8-%D0%B7%D0%B0-5-%D0%B4%D0%BD%D0%B8-news793701.html", "text": "Британският композитор и продуцент Стив Мак разкри, че той и Ед Шийран пишат заедно песни без прекъсване, защото след като е започнал творческият процес, е трудно да бъде преустановен, съобщи Контактмюзик. \"Ед е като машина\", увери той. Двамата записали заедно 20 песни за пет дни в рамките на интензивна звукозаписна сесия. 46-годишният Мак е съавтор на отличения с \"Грами\" хит \"Shape of You\" на Шийран. \"Преди около два месеца композирахме непрестанно\", поясни Стив Мак. \"Влязохме в звукозаписно студио за пет дни и написахме 20 песни. Беше невероятно. Когато става дума за композиране на музика, Ед действително напомня машина\", сподели той. Стив Мак е работил също с \"Уестлайф\", Лиъм Пейн, Рита Ора и Пинк над хита й \"What About Us\". \"Разполагаме с 20 песни, като някои от тях вероятно ще бъдат използвани от Шийран в бъдеще, докато други може би ще бъдат предложени на други изпълнители\", каза композиторът и продуцент. \"Взаимоотношенията ми обикновено са със звукозаписните компании - предлагате им песни, сред които да направят своя избор, за който по-късно ви осведомяват\", допълни той. Сподели:", "date": "2018.11.04", "title": "Работохолици: Стив Мак и Ед Шийран написали заедно 20 песни за 5 дни"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-e%D1%82%D0%BE-%D0%BA%D0%BE%D0%B8-%D0%B7%D0%B2%D0%B5%D0%B7%D0%B4%D0%B8-%D0%B2%D0%BB%D0%B8%D0%B7%D0%B0%D1%82-%D0%B2-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D0%BC%D0%BE%D1%81%D1%82-%D1%83%D0%BE%D0%BD%D1%82%D0%B5%D0%B4-%D1%83%D1%82%D1%80%D0%B5-%D0%B2%D0%B5%D1%87%D0%B5%D1%80---%D0%B2%D0%B8%D0%B6%D1%82%D0%B5-%D0%BF%D1%8A%D0%BB%D0%BD%D0%B8%D1%8F-%D1%81%D0%BF%D0%B8%D1%81%D1%8A-news793734.html", "text": "12 съквартиранти ще прекрачат прага на Къщата на \"Биг Брадър\" утре вечер на старта на сезона \"Мост Уонтед\", научи ПИК. Толкова звезди са били настанени по-рано днес в столичен хотел, за да бъдат изолирани 24 часа преди началото на формата, както повелява правилникът. Както медията ни вече писа в Къщата за пръв път ще влезе голяма футболна звезда, макар и бивша. Става дума за полузащитника на националния отбор на България и играч на Славия, Алавес, Дуисбург, Цървена звезда, Терек, Амкар, Рубин и Оренбург . Благо Джизъса ще се настани в \"клетката\" на Валентин Кулагин заедно със своята настояща изгора . Футболистите всъщност ще бъдат двама - любимецът на сектор \"Г\" , който след като преустанови активната си кариера се отдаде на колоезденето, ще е компания на Джизъса в Къщата. Шестата по красота в света ще освободи мястото си като коментатор в студиото на Ники Кънчев, за да \"вкуси\" за втори път от живота в Къщата. В нея се завръща и актьорът . Завършилият в петък сезон на \"ВИП Брадър\" мина без чалга дива, но не и предстоящият \"Мост Уонтед\" - в него интриги ще плете . Музикалния бранш ще представят още известният сред тийнейджърите рапър и син на актьора Иван Иванов - , и оперната и джаз певица . Златка Райкова ще има сериозна конкуренция за приза Сексбомба на Къщата в лицето на . Най-много скандали със сигурност ще завърти сигнално жълтата водеща . \"Най-слаба бира\" в каста са гримьорът и кларинетистът , който неизвестно по какви причини е попаднал сред най-търсените звезди. Сподели:", "date": "2018.11.04", "title": "ПЪРВО В ПИК! Eто кои звезди влизат в \"Биг Брадър Мост Уонтед\" утре вечер - вижте пълния списък на съквартирантите"}
{"url": "https://pik.bg/%D0%BC%D0%B5%D1%80%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%89%D0%B5-%D1%81%D0%BB%D0%B5%D0%B4%D1%8F%D1%82-%D0%BA%D0%B0%D1%80%D1%83%D1%86%D0%B8-%D0%B8-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82%D0%B8-%D0%B7%D0%B0-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-news793698.html", "text": "Това обясни пред медиите полицейски инспектор Мария Ботев от ГД \"Национална полиция\" по повод започналата акция \"Зима\". Акцията стартира на 1 ноември и ще продължи до края на месеца. До 10 ноември акцент в нея ще бъдат велосипедистите и каруците. Вторият етап ще е за пешеходците, а третият за безопасното шофиране при зимни условия. Инспектор Ботева отбеляза, че акция \"Зима\" се провежда повече от 20 години. Тя коментира, че има специални правила за движение на велосипедисти и каруци, които те често пренебрегват. И допълни, че децата, които не са навършили 12-годишна възраст могат да карат колелата си по тротоарите и пешеходните пътеки, но ако трябва да се движат по пътя трябва да са с придружител. Полицейският инспектор от \"Пътна полиция\" обясни, че във втората десетдневка на месеца ще се следи за неправилното пресичане на пешеходците и за случаи, в които водачите на МПС им отнемат предимство. От полицията ще следят велосипедистите и каруци за извършването на евентуални нарушения на правилника за паркиране и управление, предава \"Новини.бг\". Глобата за велосипедисти, които карат своите колела без светлоотразителни елементи на тях, е 50 лв. Ако не бутат велосипедите си по тротоарите и при преминаване през пешеходна пътека, санкцията е 20 лв. При движение при намалена видимост, без светлоотразителна жилетка, нарушителите ще трябва да заплатят 10 лв. Сподели:", "date": "2018.11.04", "title": "МЕРКИ: Полицаи ще следят каруци и велосипедисти за нарушения"}
{"url": "https://pik.bg/%D1%81%D1%82%D1%80%D0%BE%D0%B3%D0%B8-%D0%BC%D0%B5%D1%80%D0%BA%D0%B8-%D0%B5%D0%BA-%D0%B3%D0%BE%D1%82%D0%B2%D0%B8-%D1%81%D1%82%D1%80%D0%BE%D0%B3-%D0%BA%D0%BE%D0%BD%D1%82%D1%80%D0%BE%D0%BB-%D0%B2%D1%8A%D1%80%D1%85%D1%83-%D0%B1%D0%BE%D0%B8%D1%82%D0%B5-%D0%B7%D0%B0-%D1%82%D0%B0%D1%82%D1%83%D0%B8%D1%80%D0%BE%D0%B2%D0%BA%D0%B8-news793721.html", "text": "Данните са на Европейската агенция по химикалите. От там алармират, че освен канцерогенни, някои от мастилата могат да доведат до репродуктивни проблеми или дори до промяна на човешката ДНК. Сега изискванията на здравните власти в повечето европейски страни са единствено използваните бои да са стерилни и да не реагират с тялото. Съветът към клиента е винаги да пита дали материалите имат гаранция и сертификат от производителя. Проучването показва, че в някои от пигментите може да има микроорганизми и тежки метали. Зелените бои съдържат хром, сините - алуминий, черните - петролни деривати, а червените - живак. Според медиците усложненията могат да дойдат след месеци или дори години. Има и случаи на инфекциозни заболявания след татуировка. От Еврокомисията ще излязат с ясен регламент до края на годината. Обмислят и забраната татуировките да се премахват от друг, освен от дерматолог. Еврокомисията готви регулации и по-строг контрол върху опасните оцветители в боите за татуировките. Причината е нов доклад, откриващ над 8000 вредни химикала в мастилата, използвани от татуистите. Това предаде Нова телевизия. Сподели:", "date": "2018.11.04", "title": "СТРОГИ МЕРКИ: ЕК готви строг контрол върху боите за татуировки"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B0-%D0%BF%D0%BE%D0%BB%D0%B7%D0%B0-%D0%BE%D1%82-%D0%BA%D0%B0%D1%84%D0%B5%D1%82%D0%BE-news793679.html", "text": "Учени от университета Томас Джеферсън във Филаделфия установиха, че е добре да се пие често кафе. Консумацията му насища с кислород клетките в организма и допринася за регенерацията им, но за целта варенето му трябва да се извършва по определен начин, съобщи Юрик алърт. Било констатирано, че за да е с идеално ниво на киселинност, кафето трябва да се приготвя бързо - смлените кафеени зърна да се залеят с вряла вода и напитката да се изпие за 5-10 минути. Вкусната напитка насища кръвта с антиоксиданти, които заедно с витамините и микроелементите от кафеените зърна могат да намалят възпаленията на тъканите и да нормализират функционирането на сърдечносъдовата система. Тези заключения потвърждават резултатите от предишни изследвания, които показаха, че кафето помага на организма да се бори с депресията и стреса, извършва профилактика и \"почиства\" раковите клетки в организма, а освен това има благотворен ефект върху един от най-важните органи - сърцето. Сподели:", "date": "2018.11.04", "title": "Откриха неочаквана полза от кафето"}
{"url": "https://pik.bg/%D0%BC%D0%B5%D0%BB%D0%B5-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D1%82%D0%B8%D1%80-%D0%B8-%D0%BD%D1%8F%D0%BA%D0%BE%D0%BB%D0%BA%D0%BE-%D0%BA%D0%BE%D0%BB%D0%B8-%D1%81%D1%82%D0%B0%D0%BD%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news793745.html", "text": "Катастрофа с тир и няколко коли е станала на магистрала \"Тракия\" край Пловдив. Инцидентът е станал на 117 километър в посока София, съобщава \" До произшествието се е стигнало, след като камионът е спукал гума. Отломките от гумата са били разпръснати по асфалта, а няколко коли и тежкотоварен автомобил са се завъртели след настъпване на каучука и са се ударили. На място са екипи на пътна полиция. Към момента няма информация за пострадали и за щетите по превозните средства. Движението в района е леко затруднено. TrafficNews.bg\". Сподели:", "date": "2018.11.04", "title": "МЕЛЕ: Жестока катастрофа между тир и няколко коли стана на магистрала \"Тракия\" (СНИМКИ)"}
{"url": "https://pik.bg/%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B0-%D1%80%D0%B0%D1%81%D1%82%D0%B0%D1%82-news793727.html", "text": "29 са вече жертвите на наводненията в Италия. В Сицилия откриха телата на две семейства, загинали по време на бедствието. Майка, баща, децата им на 15, 3 и 1 години, както и възрастните им родители, са загинали в къща на острова. Те са станали жертва на бързо покачилото се ниво на местната река при проливни дъждове в района. Мощните бури, застигнали Италия, нанесоха големи щети. Много пътища бяха разрушени, а в северната част на страната вятърът събори 14 милиона дървета. Сподели:", "date": "2018.11.04", "title": "Жертвите на наводненията в Италия продължават да растат"}
{"url": "https://pik.bg/%D0%B2%D0%B5%D1%87%D0%BD%D0%BE-%D0%B6%D0%B8%D0%B2%D0%B8-%D0%B1%D0%B8%D0%B9%D1%82%D1%8A%D0%BB%D1%81-%D0%BF%D1%83%D1%81%D0%BD%D0%B0%D1%85%D0%B0-%D0%BD%D0%BE%D0%B2-%D0%B2%D0%B8%D0%B4%D0%B5%D0%BE%D0%BA%D0%BB%D0%B8%D0%BF-%D0%B2%D0%B8%D0%B4%D0%B5%D0%BE-news793724.html", "text": "Най-великата британска банда Бийтълс пусна нов клип близо четири десетилетия, след като окончателно престават да съществуват като група, пише \"Монитор\". Видеото е към песента \"Glass Onion\" от „Белия Албум“, излязъл през 1968 г, а поводът е юбилейното преиздаване на тавата. Колекцията ще е отново на рафответе в музикалните магазини на 9 ноември. Клипът е направен от колажи от малкоизвестни снимки на групата и анимирани елементи, а в създаването му участва и самият Пол Макартни. С оформлението се е заел английският художник Ричард Хамилтън. По време на работата по албума през 1968 г. са възникнали множество конфликти. Като правило по него са работили главно Джон Ленън и неговата съпруга Йоко Оно. В резултат на това барабанистът Ринго Стар напуска групата, а по-късно от работата по записите са отстранени звукоинженерът Джеф Емерик и продуцентът Джордж Мартин. Сподели:", "date": "2018.11.04", "title": "ВЕЧНО ЖИВИ: Бийтълс пуснаха нов видеоклип (ВИДЕО)"}
{"url": "https://pik.bg/%D0%BD%D0%BE%D0%B2%D0%B0-%D0%B0%D1%82%D1%80%D0%B0%D0%BA%D1%86%D0%B8%D1%8F-%D0%BE%D1%82%D0%B2%D0%BE%D1%80%D0%B8-%D0%B2%D1%80%D0%B0%D1%82%D0%B8-%D0%BF%D1%8A%D1%80%D0%B2%D0%B8%D1%8F%D1%82-%D0%B2-%D1%81%D0%B2%D0%B5%D1%82%D0%B0-%D0%BC%D1%83%D0%B7%D0%B5%D0%B9-%D0%BD%D0%B0-%D0%BE%D1%82%D0%B2%D1%80%D0%B0%D1%82%D0%B8%D1%82%D0%B5%D0%BB%D0%BD%D0%B8%D1%82%D0%B5-%D1%85%D1%80%D0%B0%D0%BD%D0%B8-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news793703.html", "text": "В шведския град Малмьо преди няколко дни отвори врати първият в света Музей на отвратителните храни, предава Нова Телевизия. Експозицията съдържа повече от 80 от най-ужасните храни в света и има за цел да предизвика сетивата. Основателят на музея е д-р Самюел Уест. Той е психолог през деня и куратор през нощта. Първият му проект – Музей на неуспехите, опровергава името си и става голям хит. Статия за консумацията на месо и ефектът върху околната среда вдъхновява д-р Уест да научи повече за алтернативните източници на протеини, а след това той превръща новия си интерес в проект, пише CNN. \"Ако попитате хората дали искат да ядат буболечки, те ще откажат. Това е предизвикателството – да мога да ги накарам да преосмислят това”, споделя той. Сподели:", "date": "2018.11.04", "title": "НОВА АТРАКЦИЯ: Отвори врати първият в света Музей на отвратителните храни (СНИМКИ/ВИДЕО)"}
{"url": "https://pik.bg/%D0%B4%D0%B6%D0%B8%D0%B3%D0%B8%D1%82-%D0%BE%D0%BF%D0%B8%D1%82%D0%B0-%D0%B4%D0%B0-%D0%BF%D1%80%D0%B5%D0%B3%D0%B0%D0%B7%D0%B8-%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%B0-%D0%B4%D0%B0-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D1%81%D0%BF%D0%B8%D0%BF%D0%B0%D1%85%D0%B0-%D0%B3%D0%BE-news793728.html", "text": "Джигит без книжка отнесе глоба от 850 лева, след като пробвал да блъсне полицай в Пловдив и избягал от мястото на проверката, пише \"Монитор\". Полицаят обаче успял да види номера на автомобила и да огледа много добре джигита, който бързо бил издирен. Случката от миналата година започнала доста по-невинно. Шофьорът на леката кола „Волво С 40” не спрял на знак „стоп” и така не пропуснал движещ се по път с предимство друг автомобил. Полицаят, който бил на ул. „Райчо Цанов” в Пловдив видял нарушението, излязъл на платното за движение, застанал по средата му и вдигнал стоп палката. Шофьорът изфучал покрай униформения, който се принудил да отскочи, за да не бъде блъснат. 20 метра по-нататък по улицата джигитът спрял, излязъл от колата, заявил, че ще заобиколи и ще се върне, което не сторил. В това време полицаят му казал да не се качва отново в автомобила и да отиде при него, но джигитът не се подчинил, запалил волвото си и избягал от мястото на проверката. След справка в КАТ бил издирен собственикът на волвото, който заявил, че брат му карал автомобила. На собственика му било казано да се обади на брат си и да му каже веднага да се върне на мястото на проверката. Джигитът се подчинил и се върнал, а на въпрос защо не е изпълнил разпореждането да спре за проверка, излъгал, че не той, а негов приятел е шофирал. Проверката на КАТ установила още, че джигитът кара без книжка, която му била отнета още през септември 2011г., но въпреки това цели шест години той карал необезпокоявано. Сдобил се с наказателно постановление за общо 850 лева за общо 4 нарушения на пътя, което той обжалвал в съда в Пловдив. Магистратите потвърдили санкцията, което решение не е окончателно и може да бъде обжалвано в административния съд. Сподели:", "date": "2018.11.04", "title": "Джигит опита да прегази полицай, за да избяга от проверка, спипаха го"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%B8-%D0%BC%D0%BE%D1%82%D0%BE%D1%80%D0%B8%D1%81%D1%82-news793737.html", "text": "Тжека верижна катастрофа между два леки автомобила и моторист е станала на кръстовището на булевард \"Дунав\" и \"Карловско шосе\" в Пловдив, съобщава \"Марица\". По първоначална информация няма тежко пострадали. Двете десни платна са блокирани, на мястото са пристигнали служители на КАТ. Двете коли са Сеат и Фиат, а удареният моторист е посредата. Очаквайте подробности! Сподели:", "date": "2018.11.04", "title": "ПОРЕДЕН ИНЦИДЕНТ: Верижна катастрофа между два автомобила и моторист"}
{"url": "https://pik.bg/%D0%B3%D1%8A%D1%80%D1%86%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D0%B8-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news793649.html", "text": "Kathimerini, цитиран от \"Фокус\". Полицията в северния пристанищен град Солун арестува четирима трафиканти, сред които малолетно лице, за превозване на 35 нелегални имигранти, разпределени в два микробуса, съобщава електронното издание на гръцкия вестник Арестите са извършени в събота следобед, но са обявени в публичното пространство в неделя. От редакцията поясняват, че 17-годишен водач не е спрял за проверка след полицейски сигнал. В резултат представителите на органите на реда са тръгнали след него и са го арестували. При проверката е установено, че превозва 10 мигранти. Малко след това полицията преследва друг ван, движещ се по магистрала „Егнатия“. В резултат е арестуван 21-годишния шофьор и двама негови съучастници, 33-годишен мъж и 29-годишна жена. В управляваното от тях превозно средство е имало 25 нелегални имигранти. Полицията не е разкрила националностите на трафикантите и мигрантите. Сподели:", "date": "2018.11.04", "title": "Гърция арестува четирима трафиканти на мигранти"}
{"url": "https://pik.bg/%D0%BA%D0%BE%D0%BC%D0%B0%D0%BD%D0%B4%D0%B8%D1%80%D1%8A%D1%82-%D0%BD%D0%B0-%D0%B8%D1%80%D0%B0%D0%BD%D1%81%D0%BA%D0%B0%D1%82%D0%B0-%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%BD%D0%B0-%D0%B3%D0%B2%D0%B0%D1%80%D0%B4%D0%B8%D1%8F-%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BA%D1%8A%D0%BC-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news793644.html", "text": "Командирът на Ислямския революционен гвардейски корпус Мохамад Али Джафари предупреди държавния глава на САЩ Доналд Тръмп „никога да не заплашва“ Иран, съобщава изданието Tehran Times, цитирано от „Фокус“. „Никога не заплашвайте иранците… не отправяйте военни заплахи срещу нас“, бяха думите, с които командирът на Иранската революционна гвардия се обърна към хората, събрали се в центъра на столицата Техеран, за да отбележат годишнината от превземането на американското посолство в страната от 4 ноември 1979 г. Датата е известна като „Ден на шпионите“. На 4 ноември 1979 г. група студенти окупират американското посолство в Техеран, а служителите са похитени и държани в плен 444 дни - чак до 20 януари 1981 г. Акцията е част от избухналата по-рано през годината революция. Окупацията е поредният удар по САЩ след свалянето на шах Мохамад Реза Пахлави, издигнат на власт през 1953 г. с помощта на ЦРУ и принуден да напусне страната след възхода на аятолах Али Хомейни. Похищението предизвиква сериозен скандал, тъй като нарушава вековния принцип за имунитет на дипломатическите представителства. САЩ опитват да освободят дипломатите със сила, но операция „Орлови нокти\" от 24 април 1980 г. се проваля, а осем войници загиват. Кризата приключва със споразумението от Алжир от 19 януари 1981 г., а заложниците са освободени на следващия ден, когато Роналд Рейгън встъпва в длъжност. Сподели:", "date": "2018.11.04", "title": "Командирът на Иранската революционна гвардия с предупреждение към Доналд Тръмп"}
{"url": "https://pik.bg/%D0%B2%D1%8A%D1%80%D0%BD%D0%B5%D1%82%D0%B5-%D1%81%D0%BC%D1%8A%D1%80%D1%82%D0%BD%D0%BE%D1%82%D0%BE-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-%D0%B7%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%B0-news793683.html", "text": "При социализма съдии и прокурори зорко бдяха за законността, сега цари хаос Най-великият законотворец е хан Крум. Но от неговото време досега строгостите на закона са се размивали. Така се стига до сегашното състояние на законността и правото у нас. Когато във Великото народно събрание влязоха над 30% юристи, като видях и част от тях, си казах: „Жална ѝ майка на България!”. И това се доказва вече 30 години. Създават се лобистки и нескопосани закони, които се променят стотици пъти. Това поражда хаос в съдебната система и съдилищата са затрупани с дела, които се протакат с години. Част от съдиите решават делата безпринципно в полза на властващите и срещу подкупи. Върховните съдии са недосегаеми, с високи заплати, без таван на пенсиите и с всякакви привилегии. Често съдиите постановяват, неадекватно на престъпленията, занижени присъди. Съдебните такси и адвокатските хонорари са непоносими, но нали юристите си ги определят. Беше премахнато смъртното наказание. Беше въведено редуцирането на наказанието при самопризнания и намаляването на присъдата с една трета. Въведена беше и така наречената пробация, от която няма никакъв ефект. Аз съм бил над 30 години съдебен заседател - и преди 10 ноември, и след това. Нямам никакви забележки към съдиите от социалистическото време. Прокурорите също зорко бдяха за законността. Понякога местни партийни величия се опитваха да им влияят, но трудно пробиваха. Сега не е така – висш партиен деятел два съдебни състава го осъждат, третият го оправдава. През настоящото „демократично” време болшинството от съдиите – по-старите – също добросъвестно си изпълняват задълженията. В някои случаи обаче законите им връзват ръцете. Сега, след зачестилите убийства, все по-често се чуват гласове за връщане на смъртното наказание. Аз също издигам този глас и ще се мотивирам: влизам в училището и избивам всичките ученици в един клас и учителя. В този клас са синовете на съдията и прокурора, а и внукът на един известен адвокат. Питам: кое е хуманното - моята постъпка или осъждането ми на смърт? По съкратеното производство пък ще ми намалят присъдата с една трета. Питам: кой престъпник няма да се възползва от този член? Това е противно на всякаква логика и трябва незабавно да бъде отменен този член от Наказателния закон. Законодателството и съдебната система са в основата на държавността. Така, ама вече десетилетия, държавата е в разпад. Органите на сигурността не са мотивирани, често са бити и унижавани и държавата не стои адекватно зад тях. Корупцията в съдебната система не може да се отрече, често се сблъскваме с нея. На практика юристите обезцениха човешкия живот. Сподели:", "date": "2018.11.04", "title": "Върнете смъртното наказание за брутални убийства"}
{"url": "https://pik.bg/%D0%B1%D0%B8%D0%B2%D1%88-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D1%80%D0%B5%D0%BC%D0%B8%D0%B5%D1%80-%D0%BF%D1%80%D0%B8%D0%B7%D0%BE%D0%B2%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B4%D0%B0-%D0%BE%D1%82%D0%BA%D0%B0%D0%B6%D0%B5-%D0%BA%D0%B0%D0%BA%D0%B2%D0%B0%D1%82%D0%BE-%D0%B8-%D0%B4%D0%B0-%D0%B5-%D1%81%D0%B4%D0%B5%D0%BB%D0%BA%D0%B0-%D0%B7%D0%B0-%D0%B1-news793651.html", "text": "Бившият премиер на Великобритания Тони Блеър заяви, че парламентът на страната е длъжен да откаже каквато и да е сделка за излизането на страната от Европейския съюз и да предостави правото за това на британския народ. Блеър каза това в интервю за „Гардиън“, цитирано от „Газета“. По думите му, всички политици биха се чувствали подложени на сериозен натиск заради необходимостта за договаряне на „разумна сделка“, като това важи най-вече за депутатите от Лейбъристката партия. В същото време Блеър отбеляза, че в тази ситуация на практика „разумна сделка“ не съществува. „Всеки един вариант е лош – коментира бившят премиер на Великобритания. – Парламентаристите са длъжни да се откажат от сделка за Брекзит и да оставят последната дума на народа“. Тони Блеър добави, че ЕС никога няма да позволи на Великобритания достъп до единните пазари, ако страната откаже да изпълнява исканията на Евросъюза. Сподели:", "date": "2018.11.04", "title": "Бивш британски премиер призова парламента на страната да откаже каквато и да е сделка за Брекзит"}
{"url": "https://pik.bg/%D0%BC%D0%BE%D1%82%D0%BE%D1%80%D0%B8%D1%81%D1%82%D0%B8-%D0%B7%D0%B0%D0%BA%D1%80%D0%B8%D1%85%D0%B0-%D1%81-%D1%88%D0%B5%D1%81%D1%82%D0%B2%D0%B8%D0%B5-%D0%BC%D0%BE%D1%82%D0%BE%D1%81%D0%B5%D0%B7%D0%BE%D0%BD%D0%B0-%D0%B2-%D0%B1%D1%83%D1%80%D0%B3%D0%B0%D1%81-news793641.html", "text": "Стотици мотоманиаци се събраха пред Пантеона в Морската градина в Бургас за закриването на мотосезона. Традиционното събитие \"Да преброим дивите зайци\" бе организирано за поредна година от клуб \"Морски братя\", съобщава „Флагман“. В шествието по улиците на Бургас се включиха над 300 мотористи от 15 клуба от страната. Точно в 12:00 часа шествието тръгна по улиците на морския град. След това рокерите потеглиха към Отманли, където бяха посрещнати в реновираната хижа „Странджа“ за купон. Мотористите си пожелаха  циганското лято да продължи още дълго, за да могат да се порадват на машините си, а през пролетта на следващата година отново да се съберат тук, за да открият летния сезон. Те призоваха всички водачи на превозни средства да шофират с повишено внимание и да проявят толерантност на пътя към всички участници в движението. Сподели:", "date": "2018.11.04", "title": "Мотористи закриха с шествие мотосезона в Бургас"}
{"url": "https://pik.bg/%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D1%81%D1%8A%D0%B4%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%89%D0%B5-%D0%B1%D1%8A%D0%B4%D0%B5-%D0%B3%D0%B0%D0%B7%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B0-news793654.html", "text": "Съдебната сграда във Враца ще бъде присъединена към газоразпределителната мрежа на „Аресгаз“ ЕАД, съобщава „Конкурент“. Разрешението за това е било официално дадено от Висшия съдебен съвет, а председателят на ВОС Надя Пеловска има правомощия да подпише всички необходими документи, се казва в решението на висшите магистрати. Досега храмът на Темида във Враца, в който се намират окръжния и районния съд, както и прокуратурата, се отопляваха с  климатици. Сподели:", "date": "2018.11.04", "title": "Сградата на съда във Враца ще бъде газифицирана"}
{"url": "https://pik.bg/%D0%B2-%D0%BD%D0%BE%D0%B2%D0%B0-%D0%BA%D0%B0%D0%BB%D0%B5%D0%B4%D0%BE%D0%BD%D0%B8%D1%8F-%D0%BD%D0%B5-%D0%B8%D1%81%D0%BA%D0%B0%D1%82-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%BE%D1%82-%D1%84%D1%80%D0%B0%D0%BD%D1%86%D0%B8%D1%8F-news793652.html", "text": "Частични резултати от референдума за независимост на френската отвъдморска административна единица Нова Каледония показват, че голяма част от избирателите са подкрепили оставане на страната под  управление на европейската страна, съобщава „Франс Прес“, цитирана от „Фокус“. Агенцията се позовава на местни медии. При 70 процента обработени бюлетини, 59,5 процента от избирателите са отхвърлили предложението Нова Каледония да бъде обявена за независима държава. Сподели:", "date": "2018.11.04", "title": "В Нова Каледония не искат независимост от Франция"}
{"url": "https://pik.bg/%D0%BD%D0%B0%D0%BF%D0%B0%D0%B4%D0%BD%D0%B0%D1%82%D0%B0%D1%82%D0%B0-%D0%B0%D0%B4%D0%B2%D0%BE%D0%BA%D0%B0%D1%82%D0%BA%D0%B0-%D0%B2%D0%B0%D0%BB%D0%B5%D0%BD%D1%82%D0%B8%D0%BD%D0%B0-%D0%BA%D0%B0%D0%BC%D0%B5%D0%BD%D0%B0%D1%80%D1%81%D0%BA%D0%B0-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%BF%D1%80%D0%B5%D0%B4-%D0%BF%D0%B8%D0%BA-%D0%B2%D0%B5%D0%B4%D0%BD%D0%B0%D0%B3%D0%B0-%D1%86%D0%B5%D0%BD%D0%B7%D1%83%D1%80%D0%B8%D1%80%D0%B0%D0%B9%D1%82%D0%B5-%D0%BA%D0%BE%D0%BC%D0%B5%D0%BD%D1%82%D0%B0%D1%80-news793680.html", "text": "В редакцията на ПИК се получи писмо от адвокат Валентина Каменарска, нашумяла след физическото посегателство над нея в кантората й. Публикуваме го в пълен вид, автентичният правопис е запазен. Защо публикуваме тази ведомствена кореспонденция? Защото смятаме, че казусът е важен и наболял. ПИК е една от малкото новинарски агенции в България, която запази форума с коментари под статиите си. Запази го напълно свободен, без никаква регистрация. Истината е, че повечето онлайн медии в България спряха коментарите след решението на Европейския съд, цитирано от г-жа Каменарска. ПИК съхрани форума с убеждението, че това допринася за демократичния дух на медията, с презумпцията \"глас народен - глас божи\". Всякакви рестрикции по отношение на читателските мнения за нас граничат с цензура, за каквато настоява и почитаемата адвокат Каменарска. От друга страна форумът на ПИК често прелива от груби, цинични, невъзпитани думи и изрази, от физически заплахи, от откровени закани към автори на сайта, известни политици, шоумени, спортисти... Постарали сме се единствено да въведем филтър за определени фрази, неприсъщи според нас за нормалното публично говорене. Уви, филтърът ни често бива заобикалян с дигитални \"хитринки\". Какво да правим? Как да постъпим с настояването на адвокат Каменарска? Да премахнем ли коментарите под статиите, визиращи личността й? Да премахнем ли изобщо форума на ПИК? Вашето мнение е от значение за нас, така че го изразявайте свободно. Сподели:", "date": "2018.11.04", "title": "Нападнатата адвокатка Валентина Каменарска настоява пред ПИК: Веднага цензурирайте коментарите под статиите за мен!"}
{"url": "https://pik.bg/%D0%BD%D0%B0%D0%B4-1-000-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news793655.html", "text": "В рамките на последната седмица в Турция са арестувани 1 012 нелегални мигранти, предава държавната информационна агенция Anadolu Agency, цитирана от „Фокус“. Агенцията се позовава на данни от Министерството на вътрешните работи в Анкара. В изявление от ведомството се уточнява, че арестите са извършени в периода 21 октомври - 2 ноември. Не се разкрива националността на мигрантите. Турция е основен маршрут на мигрантите, опитващи се да достигнат Европа, особено след началото на войната в Сирия през 2011 г. Сподели:", "date": "2018.11.04", "title": "Над 1 000 нелегални мигранти са задържани в Турция за последната седмица"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%BE%D0%B8-%D1%87%D0%B0%D1%81%D1%82%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%89%D0%B5-%D0%BE%D1%81%D1%82%D0%B0%D0%BD%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BD%D0%B0-5-%D0%BD%D0%BE%D0%B5%D0%BC%D0%B2%D1%80%D0%B8-news793656.html", "text": "„Софийска вода” временно ще прекъсне водоснабдяването в някои части на столицата на 5 ноември заради ремонтни дейности, съобщиха от пресцентъра на дружеството, цитирани от „Фокус“. се налага спиране на водоподаването от 09:00 до 21:00 часа на клиентите на „Софийска вода”, живеещи в района на: село Герман и село Лозен, магазин „Порше“ – Изток, София център, заведения за хранене до караулката на КАТ. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: с. Горни Лозен ул. „Съединение“ ъгъла с ул. „Извор“; с. Долни Лозен ул. „Иван Пешев“ пред 200 ОУ „Отец Паисий“; с. Герман ул. „Патриарх Герман“ пред кметството. , се налага спиране на водоподаването от 10:00 до 18:00 часа на клиентите на „Софийска вода”, живеещи в района на: улица „Хайдушка гора“ от улица „Дойран“ до улица „Кюстендил“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Хайдушка гора“ ъгъла с ул. „Царево село“. , се налага спиране на водоподаването от 10:00 до 18:00 часа на клиентите на „Софийска вода”, живеещи в района на: бл. 601 и бл. 602, улица  „Арх. Богдан Томалевски“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: между бл. 601 и бл. 602 . , се налага спиране на водоподаването от 09:30 до 16:30 часа на клиентите на „Софийска вода”, живеещи в района на улица „Цар Борис III“ от улица „Христо Ботев“ до улица „Хан Крум“; улица „Дъбрава“, улица „Александър Стамболийски“ от улица „Дъбрава“ до улица „Димитър Ашов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Дъбрава“ №14. , се налага спиране на водоподаването от 09:30 до 14:00 часа на клиентите на „Софийска вода”, живеещи в района на: по улица „Димитър Тошков“ от №27 до №42; по улица „Благой Гердин“ от улица „Димитър Тошков“ до улица „Евлоги Тодоров“ и улица „Костадин Трайков“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: улица „Димитър Тошков“ ъгъла с улица „Пирамидите“. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . Сподели:", "date": "2018.11.04", "title": "Важно: Ето кои части на столицата ще останат без вода на 5 ноември"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%80%D0%B5%D1%88%D0%B0%D1%80%D1%81%D0%BA%D0%B8-%D0%BF%D0%BE%D0%BB%D0%B7%D0%B2%D0%B0-%D0%B1%D1%82%D0%B2-%D0%B7%D0%B0-%D0%B4%D0%BE%D0%BD%D0%BE%D1%81%D0%B8-%D1%81%D1%80%D0%B5%D1%89%D1%83-%D0%B2%D0%BC%D1%80%D0%BE-news793691.html", "text": "За да нагнетява напрежение към управляващите, протестърското лоби в БТВ не подбира средства. Пореден гост в елесктронната медия беше зам.-министърът на правосъдието от кабинета Орешарски - Илия Ангелов. Той е инженер, завършил школата на МВР в Симеоново и бивш шеф в охранителна полиция, назначен през юли 2013 г. През февруари 2014 г. Юлиан Ангелов - главен секретар на ВМРО, иска оставката на Илия Ангелов заради безпричинно бавене на удостоверения за българско гражданство и безоснователни откази на македонци. ВМРО тогава правят и протест срещу правосъдното министерство и работата на зам.-министър Илия Ангелов поради блокажа в работата на комисията. Сега Ангелов си го връща на ВМРО и използва ефира на БТВ за бесни клевети срещу партията и вицепремиера Каракачанов. Новинарите от телевизията пък от своя страна се ползват от услугите на члена на кабинета Орешарски, за да пускат компромати срещу правителството на Борисов, експлоатирайки темата с паспортите, която е част на съвместната стратегията на БСП, \"десните\" от \"Демократична България\" и \"Протестна мрежа\" за предизвикване на предсрочни избори. Целта е служебен кабинет, назначен от президента Румен Радев, след което ще последва лов на вещици срещу Борисов, ГЕРБ и Патриотите, нови избори и нова тройна коалиция. Част от сценарият е и превземането на София чрез Мая Манолова и тоталното изхвърляне на Борисов от властта, втори мандат на Радев и реализация на всички руски проекти в България. Както винаги, умнокрасивите десни се използват заради шума, който умеят са създадат. В схемата срещу кабинета е и кръгът Капитал на Иво Прокопиев, срещу когото има повдигнати обвинения за измами. Сподели:", "date": "2018.11.04", "title": "САМО В ПИК: Зам.-министър на Орешарски ползва БТВ за доноси срещу ВМРО"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%BD%D0%BE%D0%B5%D0%BC%D0%B2%D1%80%D0%B8-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BC%D0%B5%D1%80%D0%BA%D1%83%D1%80%D0%B8%D0%B9-%D0%BD%D0%B0%D0%B2%D0%BB%D0%B8%D0%B7%D0%B0-%D0%B2-%D1%80%D0%B5%D1%82%D1%80-news793168.html", "text": "Какъв ще е ноември прогнозира топ астроложката Алена пред ПИК. Внимавайте, тъй като Меркурий отново ще ни спъва в последното си за годината ретроградно движение.... Ето какво още ни казват звездите: Първата половина на ноември е във властта на Скорпиона, който отново ще подтиква злонамерените или неудовлетворени от живота хорица да вредят, колкото и както могат. Защо? Заради избликнали комплекси в годината на Луната, подсилени от нейното влияние. Луната в комбинация с влиянието на Скорпиона няма да пощади и личния живот на мнозина, ако заради прекалената си чувствителност се влюбят, особено семейните, и не съберат сили да прекратят отношенията, които вредят на брака им. Естествено вината ще е в клюкарите, които са ги издали, въпреки че те самите не са били дискретни, но кой да помни такива подробности. Промените през месеца ще ни помогнат да намерим своето ново място, стига да съумеем да осъзнаем в коя посока да тръгнем. Пътуванията зад граница ще ни обогатят с нови впечатления и възможност за делови партньорства. Обръщайте внимание на всички детайли в разговорите и в работата си, особено след 17 ноември когато Меркурий навлиза в последното си за годината ретроградно движение и не допуска промени, инвестиции и подписване на договори в личен, професионален, политически и междудържавен план. Всички, които не са се съобразили с този период на ретроградност на планетата, въпреки че съм го посочила в края на 2017 година, за да планират годината на Луната, ще са гневни и ще мразят, че намеренията им се провалят по тяхна вина. Астро-номерологичните прогнози са за прозорливите и през този месец ще успяват всички, които умеят да ги четат и да ги използват. Последната десетдневка на ноември ще ни поднесе не малко изненади и заради влиянието на Меркурий, и заради Слънцето в Стрелец, което подтиква към промени, по-често необмислени, само защото обещават бляскаво бъдеще, без да сме сигурни какво точно ще блести заради заблудата, типична за знака, че щом блести, значи е ценно. Депутатите и правителството да не предприемат действия, особено в края на месеца, свързани с валидирането на международни договори, с инвестиции в България или опити да съживяват мъртви производства. Сподели:", "date": "2018.11.04", "title": "САМО В ПИК: Топ астроложката Алена с прогноза за ноември: Внимавайте, Меркурий навлиза в ретроградна фаза... Скорпион и Луната ще скапват личния ни живот"}
{"url": "https://pik.bg/%D1%85%D0%B8%D0%BB%D1%8F%D0%B4%D0%B8-%D0%BE%D1%82%D0%B4%D0%B0%D0%B4%D0%BE%D1%85%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%BF%D0%BE%D1%87%D0%B8%D1%82-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%8F-%E2%80%9E%D0%BB%D0%B5%D1%81%D1%82%D1%8A%D1%80%E2%80%9D-news793659.html", "text": "Десетки хиляди, от Великобритания до Тайланд, отдадоха последна почит на загиналия президент на футболния клуб „Лестър”, съобщава Нова телевизия. Стадионът в Кардиф, където отборът изигра първия си мач след трагедията, притихна напълно в памет на Вичай Шривадханапрабха и останалите жертви на хеликоптерната катастрофа. Двата отбора се събраха около централния кръг на терена, като някои от футболистите не сдържаха сълзите си. Вичай бе голям любимец на играчи и феновете на клуба, като под негово ръководство бяха записани най-големите успехи в историята на „Лестър”. По същото време в Тайланд вървеше традиционната будистка церемония по погребението на милиардера. Сподели:", "date": "2018.11.04", "title": "Хиляди отдадоха последна почит на собственика на футболния „Лестър”"}
{"url": "https://pik.bg/%D0%B0%D1%84%D0%B5%D1%80%D0%B0-%D1%81-%D0%BF%D0%BE%D0%BF%D1%80%D0%B0%D0%B2%D0%BA%D0%B0%D1%82%D0%B0-%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%B2%D0%BA%D0%B0%D1%80%D0%B2%D0%B0%D1%82-%D0%BB%D0%B8-%D1%81%D1%8A%D0%B4%D0%B8%D1%8F%D1%82%D0%B0-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BB-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%B8-%D0%B8%D0%B2%D0%BE-%D0%BF%D1%80%D0%BE%D0%BA%D0%BE%D0%BF%D0%B8%D0%B5-news793667.html", "text": "Съдията на \"Капитал\" Лозан Панов вкарва властта в нова криза. С тълкувателно решение на ВКС бе разширен кръгът от лица, които могат да претендират за обезщетение при смърт на родственик в случай на ПТП. Решението на съда е откровен лобизъм срещу застрахователя в полза на адвокатските кантори. Десетки от тях вече са активираха в издирването на клиенти и заведоха дела със задна дата, претендирайки за парични компенсации. Смята се, че непредвиденият разход за застрахователния бранш ще надхвърли 1 милиа рд. Това е дупка, която може да доведе до серия от фалити. Аферата \"Олимпик\" ще е просто невинен тътен пред бурята, която се задава и предвещава проблеми за целия финансов сектор на държавата. ГЕРБ в лицето на Менда Стоянова реши да въведе таван на обезщетенията до 20 000 лв. за съпруг, съпруга, деца и 15 000 лева за по-далечни близки. Предложението е внесено в деловодството на НС, но днес Борисов се разпореди да бъде оттеглено за обществена дискусия. Вече дочувам рева сред застрахователите. И предусещам реакцията им - солидарно вдигане на гражданската отговорност между три и седем пъти. Числото не си измислям сам, консултирано е с експерти. Седем пъти качване на гражданската е тъждествено с директен удар върху джоба на обикновения човек и масови протести сред шофьорите. Респективно - остри проблеми за правителството, което и без това не може да се оплаче от липса на протести. Правилно ли е преценил Борисов? Вероятно реакцията му да спре поправките на Менда Стоянова е благородна, продиктувана от опасения, че иначе ще скочат пострадалите от катастрофи. Ще излезе едва ли не, че се неглижира болката на хора. Продиктувана е и от внушения по фейсбуците на тъй наречените \"капиталци\", че в застраховането всички са мутри и не бива да им се бута \"фандък\". Лошото е, че под \"мутри\" в застраховането капиталци подразбират не друг, а...българските застрахователни компании. Онези с европейско участие са \"добрите\" и \"прогресивните\" - тях не ги закачаме. Целта на Прокопиев и сие открай време е да прецакват родния бизнес за сметка на чуждестранния. И в банките, и в търговските вериги, и сега в застраховането. Не знам, не съм специалист в материята, просто разсъждавам. Седем пъти по-скъпа гражданска и цял бранш под угроза от фалит ми звучи по-репресивно за избирателя и вредно за обществото от таван за обезщетенията при пътни злополуки. При всички случаи казусът е дискусионен и тепърва ще търпи развитие. В този смисъл ветото на Борисов може би има смисъл, за да бъде изчистено окончателното решение от всякакви съмнения за лобизъм в една или друга посока. Сподели:", "date": "2018.11.04", "title": "АФЕРА С ПОПРАВКАТА \"МЕНДА СТОЯНОВА\". Вкарват ли съдията на \"Капитал\" Лозан Панов и Иво Прокопиев властта в нова криза?"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B5%D0%B3%D0%B8%D0%BF%D0%B5%D1%82-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%85%D0%B0-19-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%B8-%D0%B7%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%BA%D0%BE%D0%BF%D1%82%D1%81%D0%BA%D0%B8-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8-news793660.html", "text": "19 предполагаеми джихадисти, свързани със смъртоносна атака срещу коптски християни в Централен Египет, са били ликвидирани при престрелка с полицията, предава „Франс Прес“, цитирана от „Фокус“. Агенцята се позовава на съобщение от Министерството на вътрешните работи в Кайро. Убитите са част от терористична клетка, отговорна за смъртта на седем поклонници в атаката в провинция Миня, поясниха местните власти. „Терористичните елементи откриха огън срещу силите за сигурност, които отговориха\", се посочва в изявлението от египетското вътрешно министерство. Лицата са идентифицирани „като част от преследването на терористични елементи, участващи в извършването на враждебни операции в страната, включително и последната въоръжена атака, насочена към гражданите, които се завръщат от манастира „Св. Самуил\", се пояснява в разпространения текст. Сподели:", "date": "2018.11.04", "title": "Властите в Египет ликвидираха 19 джихадисти, отговорни за атака срещу коптски християни"}
{"url": "https://pik.bg/%D0%BE%D1%82-%E2%80%9E%D0%BC%D0%B8%D0%BB%D0%B0%D0%BD%E2%80%9C-%D1%81%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D0%BB%D0%B8-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%B3%D0%BE%D0%B4%D0%B8%D0%BD%D0%B0-%D0%BD%D0%B0-%D0%B7%D0%BB%D0%B0%D1%82%D0%B0%D0%BD-%D0%B8%D0%B1%D1%80%D0%B0%D1%85%D0%B8%D0%BC%D0%BE%D0%B2%D0%B8%D1%87-news793662.html", "text": "От ръководството на „Милан“ водят преговори  за привличането на шведския нападател на американския „Лос Анджелис Галакси“ Златан Ибрахимович, съобщава Tuttosport. Футболистът може да се присъедини към отбора от Милано още през декември, тъй като американският клуб на Ибрахимович не успя да се пребори за място в плейофите в Мейджър Лийг Сокър. Според информацията, от клуба от Милано са предложили на Ибрахимович договор за половин година с опция за продължаване и за сезон 2019/2020. Нападателят обаче настоява да получи гарантиран договОр за сезон и половина. Очаква се заплатата на футболиста да бъде около 1,5 млн. евро на година. Златан Ибрахимович бе играч на „Милан“ между 2010 и 2012 година. За тима той има 85 мача във всички турнири и 56 гола. Сподели:", "date": "2018.11.04", "title": "От „Милан“ са предложили договор за половин година на Златан Ибрахимович"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-18-%D0%B3%D0%BE%D0%B4%D0%B8%D1%88%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%BA%D0%B0-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D0%B2-%D0%B4%D1%8A%D1%80%D0%B2%D0%BE-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D0%B9-%D0%B8%D0%B7%D1%85%D0%B2%D1%8A%D1%80%D1%87%D0%B0-%D0%BE%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%B8-%D0%BF%D0%BE%D1%87-news793710.html", "text": "18-годишно момиче е загинало при тежка катастрофа, станала по пътя Генерал Тошево – Добрич. Пътният инцидент е станал малко преди полунощ срещу неделя, съобщиха от полицията. Колата „Мазда” се блъснала в крайпътно дърво. При удара е загинало пътувалото на предната седалка 18-годишно момиче. Автомобилът е бил каран от друго 18-годишно момиче. То е настанено в болница с множество наранявания. При удара двете момичета са изхвърчали от автомобила, а той се запалил. Сподели:", "date": "2018.11.04", "title": "ТРАГЕДИЯ! 18-годишна шофьорка се размаза в дърво, приятелката й изхвърча от автомобила и почина"}
{"url": "https://pik.bg/4-%D0%B7%D0%B2%D0%B5%D0%B7%D0%B4%D0%B5%D0%BD-%D0%BB%D0%B5%D0%B2%D1%81%D0%BA%D0%B8-%D0%B3%D1%80%D0%BE%D0%BC%D0%B8-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-news793700.html", "text": "Левски победи Ботев Пловдив с респектиращото 4:1 в двубой от 14-ия кръг на Първа лига, игран на \"Герена\". Футболистите на треньора Славиша Стоянович отново показаха зъби в нападение и стигнаха до солиден успех. Станислав Костов откри резултата за \"сините\". В края на първото полувреме Антонио Вутов изравни след фрапантна грешка на Божидар Митрев. През втората част 26-кратните шампиони обаче контролираха случващото се на терена и успяха да дръпнат в резултата с голове на Хали Тиам, Давиде Мариани и Костов, който отново се разписа и вече има 13 попадения начело при голмайсторите в първенството. Така Левски се завърна на върха в класирането с актив от 34 точки, с 2 повече от втория Лудогорец (\"орлите\" обаче са с двубой по-малко). Ботев пък е на 5-ото място с 23 пункта. Домакините бяха по-активният отбор през първите 10 минути, но не успяваха да стигнат до чисти положения. Само веднъж \"сините\" организираха опасна атака, но тя правилно бе спряна, заради засада. В 14-ата минута халфът на гостите от Пловдив Густаво Афонсо опита късмета си с много хубав удар от далечна дистанция. Топката обаче мина над напречната греда. В 21-ата минута \"сините\" бяха близо до гола, след отлично изпълнение на фаул от Жерсон Кабрал, който от сериозна дистанция насочи топката в горния ляв ъгъл. Кайзер обаче успя да избие в корнер. В 28-ата минута домакините пропуснаха нова добра ситуация. Габриел Обертан намери чудесно в наказателното поле Станислав Костов, който се освободи от защитник и върна към Давиде Мариани. Последният стреля към опразнената вратата, но топката се чукна в крака на Пиргов и излезе в ъглов, акцентира \"Гол\". Логичното се случи минута по-късно. Костов пусна вдясно към Милош Цветкович, който напредна и му върна около границата на наказателното поле. Необезпокояван, нападателят прати топката в долния десен ъгъл - 1:0. В 43-ата минута страхотен изстрел на Тодор Неделев от пряк свободен удар от далечно разстояние бе отразен от Божидар Митрев. Стражът внимаваше и успя да избие снаряда. В последните секунди на първото полувреме Митрев обаче показа защо дълго време бе на скамейката. Антонио Вутов отправи много слаб изстрел по земя на няколко метра от линията на пеналтерията. Лесната на пръв поглед топка мина под плонжа на вратаря и мина зад голлинията - 1:1. В началото на втората част Левски отново поведе в резултата. Центриране от ъглов удар на Давиде Мариани намери непокрит в наказателното поле Хали Тиам. Халфът засече подаването и прати неспасяемо топката във вратата. В 55-ата минута резултатът стана 3:1. Мариани намери вдясно Обертан, който напредна и пусна извеждащо подаване към Костов. Нападателят засече на шпагат от вратарското поле за 3:1. Окрилени от двата бързи гола, \"сините\" владееха през повечето време и търсеха начини да отбележат още попадения във вратата на Даниел Кайзер. Това се случи в 74-ата минута. След изпълнение на корнер, топката стигна до Мариани. Халфът стреля от малък ъгъл, кълбото рикошира в крака на Йордан Минев и влезе във вратата. Станислав Костов (29, 55), Антонио Вутов (45), Хали Тиам (51), Давиде Мариани (74) Митрев, Цветкович, Яблонски, Рейш, Нганиони, Тиам, Белмонт (Буш 83'), Мариани (Нашименто 77'), Кабрал, Обертан, Костов (Юруков 88') Треньор: Славиша Стоянович Кайзер, Минев, Димитров, Пиргов, Перейра, Юсеин, Афонсо, Вутов (Шопов 69'), Неделев, Добрев (Петков 53'), Кампос (Балтанов 46') Треньор: Николай Киров Сподели:", "date": "2018.11.04", "title": "4-звезден Левски громи в шампионата"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%BE%D0%B6%D0%B8%D0%B4%D0%B0%D1%80-%D0%BB%D1%83%D0%BA%D0%B0%D1%80%D1%81%D0%BA%D0%B8-%D0%B8-%D0%B6%D0%B5%D0%BD%D0%B0-%D0%BC%D1%83-%D1%80%D0%B0%D0%B7%D0%B4%D0%B5%D0%BB%D0%B5%D0%BD%D0%B8---%D0%B8%D0%B2%D0%B0-%D0%B8%D0%B7%D1%82%D1%80%D0%B8-%D1%84%D0%B0%D0%BC%D0%B8%D0%BB%D0%B8%D1%8F%D1%82%D0%B0-%D0%BC%D1%83-%D0%BE%D1%82-%D0%B8%D0%BC%D0%B5%D1%82%D0%BE--news793622.html", "text": "Божидар Лукарски и жена му Ива са се разделили – тази мълва броди из коридорите на СДС. Половинката на бившия министър на икономиката и лидер на СДС е махнала фамилията му, която бе приела с тире в името си, и вече се представя само като Ива Йорданова в профилите си в социалните мрежи. В рамките на година назад двамата изобщо не се появяваха на публични места заедно, а Ива престана да отразява любовта им в снимки, както правеше в началото на връзката им. Внезапната им раздяла се случила само 2 години след пищната сватба, която вдигнаха в Бургас, тъкмо когато приятелите им очаквали двамата да скрепят връзката си с дете. Припомняме, че Божидар и Ива се венчаха в присъствието на премиера Бойко Борисов по американски стандарт - в градина към морето. Церемонията по бракосъчетанието води лично кметът на Бургас Димитър Николов със стихове на Христо Фотев. Сред почетните им гости бяха Меглена Кунева, Владислав Горанов със съпругата си, Лиляна Павлова с мъжа и дъщеря си, Даниел Митов - долетял директно от Брюксел, Ивайло Московски и Красен Кралев с приятелката си Виктория Петрова. Любовта между Ива и Божидар пламнала, докато били кандидати за евродепутати в листата на Реформаторския блок преди години. Като всеки мъж, Лукарски първо харесал външността ѝ, но след като я проверил по-обстойно в интернет, открил, че красавицата имала и солидно образование, получено в САЩ и у нас, и завиден коефициент на интелигентност – 142. Покрай партийните дела двамата бързо станали и близки. Заради връзката си със синия лидер Ива Йорданова дори се отказа от кариера у нас. След като за кратко бе назначена за зам.-шеф на Агенцията за българите в чужбина при служебния кабинет „Близнашки“, тя подаде оставка заради недоволство на сънародници зад граница, които се обявиха срещу това назначение, намеквайки, че Йорданова ползва протекции. Днес Йорданова се е отдала на любимото си хоби – танците, като провежда кръжоци по салса в собствената си зала в София. Мъжкият интерес към атрактивната дама не е секвал още от участието ѝ в конкурса на Слави Трифонов „Умна и красива“, но Йорданова не издава дали има нов човек до себе си. Сподели:", "date": "2018.11.04", "title": "САМО В ПИК И \"РЕТРО\": Божидар Лукарски и жена му разделени - Ива изтри фамилията му от името си 2 години след пищната им сватба"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B0-%D0%B0%D0%BB%D0%B0%D1%80%D0%BC%D0%B0-%D0%B8%D0%B4%D0%B2%D0%B0-%D0%BE%D0%B3%D1%80%D0%BE%D0%BC%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B0-%D0%BA%D1%80%D0%B8%D0%B7%D0%B0---%D0%BA%D0%B0%D1%82%D0%B0%D1%81%D1%82%D1%80%D0%BE-news793699.html", "text": "Над Европа надвисва нова опасност - Глобалният пакт за миграция на ООН. Това се казва в позиция на представителя в Европейския парламент Ангел Джамбазки в отговор на заявките, че България ще подкрепи документа в Мароко през декември тази година. Публикуваме позицията на Ангел Джамбазки без редакторска намеса: Глобалният пакт за миграцията предизвиква сериозни тревоги и основателни опасения. П Географското положение на България ни задължава да бъдем особено внимателни към подобни документи, се казва още в позицията на Джамбазки, който е и зам.-председател на ВМРО – Българско национално движение. Подобен документ, който облечен под формата на юридически необвързващ пакт, заплашва подмяната на етническия състав както на българската държава, така и на цяла Европа. Държавите са заплашени от икономическа криза и колапс на социалните им системи. С безпроблемното предоставяне на нови лични документи за самоличност на мигрантите се застрашава международната сигурност и широко се отварят вратите за нова вълна от терористични атаки. Приложено излагам своите опасения от конкретните текстове в документа, който съм адресирал и до нашите коалиционни партньори от НФСБ и „Атака“. Мисля, че е редно да формираме единна позиция в ОП и да я поставим на обсъждане в българското правителство. Очаквам отговорите на колегите от ОП. Ето и писмото на Ангел Джамбазки, адресирано до Волен Сидеров и Валери Симеонов: Средствата, които са събирани от всеки един български данъкоплатец ще отиват за издръжка на един такъв несигурен поток от мигранти, като дори се предвижда тези от тях, които нямат лични документи да получават такива от приемащата държава и автоматично да могат да се ползват с правата на всеки български гражданин. Подобен документ, който облечен под формата на юридически необвързващ пакт, заплашва подмяната на етническия състав както на българската държава, така и на цяла Европа. Държавите са заплашени от икономическа криза и колапс на социалните им системи. Изразявам пред Вас категоричната си позиция, че българската държава следва да застане редом до Унгария и Полша, европейски държави отказващи подписването на документа, който има за цел да възпрепятства възстановяването на всеобщата европейска политика по сигурност на границите и застрашава икономическия просперитет на всяка държава членка. Сподели:", "date": "2018.11.04", "title": "ПЪРВО В ПИК: Ангел Джамбазки със страховита аларма: Идва огромна мигрантска криза - катастрофални последици за България, ако приемем пакта на ООН за миграцията"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D0%B3%D1%80%D0%BE%D0%BC%D0%BD%D0%BE-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-%D0%B1%D0%BB%D0%BE%D0%BA%D0%B8%D1%80%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-news793693.html", "text": "Огромно задръстване се е образувало на магистрала „Хемус“ преди тунел „Ечемишка“ в посока София малко след включването от Ботевград на магистралата, предава \"Фокус\". Причината е стеснение на пътя заради ремонтни действия. Шофьори, попаднали в капана, съветват колегите си да избират други маршрути към София – през Искърското дефиле или през Петрохан, ако искат да стигнат по светло до столицата. Сподели:", "date": "2018.11.04", "title": "ОТ ПОСЛЕДНИТЕ МИНУТИ! Огромно задръстване блокира магистрала \"Хемус\""}
{"url": "https://pik.bg/%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D0%BE%D1%82%D1%87%D0%B5%D1%82%D0%BE%D1%85%D0%B0-%D1%80%D1%8A%D1%81%D1%82-%D0%BD%D0%B0-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BE%D1%82-%D0%BC%D0%B5%D1%81%D1%82%D0%BD%D0%B8-%D0%B4%D0%B0%D0%BD%D1%8A%D1%86%D0%B8-%D0%B8-%D1%82%D0%B0%D0%BA%D1%81%D0%B8-news793587.html", "text": "Ръст на постъпленията от местни налози отчетоха по време на брифинг във Видин, съобщава „Конкурент“. Началникът на отдел „Местни данъци и такси“ Владимир Георгиев отчете, че събираемостта за деветмесечието на годината бележи значително увеличение в сравнение със същия период на 2017 г. Според обявените от него данни, в местната хазна са постъпили почти 6 000 000 лв., като от тях най-голям дял имат събраните пари от таксата за битови отпадъци – над 2 080 000 лв. и от данъка върху превозните средства – малко повече от 1 600 000 лв. Сподели:", "date": "2018.11.04", "title": "Във Видин отчетоха ръст на приходите от местни данъци и такси"}
{"url": "https://pik.bg/%D1%81%D0%B8%D0%BB%D0%BD%D0%B0-%D0%B2%D1%8F%D1%80%D0%B0-%D0%B7%D0%B0%D0%B1%D0%B8%D0%B2%D0%B0%D0%BB%D0%B8-%D0%B6%D0%B5%D0%BB%D0%B5%D0%B7%D0%BD%D0%B8-%D0%B3%D0%B2%D0%BE%D0%B7%D0%B4%D0%B5%D0%B8-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D1%81%D1%8A%D1%80%D1%86%D0%B5%D1%82%D0%BE-%D0%B8-%D0%BA%D0%BE%D1%80%D0%B5%D0%BC%D0%B0-%D0%BD%D0%B0-%D1%81%D0%B2%D0%B5%D1%82%D0%B8-%D0%BD%D0%B8%D0%BA%D0%B0%D0%BD%D0%B4%D1%8A%D1%80-%D0%B8-%D0%B5%D1%80%D0%BC%D0%B5%D0%B9-news793311.html", "text": "Те обърнали много елини от езическото заблуждение към Христа. За това били хванати и доведени на разпит при комита Ливаний. Когато той след дълги старания да ги отвърне от Христа не могъл да постигне нищо, заповядал да ги завържат за буйни коне и да ги гонят, за да влачат Христовите раби. Влачени дълго време, те обагрили земята с кръвта си. Телата им, удряйки се в камъни и пънове по земята, се покривали с рани и по човешкия закон те трябвало да умрат, ако Сам Господ не ги укрепявал по време на мъченията. След това едва живи ги хвърлили в тъмница и ги мъчели с глад и жажда; но Господ ги хранел с небесен хляб и изцелявал раните им. След известно време те отново били доведени на разпит и когато отказали да се подчинят на мъчителя, били окачени на дърво, стъргани с желязо и изгаряни със свещи. После били хвърлени в нажежена пещ, но останали невредими, защото Ангел Господен слязъл при тях, охладил пещта и ги запазил невредими от огъня. Накрая мъчителят заповядал да забият железни гвоздеи в главата, сърцето и корема им, след което изкопали яма за тях и още дишащи ги хвърлили в нея и я засипали с пръст. Преподобни Иоаникий Велики - родом от Витиния, пасъл добитъка на баща си Митрикий. Като войник се показал неустрашим, удостоен с царски почести. Напуснал света, отишъл на Олимп и преживял в пост и молитва. Починал около на 94 години. - светите Никандър и Ермей били просветени със светлината на Христовото учение и поставени за свещенослужители от светия апостол Тит. Сподели:", "date": "2018.11.04", "title": "СИЛНА ВЯРА: Забивали железни гвоздеи в главата, сърцето и корема на свети Никандър и Ермей"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-6-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D0%B1%D0%B8%D0%BB%D0%BE-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BD%D0%B0-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news793632.html", "text": "Земетресение с магнитуд 6.0 по скалата на Рихтер е било регистрирано на Филипините, съобщават от Геоложката служба на САЩ (USGS), цитирани от РИА Новости. Според информацията, трусът е бил усетен в 07:55 часа местно време (б.р 09:55 часа българско време). Епицентърът е бил на шест километра югоидточно от региона Сапад, провинция Северно Ланао. Няма информация за жертви и разрушения, както и за опасност от цунами. Превод и редакция: ПИК Сподели:", "date": "2018.11.04", "title": "Земетресение с магнитуд 6 по Рихтер е било регистрирано на Филипините"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-250-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D1%89%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B0%D1%82-%D0%BC%D0%B2%D1%80-%D1%81%D0%BB%D0%B5%D0%B4-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%B2-%D1%81%D0%B8%D0%BB%D0%B0-%D0%BD%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0--news793624.html", "text": "250 служители ще бъдат засегнати, ако бъдат приети преходните и заключителни разпоредби в Закона за бюджета. Това разкри пред БНР министърът на вътрешните работи Младен Маринов. С тези разпоредби се правят изменения в Закона за държавния служител и това би засегнало работещите пенсионери в системата, които ще трябва да бъдат съкратени, разясни той. Маринов бе категоричен обаче, че слуховете за съкращения на 5 000 и повече служители в министерството не са верни. „Тези слухове целят да създадат напрежение в системата – добави вътрешният министър. - Едно такова напрежение ще е много лошо за функционирането на системата“. Министърът уточни, че тези 250 души, които евентуално ще бъдат засегнати, са на административни длъжности, които подпомагат административната дейност на министерството. „Всяко едно по-сериозно оттегляне на служители от структурата ще доведе до известни затруднения“, призна той По-големият бюджет за следващата година ще осигури развиване на политиките на министерството, каза още Маринов. „Една от основните политики е човешкият ресурс – разясни още Младен Маринов. -  Полицаите наистина заслужават да взимат по-големи заплати. Те непрекъснато са изложени на риск, на нападения и съпротива. Тези пари няма да са дадени напразно. Заплатата и възнаграждението е едно от основните неща, които мотивират служителите. Увеличението ще е в рамките на тези 10 процента, предвидени за заплатите в бюджетната сфера. Въпросът е как ще бъде направено увеличението. Някои от синдикатите предлагат да се помисли как да бъде диференцирано възнаграждението, така че хората да имат мотивация да израстват кариерно и да заемат длъжности, които към момента не са толкова привлекателни. Това са вътрешно организационни неща. Като цяло са предвидени 10 процента увеличение на заплатите“. Сподели:", "date": "2018.11.04", "title": "Младен Маринов: 250 служители ще трябва да напуснат МВР след влизането в сила на Закона за бюджета"}
{"url": "https://pik.bg/%D0%B2%D1%82%D0%BE%D1%80%D0%B8-%D1%82%D1%83%D1%80-%D0%BD%D0%B0-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D0%BF%D0%BE%D0%BB%D1%88%D0%B0-news793585.html", "text": "Първият тур беше на 21 октомври и, по официални данни, управляващата партия \"Право и справедливост\" е получила най-много гласове. Тя има мнозинство в местните структури в 9 от 16-те воеводства или провинции на страната. Тя обаче загуби в повечето големи градове, включително Варшава. Там начело е кандидатът на опозицията, обединена в т. нар Гражданска коалиция. Днес изборите ще бъдат в тези градове и окръзи, където нито един от кандидатите не е успял да събере 50%. Повторно гласуване ще има на места като Краков, Гданск, Келце, Олщин и Шчечин, отбелязва БНР. В Полша ще гласуват на втори тур на местните избори. Изборните секции отварят в 7 часа местно време (8 часа българско), предаде ТАСС. Сподели:", "date": "2018.11.04", "title": "Втори тур на местните избори в Полша"}
{"url": "https://pik.bg/%D0%BC%D1%8A%D0%B6%D0%B5%D1%82%D0%B5-%D0%B2-%D0%B5%D1%81-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B0-%D1%81%D0%B0-%D1%81-%D0%BF%D0%BE-%D0%B2%D0%B8%D1%81%D0%BE%D0%BA%D0%B8-%D0%B7%D0%B0%D0%BF%D0%BB%D0%B0%D1%82%D0%B8-%D0%BE%D1%82-%D0%B6%D0%B5%D0%BD%D0%B8%D1%82%D0%B5-news793560.html", "text": "Анализ на Европейската комисия по повод днешния Ден на равното заплащане показва, че жените в ЕС работят безплатно два месеца спрямо възнаграждението, което мъжете получават, пише Би Ти Ви. От днес до края на годината жените в Европейския съюз символично ще работят без заплата, за разлика от противоположния пол. Нивото на заетост при жените също е по-ниско. Това, в комбинация с по-ниската заплата, води до натрупване и така разликите в пенсиите достигат близо 37%, а това поставя възрастните жени в значително по-голям риск от бедност. В много от компаниите обаче стереотипът, че мъжът е глава на семейството, е определящ за възнаграждението, казват експерти в подбора на персонал, а и жените често се съгласят да работят за по-малко пари. „По-често жени в по-високи позиции споделят, че са заплатени не по същия начин, както мъже на тяхното ниво. При по-ниските позиции няма чак такова разделение”, каза Надя Василева – управител на фирма за подбор на персонал. Разликата в заплащането между половете е във фокуса и на Европейската комисия, тъй като води до загуби за икономиката. „Жените са повече от 60% от висшистите и е логично да получавт по-високи позиции и съответно заплати. В противен случай се пропиляват таланти и инвестиции”, смята Вера Юрова, европейски комисар за правосъдието, потребителите и равенството между половете. Еврокомисията ще обсъжда как да се подобрят разпоредбите, свързани с равното заплащане. Възнагражденията на мъжете в ЕС продължават да са средно с 16 на сто по-високи. Сходни са и показателите у нас – жените получават около 14% по-ниски заплати. Сподели:", "date": "2018.11.04", "title": "Мъжете в ЕС продължават да са с по-високи заплати от жените"}
{"url": "https://pik.bg/%D0%B2-%D0%B8%D1%80%D0%B0%D0%BD-%D1%81%D0%B0-%D0%B7%D0%B0%D0%BF%D0%BE%D1%87%D0%BD%D0%B0%D0%BB%D0%B8-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-news793590.html", "text": "В Иран е започнало производство на собствени изтребители, съобщава „Независимая газета“, цитирана от „Фокус“. Няколко машини, марка Kowsar, ще бъдат предадени за въоръжение на републиканските военно-въздушни сили. За това е обявил военният министър на държавата Амир Хатами. По неговите думи благодарение на специалистите от военно-въздушните сили на иранската армия, отбранителната промишленост на страната успява да преодолее бариерите, които санкциите поставят пред нея, особено в областта на авиационната и космическата промишленост. Днес в Иран отбелязват националния ден за борба с глобалното високомерие. В републиката се организират митинги, на които присъстващите изразяват протеста си срещу политиката на Вашингтон. Сподели:", "date": "2018.11.04", "title": "В Иран са започнали производство на собствени изтребители"}
{"url": "https://pik.bg/12-%D0%B4%D1%83%D1%88%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%B2-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-%D0%B7%D0%B0-%D0%BE%D0%BA%D0%B0%D0%B7%D0%B0%D0%BD%D0%B0-%D1%81%D1%8A%D0%BF%D1%80%D0%BE%D1%82%D0%B8%D0%B2%D0%B0-%D0%B8-%D0%BD%D0%B5%D0%BF%D0%BE%D0%B4%D1%87%D0%B8%D0%BD%D0%B5%D0%BD%D0%B8%D0%B5-%D1%81%D0%BF%D1%80%D1%8F%D0%BC%D0%BE-%D0%BF%D0%BE%D0%BB%D0%B8%D1%86%D0%B5%D0%B9%D1%81-news793636.html", "text": "12 души са задържани в ареста в Ботевград за оказана съпротива и неподчинение спрямо полицейски служители,  собщиха от пресцентъра на МВР, цитирани от „Фокус“. Според информацията, към 22:30 часа за 3 ноември (събота) екип на жандармерията се е отзовал на сигнал за силна музика и нарушаване на нощната тишина в село Врачеш. Един от обитателите на адреса – 35-годишен мъж, категорично отказал да предостави личната си карта за проверка, оказал неподчинение и блъснал униформен на земята. Пристъпвайки към задържането му, служителите на реда били заобиколени от агресивна тълпа от около 30 души, които по всякакъв начин опитали да осуетят изпълнението на служебните им задължения. За да не се допусне ескалиране на напрежението и с цел овладяване на ситуацията, се е наложило използването на помощни средства – предупредителен изстрел във въздуха с гумен патрон и лютив спрей. След разпръсване на тълпата и възстановяване на обществения ред, мъжът – криминално проявен, е задържан в полицейския арест в рамките на 24 часа. Предстои до края на днешния ден с прокурорско разпореждане, мярката му за задържане да бъде удължена до 72 часа. В хода на предприетите допълнителни оперативно-издирвателни действия към момента са задържани още 11 души, един от които – активен участник в конфликта. По случая е образувано досъдебно производство за едро хулиганство, а действията по разследването продължават под наблюдението на Районна прокуратура- Ботевград. Сподели:", "date": "2018.11.04", "title": "12 души задържани в ареста в Ботевград за оказана съпротива и неподчинение спрямо полицейски служители"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-%D1%81%D0%B5-%D0%B8%D0%B7%D0%BE%D1%81%D1%82%D0%B0%D0%B2%D1%8F%D1%82-%D0%BF%D0%BE-%D1%82%D1%80%D0%B8-%D0%B4%D0%B5%D1%86%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news793592.html", "text": "Проблемът с това какво се случва с изоставените бебета у нас излезе на дневен ред отново след скандалните случаи от последните седмици на отношение на майки към децата им. Директорът на дирекция „Права на детето“, експерт към омбудсмана Ева Жечева и Спаска Петрова от сдружение „Нов път“ коментираха темата в сутрешния блок на Нова телевизия. „Всяко изостяавяне е система от провали – коментира Ева Жечева. -  По статистика на ден в страната ни се изоставят по три деца. За съжаление, това са реалностите.  Трябва да работим за промяната на тази цифра. Всяка една социална политика има своите нива на развитие. Своята връзка между различните нива. Нужна е системна политика за подкрепа на детето в семейството. Тя трябва да бъде насочена към групти, в които има сериозни рискове за изоставяне на деца. Там трябва да се работи сериозно на ниво превенция. Ние сме експерти, които от дълги години работим в областта на закрилата на детето. Работим за политики, които трябва да подкрепят самотни майки. Трудно е да се разберат майки, които подлагат на риск децата си, каквито са последните скандални случаи. Ясно е, че наказателните, рестриктивните мерки не могат да проработят, ако не са свързани и със стиумлиращи мерки. Поведението на жените, които предизвикаха общественото мнение в последните седмици, е недопустимо. Това дете шест месеца ще бъде разделено от майката, след това настанено в „Социални грижи“. След това детето ще бъде вписано в регистрите за осиновяване. Трябва да се научим да подкрепяме комплексно родителите, да инвестираме в социалната система, в подкрепата на родителите. Тази социална система обаче не е в добро състояние. Трябва да се инвестира финансово, в човешки ресурси. Много са елементите, върху които държавата трябва да работи“. „За съжаление статистиката на терен потвърждава цифрите – допълва Спаска Петрова. -  Зад всяко изоставено дете стоят човешки съдби. Държавната политика я има. Работим с деца, които имат риск за отпадане от образователната система, от рискови групи На родителите е нужна чисто базова подкрепа от хора от общността и от експерти, които в точния момент да подадат ръка на семейството. Проблемът е, че теренните работници са много малко, а на хартия много се говори. Наистина трябва да се обърне внимание на работата със семействата. Да се работи за превенция срещу изоставяне на децата, да се повишава образователното ниво, тъй като това е един от основните фактори за това, което се случва. Не всичко е негативно. Има и положителни примери. Имам близко приемно семейство до мен и виждам  как тези хора се грижат всеки ден за такова дете. Хората отдават цялото си сърце и душа за децата и не смятам, че само пръчката е от полза. Хората правят всичко за да са полезни на такива деца“. Сподели:", "date": "2018.11.04", "title": "ШОКИРАЩА СТАТИСТИКА: Всеки ден се изоставят по три деца в България"}
{"url": "https://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D1%81-%D1%80%D0%B0%D0%BA%D0%B0---%D0%BA%D0%B0%D0%BA-%D0%B5%D0%B4%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%83%D1%81%D0%BF%D1%8F-%D0%B4%D0%B0-%D1%81%D0%B8--news793598.html", "text": "Петя Накова е успяла да спечели най-голямата битка в живота си – преборила се е с рака. Тя говори за това, през което е преминала в книга. В нея тя е включила и разговори с осем дружи българки, които са успели да се изправят срещу тежката диагноза и да излязат с успех от тази тежка битка. „През декември 2015 година на преглед ми откриха бучка – връща се назад Петя. - Веднага ми казаха да отивам в болницата за биопсия. Човек постепенно осъзнава какво му се случва. Всеки на това място си задава въпроса защо на мен. Това е въпрос с две остриета – не трябва да се търсят вини. Много е важно да направиш лечение, в което вярваш, да повярваш в медицината. За мен бе важно да намеря тази болница и този лекар, който да ти вдъхне доверие. Обиколих няколко болници и намерих тази лекарка, която ми вдъхна нужното доверие. Всички осем жени, които съм описала в книгата си, в момента са живи. Женската сила никак не е за подценяване. В такива момента е важно да се стегнеш и да мислиш като победител. Тогава шансът ти да се пребориш наистина сериозно се увеличава. Психиката ти се променя малко като на война. Започваш да оценяваш какво имаш, дори и най-малките неща. И това е голямата промяна. Доста се фокусирах върху елементарните неща. Сега дори един изгрев, например, ме прави щастлива. Много съм мислила защо започваме да ценим малките неща когато сме на път да загубим всичко. Много са причините и не може да се отговори еднозначно. Нужна е подкрепата на семейството и приятелите в такива момента. Това е най-важното и един от ключовите моменти“. Сподели:", "date": "2018.11.04", "title": "От първо лице: Ексклузивен разказ за жестоката битка с рака - как една българка успя да си върне живота"}
{"url": "https://pik.bg/%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B0-%D1%83%D0%B1%D0%B8%D0%BB-%D0%B4%D0%B2%D0%B5%D1%82%D0%B5-%D0%B6%D0%B5%D0%BD%D0%B8-%D0%B2-%D0%BA%D0%B0%D1%80%D0%BD%D0%BE%D0%B1%D0%B0%D1%82-news793642.html", "text": "Прокуратурата повдигна обвинение на 18-годишния Алекс Димов, който вчера се качи с колата си върху тротоар в Карнобат и причини смъртта на две жени, съобщава Нова телевизия. Трагедията стана около 08:00 часа сутринта, когато жените отивали към гробищния парк в града заради Архангелова задушница. Обвинението срещу Димов е за шофиране с несъобразена скорост и причиняване на смърт по непредпазливост на двама души. Наказанието, което предвижда законът, е затвор от 3 до 15 години. Момчето, което имало книжка едва от месец, остава в ареста за 72 часа. Пробите за алкохол и наркотици, които бяха взети веднага след катастрофата, са отрицателни. Сподели:", "date": "2018.11.04", "title": "Повдигнаха обвинение на шофьора, убил двете жени в Карнобат"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D1%81%D1%80%D0%B5%D1%89%D1%83-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D1%86%D0%B5%D0%BD%D0%B8-%D0%BD%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BF%D1%8A%D1%82%D1%8F-%D0%B7%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0--news793637.html", "text": "Протестиращи срещу високите цени на горивата в Пазарджик блокираха пътя за автомагистрала „Тракия“, съобщи радио „Фокус-Пазарджик“. В шествието участват над 50 автомобила и около 150 души. Колоната се насочи към изхода на Пазарджик в посока автомагистрала „Тракия“, като блокира движението от и към магистралата. Повече от 10 полицейски патрула охраняват протеста. Преди началото на протеста на част от водачите бяха връчени предупредителни протоколи да не нарушават закона за движение по пътищата и обществения ред. Сподели:", "date": "2018.11.04", "title": "Протестиращи срещу високите цени на горивата в Пазарджик блокираха пътя за автомагистрала „Тракия“"}
{"url": "https://pik.bg/%D0%BF%D0%BE%D0%B6%D0%B0%D1%80%D1%8A%D1%82-%D0%B2-%D0%BE%D0%B1%D1%89%D0%B8%D0%BD%D0%B0-%D0%B1%D0%B5%D0%BB%D0%B8%D1%86%D0%B0-%D0%B5-%D0%BE%D0%B2%D0%BB%D0%B0%D0%B4%D1%8F%D0%BD-news793643.html", "text": "Овладян е пожарът, който в събота вечерта обхвана гора в Родопите, близо до село Кузьово, в община Белица, съобщава Нова телевизия. Изгорели са 100 декара черен бор. Все още има вътрешни огнища, които пожарникарите опитват да загасят. През цялата нощ на място са дижурили противопожарни екипи. Засегнати къщи в населеното място няма. Още се уточнява и каква е причината за пламъците. Сподели:", "date": "2018.11.04", "title": "Пожарът в община Белица е овладян"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F%D1%82-%D0%BE%D0%BA%D0%B5%D0%B0%D0%BD-%D0%B1%D1%8A%D0%BB%D0%B2%D0%B0-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D0%BC%D0%BD%D0%BE%D0%B3%D0%BE-%D1%82%D0%BE%D0%BF%D0%BB%D0%B8%D0%BD%D0%B0-news792911.html", "text": "Човечеството сериозно е подценявало количеството топлина, поета от Световния океан през последните 25 години. Новите данни на научно изследване показват, че моретата са абсорбирали 60% повече топлина, отколкото се е смятало досега. Така поддържането на глобалното затопляне в безопасни нива може да се окаже невъзможно, алармира Нова телевизия. Според учените резултатите означават още, че вредните газове, които човечеството отделя, генерират много повече топлина, отколкото сме мислели. Сподели:", "date": "2018.11.04", "title": "СЕНЗАЦИОННО: Световният океан бълва неочаквано много топлина"}
{"url": "https://pik.bg/%D1%88%D0%B2%D0%B5%D0%B4%D1%81%D0%BA%D0%B8-%D1%85%D0%BE%D1%80-%D0%BF%D0%B5%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BD%D0%B0%D1%80%D0%BE%D0%B4%D0%BD%D0%B8-%D0%BF%D0%B5%D1%81%D0%BD%D0%B8-news793603.html", "text": "В Швеция също звучи българска музика. Хор „Перуника”, основан от музиканта Михаил Делчев, пее българки народни песни. Магията на нашия фолклор печели нови почитатели сред скандинавците, съобщи Би Ти Ви. Песента „Дилмано Дилберо” се изпълнява от 20 вокалистки от Стокхолм. Те са хор „Перуника”, обединени от любовта към традиционния български фолклор. Основател и ръководител на вокалния ансамбъл е Михаил Делчев, който работи в Дания и Швеция. „Основахме го преди 4 години и 1 месец. Огромно желание и интерес има към българския фолклор”, разказва той. Шведските хористки от ансамбъл „Перуника” гостуват за трети път в България. На 1 ноември те представиха някои от най-красивите народни песни в Първо студио на Националното радио. „Аз изпълнявах традиционна шведска църковна музика. Преди няколко години научих, че в Стокхолм се търсят хористи, които да пеят български фолклор. Тогава си спомних, че съм чувала за прочутия ансамбъл „Мистерията на българските гласове”, и си казах: „Обожавам тази музика, трябва да се занимавам с това!”, споделя Корин Теттерис – вокалист в хора. Въпреки трудната ритмика и специфичните мелодии, всяка певица от хор „Перуника” е влюбена в нашата фолклорна музика. Интересуват се от точния превод на всяка дума и се стремят да пеят без шведски акцент. „Хубавото и интересното е, че Швеция е една пееща страна, така че за тях хоровото изкуство не е непозната материя. Напротив, те пеят от съвсем, съвсем малки в училище”, обяснява още Михаил Делчев. „Аз имам по-нисък глас, а шведската фолк музика се изпълнява от по-високи гласове, почти фалцет. Това не е моя стил, аз предпочитам да пея с пълни гърди, както се изпълнява българския фолклор. И в хор \"Перуника\" се почувствах на мястото си, мога да използвам целия диапазон на гласа си”,казва и друг вокалист – Юсефин Яноксон. „За нас е така, ежедневие, че така се пее, но за тях смесицата от това, което е надживяло времето, което е едногласна мелодия, пречупено през погледа на съвременни композитори е нещо невероятно като съчетание на съвременност и минало. И точно това ги е привличало неудържимо много”, посочва още диригентът Михаил Делчев. Хор „Перуника” е посланик на нашия фолклор по целия свят. След срещите си с българската публика, певиците се завръщат за концерт в Стокхолм на 17 ноември. Сподели:", "date": "2018.11.04", "title": "Шведски хор пее български народни песни"}
{"url": "https://pik.bg/%D0%BE%D0%B3%D0%BD%D1%8F%D0%BD-%D0%B4%D0%BE%D0%BD%D0%B5%D0%B2-%D1%81%D0%B5-%D1%80%D0%B0%D0%B7%D0%BC%D0%B5%D1%87%D1%82%D0%B0%D0%BB-%D0%B7%D0%B0-%D1%86%D0%B8%D0%B3%D0%B0%D0%BD%D0%B8-%D0%B8-%D1%82%D1%83%D1%80%D1%86%D0%B8-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-news793618.html", "text": "И внушаваме, недай Боже, че етносът му е крадлив. И боравещ спекулативно с понятието \"раса\", съотнесено към фашизъм. В случая подтекстът е: сценаристите на нашите сериали са фашисти, защото пълнят сюжетите си само с \"бели\" персонажи. Истината е обаче, че подобни статии са фашизъм с обратен знак, тъй като изискват привилегировано отношение по малцинствен белег. Сякаш равнопоставеното третиране на етноси може да бъде задължителен елемент в контекста на една чисто художествена реалност, а не е проблем на субективното авторово чувство. \"Чиста раса - /кра/сив народ\", това е статия от ведомствения сайт на \"Софарма\" и Огнян Донев. Не бих й обърнал внимание, ако не се споделяше масово и с възторг по стените на \"умните и красивите\". В тази статия се задава фундаментален въпрос: \"Къде са ромите и турците в новите български сериали и филми?\" Като контрапункт са представени американските сериали, в които винаги имало \"етническо многообразие\". В \"Местопрестъплението\", да речем, полицейският екип включвал бели, латиноси , негри, индийци, араби. А в българското \"Под прикритие\" турците били представени единствено като наркотрафиканти. Що не са положителни герои?! С две думи, според авторката е крайно време и в българската култура да се наложат квоти по примера на политкоректността - на двама бели поне по един ром. И задължително да е от добрите, иначе го дискриминираме. Това малоумие е проекция на същия изтрещял мултикултурализъм, забранил коледните пазари в Белгия. Не е шега - някакви хора наистина са убедени в правотата си, или поне им плащат, за да се правят на убедени и да прокарват публично разни тези. Като тази, че е добре драматургията да е нормативна, по програмите за интеграция. Аз не следя телевизионни сериали. Мнозина около мен обаче гледат \"Откраднат живот\". Знам, че става дума за лекари, Владо Пенев и Вергов са в главните роли. По логиката на авторката третият доктор трябва обезателно да е мангал. Сестрите в болницата трябва да са наполовина циганки или поне туркинчета, за да броят филма в графа \"толерантни\" и идейно-правилни. Тогава Огнян Донев да назначи в редакцията си роми за журналисти, може пък трафикът му да запълзи нагоре. За по-сигурно да вкара и някой и друг веган, обратен, зелен, инвалид или поне майка на дете с увреждания. Директно от протеста. Сподели:", "date": "2018.11.04", "title": "Огнян Донев се размечтал за цигани и турци в \"Откраднат живот\""}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D0%B1%D0%B8%D1%82%D0%B0-%D0%B6%D0%B5%D0%BD%D0%B0-%D1%83%D0%B4%D0%B0%D1%80%D0%B8-%D0%BC%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B4%D1%83%D1%88%D0%B5%D1%88%D0%B5-%D0%BC%D0%B5-%D0%BF%D1%80%D0%B5%D0%B4-%D0%B4%D0%B5%D1%82%D0%B5%D1%82%D0%BE-%D0%B8-%D0%BA%D0%BE%D1%88%D0%BC%D0%B0%D1%80%D1%8A%D1%82-%D0%BD%D0%B5-%D1%81%D0%BF%D0%B8%D1%80-news793607.html", "text": "Диана Николова е модел на 39 години. Жената открито разказа за това как с години е била подлагана на домашно насилие и е успяла да се справи с травмите от това. „Чувстваш отвращение от това, което ти се случва – разказва жената. - Първият шамар дойде, когато детето бе на годинка. Бях излязла с приятелка, той не живееше с мен. Когато се прибрах, той ме удари, че не съм си у дома. След това отново ме удари. Отговорих. Последва сблъсък, след който не помня нищо, тъй като ме бе ритал в главата. Приятелка ми помогна. След този случай шест месеца имах ужасно главоболие. Първите два месеца не можех да излизам навън, защото той ме бе заключил и взел ключа. Най-тежко в такъв момент е, че предателството идва от човек, който си мислиш че обичаш и с който си мислил, че искаш да споделиш живота си. Прибирах се и не можех да гледам детето си. След тези шест месеца, когато отидох на преглед, ми казаха, че имам комоцио. Оказа се, че след този случай съм получила астегматизъм. Отлепяне на лещата на едното око. Най-трудно ми бе, че нямаше към кого да се обърна за помощ – майка ми е в чужбина, а с баща ми не поддържах връзка. Приятелят ми знаеше това добре и се възползва“, казатя пред Нова тв. Николова се връща още по-назад в историята си, разказвайки как се е запознала с насилника си. „Запознахме се на купон – казва тя. -  Не знаех, че е женен. Тогава ме покани на кафе. Видяхме се. В интерес на истината той тогава ми намери работа. Беше ми трудно. Работих с него като постепенно от мой шеф ми стана любовник. Бях на 20 години и забременях. Вече знаех, че е женен. Обадих му се и му казах, а той каза че аз ще решавам за детето. Той ми беше казал вече, че е женен и има две големи деца. Малко след като забременях, всичко се промени. Решението ми бе да задържа детето. Баба ми смяташе, че детето не трябва да се ражда, тъй като този човек не е за мен. Но аз на своя глава отказах аборта. Оставах у дома на някаква милостиня, но хубавото бе, че една приятелка много ми помагаше и бе единствената, която ме издържаше. Тя бе бременна по същото време и заедно изживяхме всичко. Започна да става по-ревнив. Вбесяваха го и най-малки неща. С триста зора съм събирала пари да купя някоя дрешка на детето. Докато бях бременна в третия – четвърти месец, ме блъсна. Един познат ми се обади по телефона, а аз казах на приятеля ми, защото знаех колко е ревнив, че ме е търсила баба ми. Тя обаче се обади малко по-късно, и това наистина го вбеси. Скочи и ме раздруса здраво. Удари ме. Пред две мои приятелки ми каза след това, че съм била хубава с размазан грим и така ме харесвал и обичал. Беше и страшно, защото реално намаше къде да отида. След като детето бе на две години и половина, той се премести при мен. В интерес на истината пред мен той е удрял и бившата си жена.  Тогава жена му ми се обади и ми каза, че просто нямам идея с какво се захващам. Капката преля, когато ме удари пред сина  ми. Прибрах се, а той ме посрещна направо с ножа и ме пита къде съм била. Пред детето. Единственото, което бе в главата ми тогава бе да го успокоя, за да пусне ножа. Започна да ме души, да ме дърпа. Тогава загубих съзнание. Беше ме страх, че ако си отворя устата и се разкрещя ще ме заколи. В очите на сина ми тогава прочетох ужас и безпомощност. Той плачеше, прегръщаше ме, беше в паника. Легна до мен и в шок успя да заспи. Баща ми се бе отчаял, че никога няма да се разделя с този човек. Заплашвал ме е да ме залее с киселина. След като се разделихме съм имала доста сериозни кошмари – че ме коли, че ме беси, че ме убива. В един момент се отказваш от всичко. Казваш си, че явно ти е писано, че не ставаш за нищо. След като го изгоних, ме бе страх да се прибирам у дома. Непрекъснато се оглеждах на улицата. От четири години не сме се виждали и предпочитам да не го виждам повече. Страхът от това да ми се случи нещо в момента е по-малък от това да помогна с историята си на повече хора. Искам да ме приемат като жена, която се е преборила с тези неща. Още не мога да си простя много неща. Голямата ми грешка бе, че чаках твърде дълго, а хората не се променят“. Сподели:", "date": "2018.11.04", "title": "Шокиращата история на бита жена: Удари ме бременна, душеше ме пред детето и кошмарът не спираше"}
{"url": "https://pik.bg/%D0%B1%D0%B8%D0%BB-%D0%B3%D0%B5%D0%B9%D1%82%D1%81-%D0%BE%D1%87%D0%B0%D0%BA%D0%B2%D0%B0-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B4%D0%B0%D0%BD%D1%8A%D0%BA-%D0%B2%D1%8A%D1%80%D1%85%D1%83-%D1%80%D0%BE%D0%B1%D0%BE%D1%82%D0%B8%D1%82%D0%B5-news793579.html", "text": "\"Благодарение на идеята, че роботите ни помагат да произвеждаме повече стоки и услуги с участието на по-малко хора, ние спряхме да определяме работата като единственото, за което сме се родили\", заявява Гейтс, като отбелязва, че това поставя въпроса за прекарването на освободилото се време. \"Разбира се, аз не казвам, че трябва изкуствено да забавяме процеса на автоматизация\", подчерта милиардерът. Според него обаче не бива да се стига до пълно изместване на хората от работните им места. \"Основната идея на данъчното облагане е, че можете да облагате капитала или работната сила, а роботът е вид капитал. Сега има редица данъци върху работната сила, например подоходния, но с времето хората ще искат да стимулират създаването на работни места, вероятно ще имаме различни отчисления и субсидии, за да се повиши търсенето на обикновени сътрудници\", смята милиардерът. Според него в бъдеще ще нараства данъчното облагане на капиталът и друго имущество, включително роботите. Това няма да изисква забрана на производството на човекоподобни роботи и организацията на производството, в което участват. Системата за данъчно облагане обаче ще бъде структурирана така, че предприемачите да искат да разгледат възможността да наемат хора. \"В момента системата фактически ни тласка в обратната посока\", посочи основателят на \"Майкрософт\". Американският милиардер Бил Гейтс, основател на \"Майкрософт\", очаква в бъдещето данъчната система да се промени с въвеждането на специални данъци върху роботите, които да позволят запазването на работните места на хората, предаде ТАСС, цитирайки интервю за в. \"Никей\". Сподели:", "date": "2018.11.04", "title": "Бил Гейтс очаква въвеждане на данък върху роботите"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D0%B0%D1%82%D0%B0%D0%BD%D0%B0%D1%81%D0%BE%D0%B2-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D1%83%D1%81%D0%BF%D0%B5%D1%85%D1%8A%D1%82-%D0%BD%D0%B0-%D0%BA%D1%83%D0%B1%D1%80%D0%B0%D1%82-%D0%B5-%D1%87%D1%83%D0%B4%D0%B5%D1%81%D0%B5%D0%BD-%D0%B0-%D1%86%D1%81%D0%BA%D0%B0-%D0%BD%D0%B0%D1%87%D0%B5%D0%BB%D0%BE-%D1%81-%D0%B3%D1%80%D0%B8%D1%88%D0%B0-%D0%B3-news793614.html", "text": "- Надежда винаги има. Освен това по тази тема аз съм оптимист, защото както не веднъж съм споменавал и пред вашата авторитетна медия Гриша Ганчев има навика да спазва своите обещания, да следва непоколебимо целите си и да ги реализира рано или късно. Не случайно този човек направи абсолютно всичко, което заяви като перспектива, когато пое ЦСКА през лятото на 2015-а година. Т.е. - за три години Гриша Ганчев изпълни на 100 процента и отгоре поетия ангажимент към \"червената\" общност. И това е най-силният аргумент за моя оптимизъм, че след като бяха постигнати най-важните цели извън терена, а именно дългосрочна концесия за историческата база на \"армейците\", друг е въпросът защо само ЦСКА плаща, а останалите получиха имотите си безплатно или на вересия, но за това следващ път. Реши се казусът с \"червените\" исторически обекти. Емблемата и активите се завърнаха в своя дом. Клубът беше стабилизиран организационно, професионално, структурно. Школата бе реанимирана. Така, че за един малък, незначителен срок за историята като 3 години, прашинка в машината на времето, за този изключително кратък срок - бяха направени толкова много неща. И съм сигурен, че в следващите години рестартът на ЦСКА като професионален клуб изграден по европейски модел от А до Я, така както Гриша Ганчев умее, ще започне да дава резултати и като подготовката на талантливи футболисти и за \"армейския\" тим, и за националните формации. Сега на дневен ред е изключително талантливият Антов, около него може да наредим Тонислав Йорданов и Лясков, които са малко по-големи. В школата също има 2-3 имена, но не искам да ги споменавам, за да не стават спекулации и свръхочаквания. Защото знаем колко деликатна тема е прескачането на един талант от терените при юношите към мъжкия професионален футбол. Сигурен съм, че тези натрупвания - структурни, материални, организационни, кадрови, които Гриша Ганчев методично осъществява в ЦСКА от три години насам, в рамките на близките няколко кампании, ще дадат и сериозни резултати що се отнася до селектирането, подготовката, възпитаването, изграждането на качествени играчи за националните отбори. Тук не бива да забравяме субективния, ирационален понякога, личностен фактор. Даже бих казал и генетичен, и биологичен, и психологически. Т.е. много е важно да имаш добър човешки материал, както се казва. Да имаш поколение. Защото каквото и да си говорим - най-големият успех на представителния ни тим - четвъртото място в САЩ'94 преди близо четвърт век нямаше да бъде възможно, ако България не разполагаше към онзи момент с поколение и половина, защото заедно бяха и футболисти около 25-26-27-28 годишна възраст и Наско Сираков, който беше по онова време на 32 ако не ме лъже паметта. България в този период разполагаше с поколение и половина или почти 2 поколения много силни играчи, подвизаващи се в елитни отбори в Европа. И наличието на този много благоприятен генетичен фактор по онова време предопредели четвъртото място. Защото каквото и да е треньорското умение, каквато и организация да има, каквато и подготовка да се води, няма ли талант, няма ли го субективния фактор, нищо не може да се получи в спорта и живота. - Аз не съм специалист в бокса, макар че от половин век следя успехите на българските момчета между въжетата. Като почнем от великия боксьор и треньор на ЦСКА от близкото минало Стоян Пиличев, преминем после първия олимпийски шампион Георги Костадинов, който също носеше \"армейската\" фланелка, Цачо Андрейковски също \"армеец\", Петър Лесов също олимпийски шампион и \"армеец\", Георги Стоименов, Мишо Таков много години боксьор и треньор на ЦСКА и така стигнем до братята Пулеви - Кубрат и Тервел също тръгнали от \"армейския\" боксов клуб. Разбира се великият танцьор на ринга Ивайло Маринов от Варна, Серафим Тодоров от Славия, Чупренски също от \"бялата\" боксова школа, да не забравяме - \"сините\" също са дали силни боксьори като започнем от легендарния Георги Юнаков. Така, че българският бокс без да съм специалист и негов пръв любител винаги съм бил най-малкото на медийно равнище, на равнище на зрител и човек от медиите близо до него. Няма как да не приветствам и да не се чувствам щастлив от всяка победа на ринга, както и на всеки роден успех на спортните арени, когато звучи \"Мила Родино\" и когато нашето знаме и нашият герб се издигат нависоко. Смятам, че това са излишни приказки - колко е бил силен Фюри, дали е бил той, дали е бил братовчед му и т.н. И каква е стойността? Важното е, че български боксьор и то на професионалния ринг, нещо което беше екзотика за нас от по-старите поколения преди години, българин побеждава представител на една велика сила - геополитическа и спортна като Великобритания. Това е. По-нататък дали ще стигне до Джошуа, дали няма да стигне, каква е процедурата, защото не ми е толкова ясно и не е най-важното... Знам, че американската маркетингова-боксова система е превърнала този спорт в нещо подобно на НБА. - В някакъв безкраен, рекламен панаир. И аз да ти кажа право, колкото и да обичам баскетбола, веднага след футбола, хиляди пъти предпочитам Евролигата пред Националната баскетболна асоциация. Просто защото в НБА мачовете нямат край от реклами, от спирки, от най-различни маркетингови трикове. Публиката е като на театър, там няма клубна принадлежност, гледа се забивките, никой не следи резултата. Докато в европейския баскетбол все пак има клубна, емоционална, национална естествено тръпка. Така, че правя тези разходки напред-назад в историята на спорта и настоящето, за да аргументирам своята проста и ясна теза - чудесен е успехът на Кубрат. Да е жив и здрав и неговият брат. Да продължават все така. И да не изпадаме в някакъв особен нашенски нихилизъм, и да си дадем сметка къде сме в момента в олимпийската йерархия. Преди 30 години точно - България беше в шестицата на световния спорт по време на Олимпиадата в Сеул. С 10 златни медала, 12 сребърни и 13 бронзови, ако не ме лъже паметта. При 2 анулирани титли за допинг на щангистите, ако всичко беше наред щяхме да имаме 12 олимпийски шампиони. Деляхме ринг и тепих, и писта, и зала със Съветския съюз - велика империя, със САЩ - настояща империя, с Великобритания, с Франция, със суперсилите, Германия - тогава ГДР и ФРГ, огромна сила разделена на две и т.н. И тогава 9-милионна България, защото тогава България беше 9, а не 6 милиона, защото \"демокрацията\" ни струва 3 милиона, та 9-милионна България тогава беше сред 6-те, 7-те най-силни нации на света. Оттогава минаха години както се казва и на последната Олимпиада България вече не 9, а 6 милиона както споменах, стопена от геноцида на псевдодемокрацията подчертавам, стигна до 60-о място - редом до острови, резервати, протекторати, доскорошни колонии от 4-ия и 5-ия свят. Е, откъде-накъде сега ще теглим на везните с някаква особено чувствителна теглилка, ще решаваме дали има стойност, или не и до каква степен е значим успехът на Кубрат Пулев? Значим е разбира се, както и всеки триумф на български спортист на всякакво ниво, защото ние сме се докарали подчертавам го отново - до просешка тояга в спорта. Всеки може да си обясни защо. Сподели:", "date": "2018.11.04", "title": "САМО В ПИК: Георги Атанасов категоричен: Успехът на Кубрат е чудесен, а ЦСКА начело с Гриша Ганчев..."}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82%D0%BD%D0%BE-%D0%B0%D0%B2%D1%82%D0%BE%D1%88%D0%B5%D1%81%D1%82%D0%B2%D0%B8%D0%B5-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%8A%D1%82%D1%8F-%D0%BC%D0%B5%D0%B6%D0%B4%D1%83-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B8-%D1%81%D0%B8%D0%BC%D0%B8%D1%82%D0%BB%D0%B8-news793646.html", "text": "Над 150 автомобила потеглиха от Благоевград на протестно автошествие срещу високите цени на горивата и лошото им качество, съобщава БНР. Колоната с недоволните граждани премина по централните булеварди и излезе на международния път Е-79. Пътят към Кулата на практика е блокиран между Благоевград и Симитли. Протестът е не само срещу скъпите горива, а срещу поскъпването на данъците на колите, застраховката \"Гражданска отговорност\", електроенергията и водата, споделят участници. Според хората, увеличението на доходите е несъразмерно с това на разходите.  Организаторите от Съюза на българските транспортни работници твърдят, че се подготвя по-голям протест в София. Някои шофьори недоумяваха защо колите с газови уредби също трябва да плащат по-висок данък, тъй като отделят значително по-малко емисии. Очаква се след тунел Железница автошествието да спре, а хората да излязат от колите си и  да започнат да пресича главен път Е-79, с което ще бъде извършена и фактическата му блокада. Десетки шофьори от Ямбол и Сливен също се включиха в протестно шествие срещу цените на горивата. Над 100 автомобила с развети трибагреници, черни знамена и надути  клаксони преминаха по ямболските улици. Хората заявиха, че  протестират не само заради поскъпването на горивата, но и на застраховката \"Гражданска отговорност\" на автомобилите. Протестиращите подкрепиха искането на майките на деца с увреждания, вицепремиерът Валери Симеонов да подаде оставка. Протестиращите  за кратко блокираха движението по пътя Ямбол - Сливен. Вчера протести имаше в Добрич, Стара Загора и Монтана. Сподели:", "date": "2018.11.04", "title": "Протестно автошествие блокира пътя между Благоевград и Симитли"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D1%80%D0%B0%D0%B4%D1%86%D0%B8-%D1%80%D0%B0%D0%B7%D0%B1%D0%B8%D1%85%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D1%8E%D0%BB%D0%B8%D0%B0%D0%BD-%D0%B2%D0%B5%D1%80%D0%B3%D0%BE%D0%B2---%D0%B4%D0%BE%D1%86-%D0%B1%D0%B0%D0%BD%D0%BA%D0%BE%D0%B2-%D0%BE%D1%82-%E2%80%9E%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6-news793623.html", "text": "Юлиан Вергов е поредната ВИП жертва на софийските крадци. Звездата от „Откраднат живот“ гони по рекорд тв водещата Мира Добрева, която няколко месеца преди да влезе във „ВИП Брадър“, бе обрана за пети път. Апартаментът на актьора, който се намира на централната столична улица „Граф Игнатиев“, бил разбиван цели два пъти в рамките само на изминалата година. Крадците търпеливо дебнели екранния доц. Банков и атакували дома му, когато не бил в столицата – дали на турне с театъра или пък на почивка във вилата си на морето. Въпреки че и за двата обира, при които от жилището били откраднати вещи, не пари в брой, Вергов сигнализирал службите на реда, възмездие така и не получил и решил сам да се справя с престъпността, като пипа твърдо. Повече пъти от апартамента била разбивана личната му кола, която до момента е ставала обект на похищения 4 пъти. Досега кражбите били дребни, но миналата Коледа автоджамбази се опитали директно да задигнат возилото, но Юлиан ги сгащил на място. Актьорът имал покана за гости и на път към колата си видял, че около нея се суетят двама души. Без да се изплаши или пък да започне да търси съдействие от органите на реда, популярният актьор решил да вземе нещата в своите ръце, особено след като забелязал, че единият му дърпа с всичка сила радиокасетофона. Юлиан се затичал към тях и докато единият успял да избяга, другият попаднал буквално между юмруците му. Театралът сграбчил за яката апаша и започнал да го налага с все сила. Между ударите шурнала кръв от разбития нос на крадеца и погнусен от ситуацията, Вергов го пуснал да избяга. „Не ме е страх да скачам на бой и това е най-голямата ми сила срещу опонент, защото има силни хора, но плашливи. Излизал съм с голи ръце да се бия на магистралата и с две варненски мутри, които изскочиха от джипа си заедно с бухалки и пак аз ги надвих“, разказва лошото момче на театъра. Освен с джигити и крадци актьорът имал лошия навик да си мери юмруците и с футболни запалянковци. Вергов е сред известните привърженици на ЦСКА и преди години организира масов бой на трибуните на Националния стадион, за да потърси сметка на фенове от Разлог, който седнали на местата на неговата компания без разрешение. Сподели:", "date": "2018.11.04", "title": "САМО В ПИК И \"РЕТРО: Крадци разбиха апартамента на Юлиан Вергов - доц. Банков от „Откраднат живот“ бил обран два пъти за година"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-49-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D0%B9%D0%BE%D0%BD%D0%B8%D0%B9%D1%81%D0%BA%D0%BE-%D0%BC%D0%BE%D1%80%D0%B5-news793580.html", "text": "Земетресение с магнитуд 4.9 по скалата на Рихтер бе регистрирано рано тази сутрин в района на Йонийско море, до бреговете на Гърция, съобщи Европейско средиземноморския сеизмологичен център, цитиран от БГНЕС и Нова телевизия. Според данните, епицентърът е бил на 284 км. западно от Атина, на дълбочина 10 км. Няма информация за пострадали и разрушения. Земетресението е било предшествано от по-слаб трус от 4.7 по скалата на Рихтер. Сподели:", "date": "2018.11.04", "title": "Земетресение с магнитуд 4.9 по Рихтер бе регистрирано в Йонийско море"}
{"url": "https://pik.bg/%D1%81%D0%BB%D1%8A%D0%BD%D1%87%D0%B5%D0%B2%D0%B0-%D0%BD%D0%B5%D0%B4%D0%B5%D0%BB%D1%8F-%D1%86%D0%B8%D0%B3%D0%B0%D0%BD%D1%81%D0%BA%D0%BE%D1%82%D0%BE-%D0%BB%D1%8F%D1%82%D0%BE-%D0%BE%D1%81%D1%82%D0%B0%D0%B2%D0%B0-%D0%B8-%D0%B4%D0%BD%D0%B5%D1%81-%D0%BD%D0%BE-%D0%B3%D1%80%D0%B0%D0%B4%D1%83%D1%81%D0%B8%D1%82%D0%B5-%D1%82%D1%80%D1%8A%D0%B3%D0%B2%D0%B0%D1%82-%D0%BD%D0%B0%D0%B4%D0%BE%D0%BB%D1%83-%D0%BA%D0%B0%D1%80%D1%82%D0%B0-news793554.html", "text": "Днес над Източна България и в много райони в равнинната част от страната ще има значителна ниска облачност и намалена видимост. Около и след обяд облачността ще се разкъсва, видимостта ще се подобрява. Ще духа слаб вятър от изток-североизток. Температурите ще се понижат още малко и минималните ще са предимно между 6° и 11°, максималните - между 16° и 21°. Над планините ще преобладава слънчево време. Сутринта на места в ниските части ще е мъгливо, но след обяд видимостта там ще се подобрява. Ще духа слаб до умерен вятър от изток-югоизток. Максимална температура на височина 1200 метра – около 18°, на 2000 метра – около 12°. Над Черноморието ще има значителна ниска облачност и намалена видимост. Ще духа слаб до умерен вятър от изток-североизток. Максималните температури ще са 16-17°, близки до температурата на морската вода. Вълнението на морето ще е 3 бала. На 04.11.2018 слънцето ще изгрее в 07:04 часа и ще залезе в 17:16 часа. Продължителност на деня 10:12 часа. На 04.11.2018 луната ще изгрее в 03:03 часа и ще залезе в 15:59 часа. Осветеност на диска в 0h UT 16 %. Фаза на луната: след последна четвърт преди новолуние. Сподели:", "date": "2018.11.04", "title": "СЛЪНЧЕВА НЕДЕЛЯ! Циганското лято остава и днес, но градусите тръгват надолу (КАРТА)"}
{"url": "https://pik.bg/%D0%B5%D0%B4%D0%B8%D0%BD-%D0%BD%D0%B0-%D0%B2%D1%81%D0%B5%D0%BA%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8-%D1%83-%D0%BD%D0%B0%D1%81-%D0%B5-%D0%BD%D0%B0%D0%B4-55-%D0%B3%D0%BE%D0%B4%D0%B8%D0%BD%D0%B8-news793552.html", "text": "Всеки четвърти безработен у нас е над 55-годишен. Това показва статистиката на Агенцията по заетостта. Вече и онлайн платформа ще помага на тези хора да намерят работа. Данните на Агенцията по заетостта показват, че 27% от безработните са хора над 55-годишна възраст. Жените са малко повече от мъжете. Една от причините затова според експертите е по-ниска пенсионна възраст за жените, което пък ги прави по-непредпочитани за наемане на работа. Сред безработните на възраст на 55 години преобладават освободените от частния сектор. Ани има дългогодишен стаж на мениджърски позиции в големи корпорации у нас. В последната дават дейността, за която Ани отговаря, на външна фирма, и така тя остава без работа. Въпреки натрупания опит не може да намери нова. „Моето лично усещане е, че голямата спирачка е възрастта, в момента фокусът по една или друга причина е към по-младите хора, но въпросът е, че тези млади хора трябва да бъдат подкрепени, нужно е да се изгради управленски капацитет\", коментира Ани Сиракова пред Би Ти Ви. Ани е сред хората, които търсят работа и чрез нова онлайн платформа у нас – evergreentalents.bg, насочена само към хората над 55 г. Подава се автобиография. Кандидатите се разпределят в три категории – работници, експерти и топ мениджъри, а консултантите, които ги оценяват, също са от тази възрастова група. \"Ние мислим, че възрастовата група от 55 години нагоре, дори пенсионери, са един от резервите на пазара на труда\", каза Георги Първанов, един от създателите на проекта. Кандидатстването е безплатно. Платформата си партнира с Бюрата по труда, като си обменят информация. \"Ние сме в тясно сътрудничество, не в конкуренция, защото пазарът на труда е един и общи са ни целите – да срещнем търсенето и предлагането на работна сила\", заяви Кремена Калчева от Агенцията по заетостта. Експертите казват, че сред плюсовете на хората над 55 г. са опитът, дисциплината и лоялността, но пък са с по-ниска мотивация за смяна на професия и населено място. И очакват адекватно заплащане за опита си. През тази година около 28 хиляди безработни на възраст над 55 години са успели да си намерят работа чрез Бюрата по труда, други около 6000 също са се включили в заетост, но чрез различни програми. Сподели:", "date": "2018.11.04", "title": "Един на всеки четирима безработни у нас е над 55 години"}
{"url": "https://pik.bg/%E2%80%8B%D0%BD%D0%BE%D0%B2%D0%B0-%D0%BA%D0%B0%D0%BB%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%B0%D0%B2%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%BE%D1%82-%D1%84%D1%80%D0%B0%D0%BD%D1%86%D0%B8%D1%8F%E2%80%8B-news793533.html", "text": "Френските тихоокеански острови Нова Каледония се подготвят за референдума в неделя, на който трябва да решат дали искат да станат независима нация – вот, който се разглежда като своеобразен тест на политиката на Франция, съобщава АФП. Островите са разположени само на 18 000 километра от сушата. Те са източник на най-големите запаси от никел в света – суровина, широко използвана в електрониката и стратегическа отвъдморска територия на Париж в Пасифика. Близо 175 000 души са имащите право на глас на островите, които са известни със зашеметяващите си плажове. Социологически проучвания преди вота показаха, че мнозинството вероятно ще гласува за оставането под френска власт. Има обаче опасения, че референдумът може да предизвика напрежение между коренното население канак, което подкрепя независимостта и заселниците, което да доведе до кървави сблъсъци като тези от края на 80-те години на миналия век. Коренното население обаче представлява едва 50 процента от електората, като някои подкрепят оставането в рамките на Франция – не на последно място заради финансовата инжекция от 1,3 милиарда евро, която Париж отпуска на островите всяка година. Според проучванията около 75% от гражданите ще гласуват срещу независимостта и за оставането в рамките на Франция, която завладява островите през 1853 година и ги използва като наказателна затворническа колония. Сподели:", "date": "2018.11.04", "title": "​Нова Каледония прави референдум за независимост от Франция​"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D0%B5%D0%BB%D0%B0%D1%82%D0%B0-%D0%BD%D0%B0-9-%D0%B4%D1%83%D1%88%D0%B8-%D0%B1%D1%8F%D1%85%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%B2-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B0-%D0%BA%D1%8A%D1%89%D0%B0-%D0%B2-%D1%81%D0%B8%D1%86%D0%B8%D0%BB%D0%B8%D1%8F-news793578.html", "text": "Спасители в Сицилия откриха телата на 9 души в наводнена къща в Сицилия след силните дъждове в региона, предаде БТА, цитирана от Нова телевизия. В жилище в Кастелдача, недалеч от сицилианската столица Палермо, са били открити майка, баща, техни родители и деца. Според местните медии, жертвите са били от две семейства. Равнището на водата в местна река се повиши бързо след проливните дъждове в региона. В град Викари беше открито тялото на още един човек, съобщава агенция АНСА. През последната седмица в Италия проливните дъждове, бури, свличания на земни маси и ураганни ветрове причиниха смъртта на над 15 души. Сподели:", "date": "2018.11.04", "title": "Трагедия: Телата на 9 души бяха открити в наводнена къща в Сицилия"}
{"url": "https://pik.bg/%D1%88%D0%BE%D0%BA-%D0%B2-%D0%B1%D0%B0%D1%80%D1%81%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BC%D0%B5%D1%81%D0%B8-%D0%B7%D0%B0-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-news793548.html", "text": "Звездата на Барселона Лионел Меси беше обвинен в пране на пари чрез благотворителната организация, която носи неговото име. Според информация на тв канала \"Todo Noticias\" средствата, които са постъпвали във фондацията, са били прехвърляни в офшорни сметки. Подозренията върху Меси идват на основата на показанията на бивш служител в организацията, който твърди, че парите не са били изразходвани за социални проекти, както е било обявено. Прокуратурата в Аржентина даде в съда данни за започване на разследване и изиска документи от Испания по делото срещу Меси за данъчни престъпления. Аржентинецът е осъден в Испания за укриване на данъци и получи 21 месеца затвор условно. Сподели:", "date": "2018.11.04", "title": "Шок в Барса! Разследват Меси за пране на пари"}
{"url": "https://pik.bg/%D0%B2-%D0%BA%D0%B0%D0%BF%D0%B0%D0%BD-4-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5%D0%BD%D1%86%D0%B5-%D1%81%D0%B5-%D0%B7%D0%B0%D0%BA%D0%BB%D0%B5%D1%89%D0%B8-%D0%B2-%D0%BE%D1%82%D0%B4%D1%83%D1%88%D0%BD%D0%B8%D0%BA-news793553.html", "text": "4-годишно момченце се заклещи в отдушник на централен булевард в Шумен и беше спасено от пожарникари, предаде \"Струма\". Оказва се, че това не първият подобен случай на същото място. Малкото момче било заедно със своята баба, когато пропаднало в отдушника пред детски магазин на бул. “Славянски” в Шумен. Жената веднага потърсила помощ при продавачките. Обадили се на 112 и екипи на пожарната и Бърза помощ дошли на мястото. За да освободят заклещеното момче, огнеборците влезли в подземните помещения на сградата. След няколко минути пожарникарите успели да освободят крака на 4-годишното момче. След инцидента мястото е обезопасено. Поставена е решетка на отдушника, така че в него да може да попадне детско краче. Сподели:", "date": "2018.11.04", "title": "В КАПАН: 4-годишно момченце се заклещи в отдушник"}
{"url": "https://pik.bg/%D0%B8%D0%B7%D1%82%D0%BE%D1%87%D0%B8%D1%85%D0%B0-%D0%BB%D0%B8%D1%87%D0%BD%D0%B8%D1%82%D0%B5-%D0%B4%D0%B0%D0%BD%D0%BD%D0%B8-%D0%BD%D0%B0-%D1%85%D0%B8%D0%BB%D1%8F%D0%B4%D0%B8-%D0%B1%D0%BE%D0%B3%D0%B0%D1%82%D0%B8-%D0%BC%D0%BE%D1%81%D0%BA%D0%BE%D0%B2%D1%87%D0%B0%D0%BD%D0%B8-news793555.html", "text": "Имената, адресите и мобилните номера на хиляди богати московчани, които са абонати на местен интернет провайдер са били публикувани онлайн в резултат на изтичане на данни от провайдера - компанията \"Акадо Телеком\" - мощна телекомуникационна мрежа, която е собственост на руския олигарх милиардер Виктор Векселберг, предаде Ройтерс. Той заяви, че е започнало разследване на инцидента. Руските власти следят внимателно подобни инциденти след предишни изтичания, които доведоха до публикуването на информация за агенти на военното разузнаване, обвинени в съпричастност към атаката с нервнопаралитично вещество срещу бившия руски шпионин Сергей Скрипал във Великобритания през март т.г. След новото изтичане Ройтерс е видял няколкостотин досиета с лични данни, появили се в международна база данни. Сред тях били мобилните телефони и адреси на високопоставен руски правителствен служител, на широко известен кинорежисьор и на роднина на крупен руски бизнесмен. Всички тези данни били качени на сайта RIPE NCC - благотворително регионално интернет сдружение-регистър, съдържащ база данни за Европа, Близкия изток и части от Централна Азия. Това е съобщил експертът по информационни технологии Владислав Здолников - основател на частна виртуална сървис система (VPN) за сигурна онлайн връзка - TgVPN, предлагаща VPN услуги на ползвателите на приложението за размяна на съобщения Telegram. RIPE NCC поддържа публична база данни чрез списък, показващ IP адреси и интернет операторите, които ги обслужват. Компанията \"Акадо телеком\" също е член на този регистър и веднага обяви, че започва вътрешно разследване за изтичането на личните данни на нейните клиенти, но не каза дали самата компания е предоставила тези данни на регистъра. Според Здолников \"Акадо телеком\" оперира три подмрежи с общо 24 500 IP адреса на индивидуални ползватели, повечето от които живеят в луксозните райони на руската столица. Сподели:", "date": "2018.11.04", "title": "Източиха личните данни на хиляди богати московчани"}
{"url": "https://pik.bg/%D1%86%D0%B5%D0%BD%D0%BD%D0%B0-%D1%80%D0%B5%D0%BB%D0%B8%D0%BA%D0%B2%D0%B0-%D0%BD%D0%B0-%D1%81%D0%B2-%D0%B9%D0%BE%D0%B0%D0%BD-%D0%B1%D0%BE%D0%B3%D0%BE%D1%81%D0%BB%D0%BE%D0%B2-%D0%BF%D0%BE%D1%81%D1%82%D0%B0%D0%B2%D0%B8-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B4%D0%B0%D1%80%D0%B8%D1%82%D0%B5%D0%BB%D1%81%D0%BA%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-news793559.html", "text": "Ампула – реликва на Св. Йоан Богослов, постави началото на дарителска кампания. Тя цели да събере средства за изографисването на една от най-красивите нови църкви в страната – храма \"Свети Пимен Зографски\" в Бургас. Четирима млади зографи от Бургас работят по купола на храма. \"Най-горе стои Христос Пантократор, ангели, които носят Неговия лик и по-надолу ще има пророци. Това ще бъде украсата тук в самия купол, надолу вече различни евангелски сцени\", обясни църковният зограф Недялко Жеков. През Възраждането патронът на днешните зографи Свети Пимен възстановява 300 църкви и 15 манастира, които украсява със стенописи. „Той обикаля цяла Северна България от Македония като тръгва, Западните покрайнини, най-важното, проповядвало се е на български език”, каза отец Стелиян Кунев, цитиран от Би Ти Ви. Ампулата, свързана с почитта към Свети Йоан Богослов, е открита при разкопки близо до храма. \"Няколко са открити такива с подобни размери в град Ефес, но те са от глина. Това, което прави този предмет уникален, е, че той е от олово\", разказа Милен Николов, директор на Регионален исторически музей в Бургас. За завършването на храма помагат и децата от неделното училище – правят коледни свещи, които ще продадат благотворително. Сподели:", "date": "2018.11.04", "title": "Ценна реликва на Св. Йоан Богослов постави началото на дарителска кампания"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BC%D0%B0%D1%81%D0%BE%D0%B2-%D0%B1%D0%BE%D0%B9-%D0%BC%D0%B5%D0%B6%D0%B4%D1%83-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news793596.html", "text": "A1 On, цитиран от \"Фокус\". Масов бой между мигранти, настанени временно в обект на фирма в близост от Велика Кладуша в Босна и Херцеговина, завърши с петима ранени, един от които – тежко, предава скопската електронна медия До сбиването се е стигнало при опит да се разпределят продукти сред мигрантите, съобщиха местните медии. На място са били изпратени полицейски служители от околностите и екипи на бърза помощ от Велика Кладуша. Уточнява се, че четирима от мигрантите са получили леки телесни повреди. Състоянието на петия пострадал е по-тежко, но не се привежда информация за това дали е бил транспортиран в болница. Сподели:", "date": "2018.11.04", "title": "ЕКШЪН: Масов бой между мигранти, има ранени"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%82%D0%BE%D0%BF%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%BB%D0%BA%D0%BE-%D0%BE%D1%89%D0%B5-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D1%86%D0%B8%D0%B3%D0%B0%D0%BD%D1%81%D0%BA%D0%BE%D1%82%D0%BE-%D0%BB%D1%8F%D1%82%D0%BE--news793591.html", "text": "\"Ноември го започваме ударно. Вместо слани и сняг, имаме рекорди в Югозападната България. Вярно е, че прогозата беше такава - за топла и суха есен. Но топлината отиде много високо. Ситауцията е екстремна. Има места, където не е валяло нищо\", каза в ефира на Би Ти Ви топклиматологът проф. Георги Рачев. България е на сухо и топло, радваме се на прекрасно време, докато Алпите ги затрупа сняг, а Италия се удави в проливни дъждове. \"Видахме покъртителни снимки от Италия - затрупани къщи, жертви. Ландшафтът там не е подговен за такива екстремни ситуации. Това не е ненормално, типични неща са за Европа. Да не забравяме, че ние сме в третото преселение на народите. Крайбрежието се насели много, хотелите влязох в морето. Преди време две рибарски лодки е имало. Сега не може да се намери място\", поясни проф. Рачев. Около 15 - 16 ноември на юг от България ще има циклон. и тогава се очакват първите снеговалежи в Южна България. Реките в България имали вода под нормалното количество. Дунав е с по-ниско ниво. Езерата в Родопите са спаднали. Язовирите обаче били доста пълни и нямало опасност от режимна водата в страната. На 9 очакваме слаб валеж от дъжд. Очаква ни много хубаво време. В края на следващата седмица температурите ще се доближат до нормата. Сподели:", "date": "2018.11.04", "title": "ГОРЕЩА ПРОГНОЗА: Топклиматологът Георги Рачев разкри колко още ще продължи циганското лято и кога ще падне първият сняг"}
{"url": "https://pik.bg/%D0%BA%D0%BE%D0%BF%D0%B8%D0%B5-%D0%BD%D0%B0-%D0%B8%D0%BA%D0%BE%D0%BD%D0%B0-%D0%BD%D0%B0-%D1%81%D0%B2-%D0%B3%D0%B5%D0%BE%D1%80%D0%B3%D0%B8-%D0%B7%D0%BE%D0%B3%D1%80%D0%B0%D1%84%D1%81%D0%BA%D0%B8-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%81%D0%BE%D1%84%D0%B8%D1%8F-%D0%B2%D0%B8%D0%B4%D0%B5%D0%BE-news793562.html", "text": "Икона на Св. Георги Зографски беше тържествено посрещната в столичния храм „Св. Кирил и Методий“ в кв. „Красно село“, съобщава Нова телевизия. Иконата е изписана като точно копие на главната светиня на българския светогорски манастир „Св. Георги Зограф“ - т. нар. Фануилска икона на св. Георги, предаде БГНЕС. Иконата е изписана от светогорски брат и е с размерите на оригинала (134 х 83 см.), с красив релефен златен обков. Тя вече повече месец пребивава в Зографската св. обител. Ценната икона бе внесена с лития в църквата „Св. Кирил и Методий“ в София. Множество миряни бяха дошли да я видят и да се помолят пред нея. До 23:00 часа в храма ще има празнична вечерня по атонски устав. Църковното предание свързва Фануилската икона на св. Георги със самото основаване на Зографската св. обител. Тя се появява по чудодеен начин в храма след молитва на монасите, основатели на обителта, така се приема, че Бог разкрива волята си кой да бъде покровителят на новия манастир в градината на св. Богородица. Оригиналът на тази древна икона се е съхранявал няколко века в манастира Фануил, близо до Лида, родното място на св. Георги. Местното предание разказва, че една нощ образът на светеца върху главната им икона се заличил и изчезнал, а на игумена Евстратий било открито, че иконата е била пренесена на Атон. Фануилската неръкотворна икона на св. Георги днес е една от най-големите светини на Света гора. Иконата на Св. Георги Зографски е в София с благословията на патриарх Неофит. Сподели:", "date": "2018.11.04", "title": "Копие на икона на Св. Георги Зографски пристигна в София (ВИДЕО)"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%B8%D0%BB%D1%8E%D0%B7%D0%B8%D1%8F-%D0%BC%D0%BE%D0%B6%D0%B5-%D0%BB%D0%B8-%D0%B4%D0%B0-%D0%BF%D0%BE%D0%B7%D0%BD%D0%B0%D0%B5%D1%82%D0%B5-%D0%BA%D0%B0%D0%BA%D0%B2%D0%BE-%D0%B8%D0%BC%D0%B0-%D0%BD%D0%B0-%D1%81%D0%BD%D0%B8%D0%BC%D0%BA%D0%B0%D1%82%D0%B0-news793523.html", "text": "Уникална илюзия! Може ли да познаете какво има на снимката? Оптичната илюзия за котка или гарван, в зависимост от вашата гледна точка, е толкова объркваща, че е заблудила и най-модерните алгоритми за търсене в Гугъл. Снимката беше споделена в Туитър, на нея бързо се натъкнаха хиляди хора, пише вести.бг. На пръв поглед това на картината може да прилича на гарван, но всъщност е котка с наклонена глава настрани. Първият пост е събрал повече от 160 000 харесвания и 57 000 ретуита. Сподели:", "date": "2018.11.04", "title": "Уникална илюзия! Може ли да познаете какво има на снимката?"}
{"url": "https://pik.bg/%D1%88%D0%BE%D0%BA-%D1%83%D1%87%D0%B5%D0%BD%D0%B8-%D0%B4%D0%BE%D0%BA%D0%B0%D0%B7%D0%B0%D1%85%D0%B0-%D0%BA%D0%B0%D0%BA%D0%B2%D0%B0-%D0%B5-%D1%81%D0%BA%D0%BE%D1%80%D0%BE%D1%81%D1%82%D1%82%D0%B0-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0-news793469.html", "text": "Измиpaнeтo нa ĸлeтĸитe в чoвeшĸия opгaнизъм e вepижнa peaĸция. Cмъpттa им ce пpидвижвa c 1,8 милимeтpa в чac, дoĸaзaxa yчeни oт yнивepcитeтa Cтaндфopд, цитиpaни cп. „Ѕсіеnсе“. Cпeциaлиcтитe ycтaнoвили, чe cмъpттa нa eднa ĸлeтĸa вoди дo yмиpaнeтo нa cлeдвaщaтa. Πъpвичнoтo yвpeждaнe пpeдизвиĸвa ocвoбoждaвaнeтo нa xимичecĸи вeщecтвa – т.нap. cигнaли нa cмъpттa. Гибeлтa нa ĸлeтĸитe мoжe дa бъдe пpoгpaмиpaнa ĸaтo cлeдcтвиe пpи лeчeниeтo нa зaбoлявaния oт тyмopи или виpycи. Πpoцecът пpoтичa пoд фopмaтa нa вepижнa peaĸция. Πo дaнни нa yчeнитe, ĸлeтъчнaтa cмъpт пpoдължaвa дoтoгaвa, дoĸaтo cъщecтвyвa „гopивo“ – в дaдeния cлyчaй xимичecĸитe вeщecтвa и бeлтъцитe, нapeчeни „cигнaли нa cмъpттa“. Teзи cъcтaвĸи ce изчepпвaт пpи пълнaтa гибeл нa opгaнизмa. Изcлeдвaнeтo e ycтaнoвилo, чe мнoгo дpyги биoлoгични cигнaли мoгaт дa ce paзпpocтpaнявaт пo cъщия нaчин. Toвa нoвo oтĸpитиe щe бъдe в гoлямa пoмoщ нa yчeнитe дa зacтaвят paĸoвитe ĸлeтĸи дa yбивaт caмитe ceбe cи и дa пpeдoтвpaтявaт ĸлeтъчнaтa cмъpт пpи мycĸyлнa диcтpoфия или бoлecттa нa Aлцxaймep. Сподели:", "date": "2018.11.04", "title": "ШОК! Учени доказаха каква е скоростта на смъртта"}
{"url": "https://pik.bg/%D0%B1%D0%B5%D0%B6%D0%B0%D0%BD%D1%86%D0%B8-%D0%BE%D1%82-%D1%81%D0%B8%D1%80%D0%B8%D1%8F-%D1%81%D0%B5-%D0%B2%D1%80%D1%8A%D1%89%D0%B0%D1%82-%D0%B2-%D1%80%D0%BE%D0%B4%D0%B8%D0%BD%D0%B0%D1%82%D0%B0-%D1%81%D0%B8-news793543.html", "text": "Постепенно нараства броят на сирийските бежанци, които се завръщат в родината си. През последното денонощие над 1440 души са пресекли границата на Сирия, съобщи днес РИА Новости, цитирайки данни на Центърът за приемане, разпределяне и настаняване на бежанци. Най-голям е броят на завърналите се от Ливан и Йордания, предава БНР. В пълен ход са и дейностите по разминиране на земеделски земи, пътища и сгради в провинциите Хомс, Дамаск, Кунейтра и Дераа. Същевременно северно от Дамаск възобнови работа газово находище с капацитет 150 хиляди кубически метра дневно, което беше извън строя години, съобщи РИА Новости, като цитира сирийското министерството на петрола и минералните ресурси. Производството на газ в страната възлиза вече на близо 17 млн. куб. метра на ден. Сподели:", "date": "2018.11.04", "title": "Бежанци от Сирия се връщат в родината си"}
{"url": "https://pik.bg/%D0%BE%D1%82%D0%BD%D0%BE%D0%B2%D0%BE-%D0%B2%D0%BB%D1%8E%D0%B1%D0%B5%D0%BD%D0%B0-%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%BD%D0%B0-%D0%B7%D0%B0%D1%82%D0%BE%D1%87%D0%B5%D0%BD%D0%B8%D0%B5-%D0%B2-%D0%B8%D1%82%D0%B0%D0%BB%D0%B8%D1%8F-%D1%87%D0%B0%D0%BA%D0%B0-%D0%BD%D0%BE%D0%B2%D0%BE%D1%82%D0%BE-%D0%B3%D0%B0%D0%B4%D0%B6%D0%B5-%D0%B4%D0%B0-%D1%8F-%D0%BF%D0%BE%D1%81%D0%B5%D1%82%D0%B8-news793539.html", "text": "Сузанита има ново гадже, разкри самата тя. След като бе пребита от бившия си – Александър – Сашо Лудия, щерката на Орхан Мурад бързо се хвана с друг младеж. Новата изгора на Сузанита скоро ще я посети в Италия, където е заточена певицата. Тя крие самоличността на гаджето, за който се знае само, че отново е по-голям от нея. Семейството на Сузанита реши да я разсее след скандалната й връзка със Сашо и я прати на почивка на Ботуша, където имат роднини. „Скоро идва, до седмица. Ще се видим най-накрая. Ще е с мен известно време“, разкри Сузанита. Въпреки че са заедно от скоро, Сузи изпитва силни чувства. „Обичам го. Той е моето всичко“, отсича младата изпълнителка цитирана от столичен всекидневник. Сузи брои часовете до срещата и се чуди как да запълни дните, в които е без половинката си. Още повече, че в Италия вали дъжд няколко поредни дни и Сузанита се чувствала като в затвор. Сподели:", "date": "2018.11.04", "title": "ОТНОВО ВЛЮБЕНА! Сузанита на заточение в Италия, чака новото гадже да я посети"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BB%D0%BE%D0%B4%D0%BA%D0%B0-%D1%81-%D1%82%D1%80%D1%83%D0%BF-%D0%B4%D0%BE%D0%BF%D0%BB%D0%B0%D0%B2%D0%B0-%D0%B4%D0%BE-%D0%B0%D1%85%D0%B5%D0%BB%D0%BE%D0%B9-news793534.html", "text": "Днес, в късния следобед, край бреговете на Ахелой се е появила синя лодка, на чието дъно е лежал починал мъж, съобщава \"Флагман\". Местните рибари, които открили трупа на мъжа разказват, че когато видели лодката те не са забелязали никой, но когато се приближили на дъното на лодкта лежал трупа. Те веднага сигнализирали за зловещата находка на тлефон 112. Установено било, че втори ден от Свети Влас близки издирват, 63-годишен рибар, който вчера на разсъмване е отишъл да метне мрежи за паламуд. Тялото е откарано за аутопсия. Предполага се, че смъртта е настъпила вследствие на инфаркт. През тези дни морето е равно като тава, а течението е в посока юг. Лодката сама е достигнала бреговете между Поморие и Ахелой. Сподели:", "date": "2018.11.04", "title": "УЖАСЯВАЩА НАХОДКА: Лодка с труп доплава до Ахелой"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B3%D1%80%D0%B8%D0%BF%D1%8A%D1%82-%D0%BD%D0%B8-%D0%BD%D0%B0%D0%BF%D0%B0%D0%B4%D0%B0-%D0%BF%D1%80%D0%B5%D0%B7-%D0%BA%D0%BB%D0%B8%D0%BC%D0%B0%D1%82%D0%B8%D0%BA%D0%B0-news793447.html", "text": "Грипът идва през климатика. Климатиците също допринасят за разпространение на зимните зарази. Инсталациите улесняват разпространението на бактериални респираторни инфекции, предупреждават специалисти от Института по микробиология към БАН. Помещенията с климатици обикновено са затворени херметично и рядко се проветряват. По този начин един и същ въздух се движи непрекъснато и опасните микроорганизми, вместо да се „утаят“ на пода, „танцуват“ непрекъснато във въздуха, обясняват експертите. Така попадат през устата и носа у човека и предизвикват респираторни инфекции на горните дихателни пътища. Лекарите са категорични, че климатици могат да направят много поразии и припомнят, че преди няколко години изключително устойчивият вирус на ТОРС (тежък остър респираторен синдром) е заразил много клиенти на хотел в Хонконг чрез климатичната инсталация. В допълнение, освен развъдник на грипа, климатиците донасят в домовете още алергени и много прах, които обострят дихателните болести. Въздухът в големите градове далеч не е идеалният и не всички климатици могат да се справят с него. И когато този замърсен въздух се окаже в затвореното пространство на дома, то всичките прах, микроби и частици боклук в пълен обем се насочват към белите ви дробове. Ако не сте почистили и филтрите, то дейността му може да се сравни с прахосмукачка, която първо поглъща праха, а после го изхвърля обратно. Сподели:", "date": "2018.11.04", "title": "ВНИМАНИЕ! Грипът ни напада през климатика"}
{"url": "https://pik.bg/%D1%81%D0%B0%D0%BD%D0%BA%D1%86%D0%B8%D0%B8-%D0%BA%D0%B8%D1%82%D0%B0%D0%B9-%D0%B7%D0%B0%D0%B1%D1%80%D0%B0%D0%BD%D0%B8-%D0%B2%D0%BD%D0%BE%D1%81%D0%B0-%D0%BD%D0%B0-%D1%81%D0%B2%D0%B8%D0%BD%D1%81%D0%BA%D0%BE-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news793458.html", "text": "Китай е забранил вноса на продукти от свинско месо и животни от България заради епидемията от африканска чума по свинете. Пекин е наредил също така продуктите, получени от България, да бъдат върнати или унищожени. През септември и Русия забрани вноса на свинско месо от България. В страната беше открито едно огнище на заболяването на 31 август 2018 г. във варненското село Тутраканци.  Животните в засегнатата ферма и около нея бяха евтаназирани. Сподели:", "date": "2018.11.04", "title": "Санкции! Китай забрани вноса на свинско от България"}
{"url": "https://pik.bg/%D0%BD%D0%BE%D0%B2-%D0%B6%D0%B8%D0%B2%D0%BE%D1%82-%D0%BC%D0%B0%D1%80%D0%B8%D1%8F-%D0%BA%D0%B0%D0%B2%D0%B0%D1%80%D0%B4%D0%B6%D0%B8%D0%BA%D0%BE%D0%B2%D0%B0-%D1%81%D1%82%D0%B0%D0%BD%D0%B0-%D0%B1%D0%B0%D0%B1%D0%B0-news793457.html", "text": "Голямата актриса Мария Каварджикова е баба не само в сериала „Откраднат живот“, където играе ролята на Евгения Генадиева, но и в реалността. Актрисата обаче пази в тайна появата на двете си внучета. Звездата на Народния театър е майка на две дъщери – Александра и Гергана, които са плод на любовта ѝ с актьора Константин Цанев. Гергана родила дъщеричка в Германия, която обаче Каварджикова не виждала често заради разстоянието. Само няколко месеца след това и Александра се похвалила на майка си, че е бременна и отскоро Мария сменяла памперси на второ внуче. Каварджикова се радвала, че двете ѝ щерки успели да намерят стабилни мъже и да създадат здрави семейства – нещо, с което тя не може да се похвали. Зад гърба си звездата от „Откраднат живот“ е оставила 2 раздели. До развода с първия си съпруг – своя колега Константин Цанев, стигнала мъчително. Любовта им пламнала като студенти във ВИТИЗ, а когато Мария решила, че ще му иска развод, двете им дъщери тъкмо били в пубертета и тя дълго се колебала дали няма да ги травмира. Мъжът ѝ уж се съгласил, а после години наред я мотаел и не слагал подписа си под заветния документ. С втория си мъж се срещнала на снимачната площадка на „Място под слънцето“. Избраникът ѝ Иван Балевски имал съпруга от Грузия, която напуснал, и предложил на актрисата да заживеят заедно. И с него обаче преживели не една критична ситуация. Според свои колеги от Народния театър Мария и до днес не можела да се оплаче от липса на ухажори. Сподели:", "date": "2018.11.04", "title": "НОВ ЖИВОТ! Мария Каварджикова стана баба"}
{"url": "https://pik.bg/%D1%82%D0%B2-%D0%B8%D0%BD%D1%82%D1%80%D0%B8%D0%B3%D0%B0-%D0%BD%D0%B0%D0%BD%D0%B0-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0-%D1%81-%D0%BC%D0%B8%D0%B3%D0%BB%D0%B5%D0%BD%D0%B0-%D0%B0%D0%BD%D0%B3%D0%B5%D0%BB%D0%BE%D0%B2%D0%B0-news793549.html", "text": "Водещата на \"Съдебен спор\" по Нова тв - Нана Гладуиш, се подигра с някогашната си колежка Миглена Ангелова. По време на предаване един от участниците заяви, че навремето се влюбил и прибрал жена с шест деца, пише столичен всекидневник. \"И аз познавам една такава жена с много деца от различни мъже, да не би да визирате нея? Само че тя също бе телевизионна водеща\", прошепна тихо Нана, но въпреки това ясно се разбра, че визира именно култовата водеща на \"Искрено и лично\" Миглена Ангелова, която отдавна не е на екран. Главен редактор на сълзливото предаване тогава бе именно Жоро Игнатов, който впоследствие започна да работи в \"Съдебен спор\". Сподели:", "date": "2018.11.04", "title": "ТВ ИНТРИГА! Нана се подигра с Миглена Ангелова"}
{"url": "https://pik.bg/%D0%BE%D1%82%D0%B2%D0%BE%D1%80%D0%B8%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BD%D0%BE%D0%B2%D0%B8%D1%8F-%D1%83%D1%87%D0%B0%D1%81%D1%82%D1%8A%D0%BA-%D0%BD%D0%B0-%D0%B1%D1%83%D0%BB-%D1%81%D0%BB%D0%B8%D0%B2%D0%BD%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news793538.html", "text": "Новият участък на бул. \"Сливница - пробивът към ул. \"Атанас Москов\", вече е отворен за движение на моторни превозни средства, съобщават от пресцентъра на общината. Трасето е с две платна, всяко с по две ленти, както и с разделителна ивица. От двете страни има тротоари, поставени са автобусни спирки, реконструиран е светофарът на кръстовището на бул. \"Сливница\" и бул. \"Янош Хуняди\". Изграден е и нов водоскок над същестуващото дере. Сподели:", "date": "2018.11.04", "title": "Отвориха движението по новия участък на бул. \"Сливница\" (СНИМКИ)"}
{"url": "https://pik.bg/%D0%B0%D0%BB%D0%B5%D0%BA-%D0%B1%D0%BE%D0%BB%D0%B4%D1%83%D0%B8%D0%BD-%D0%BD%D0%B5-%D1%81%D1%8A%D0%BC-%D1%83%D0%B4%D1%80%D1%8F%D0%BB-%D0%BD%D0%B8%D0%BA%D0%BE%D0%B3%D0%BE-%D0%BD%D0%B0-%D0%BF%D0%B0%D1%80%D0%BA%D0%B8%D0%BD%D0%B3%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-news793564.html", "text": "Той също така подчерта, че напоследък е станало модерно да се закачат етикети на хора, с цел да се привлече вниманието на обществеността. Припомняме, че Алек Болдуин е бил задържан в Ню Йорк заради побой на паркинг в Манхатън, а американският президент Доналд Тръмп пожела на актьора късмет. Американският актьор Алек Болдуин заяви, че не се е бил с никого на паркинга в района на Ню Йорк в Манхатън, пише \"L!FE\". Сподели:", "date": "2018.11.04", "title": "Алек Болдуин: Не съм удрял никого на паркинга в Ню Йорк"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F%D1%82%D0%B0-%D0%B5-%D1%84%D0%B0%D0%BA%D1%82-%D1%81%D0%BF%D0%B0%D0%B9%D1%81-%D0%B3%D1%8A%D1%80%D0%BB%D1%81-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0%D1%82-%D1%81-%D0%B3%D0%BE%D0%BB%D1%8F%D0%BC%D0%BE-%D1%82%D1%83%D1%80%D0%BD%D0%B5-news793563.html", "text": "След години на слухове \"Спайс гърлс\" най-накрая ще се съберат официално. Очаква се популярната през 90-те група ще обяви голямо турне, което подготвя за следващото лято, пише \"Сън\". Групата тайно е записала видео съобщение за феновете си, което ще бъде излъчено в понеделник. Гърл групата обаче няма да се появи в пълен състав. Съпругата на Дейвид Бекъм - Виктория - няма да се присъедини към другите. Тя предпочита да се съсредоточи върху модния си бизнес, отколкото да се разсейва с подобни изяви. Гери Хорнър, Мелани Чизхолм, Мелани Браун и Ема Бънтън обаче ще зарадват почитателите си с участие в шоуто на Джонатан Рос по \"Ченъл 4\". Именно там се очаква момичетата да обявят къде и кога ще бъде първият им концерт след завръщането. За последно \"Спайс гърлс\" се събраха през 2007 г. за турнето си \"Вива Форевър\". Момичетата пяха и на церемонията за закриването на Олимпийските игри в Лондон през 2012 г. На 8 юли 2016 г. Мел Би, Ема и Гери представиха новия уебсайт под името \"The Spice Girls - GEM\", на който пуснаха и видео по случай 20 години от излизането на дебютния им сингъл \"Wannabe\". Мел Би по-късно разясни, че GEM не е новото име на групата, а само името на сайта им. \"Ние винаги ще бъдем Spice Girls\", категорична беше тя. Сподели:", "date": "2018.11.04", "title": "Сензацията е факт! \"Спайс гърлс\" се завръщат с голямо турне"}
{"url": "https://pik.bg/%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B5%D1%82%D1%80%D0%BE%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D0%BC%D0%B5%D0%B6%D0%B4%D1%83-%D1%81%D1%82%D0%B0%D0%BD%D1%86%D0%B8%D0%B8%D1%82%D0%B5-%D1%81%D0%B5%D1%80%D0%B4%D0%B8%D0%BA%D0%B0-%D0%B8-%D1%81%D1%82%D0%B0%D0%B4%D0%B8%D0%BE%D0%BD-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D1%81%D0%BF%D0%B8%D1%80%D0%B0-%D0%B8-%D0%B4%D0%BD%D0%B5%D1%81-news793589.html", "text": "Столична община Движението на метровлаковете между станциите „Сердика“ и „Стадион Васил Левски” ще бъде спряно. Това се налага във връзка с работата на тунелопробивната машина за Линия 3. Това съобщиха от пресцентъра на . В участъка е организирана заместваща автобусна линия със спирки на метростанция „Сердика” пред Булбанк, метростанция СУ „Климент Охридски” и на бул. „Евлоги и Христо Георгиеви” пред метростанция „Стадион Васил Левски”. Интервалите на автобусите ще са съобразени с тези на метрото. В останалите участъци от метростанция „Стадион Васил Левски” до Летището и Бизнеспарка, а от метростанция „Сердика” до метростанция „Обеля” и метростанция „Витоша” метрото ще се движи по график. Сподели:", "date": "2018.11.04", "title": "Движението на метровлаковете между станциите \"Сердика\" и \"Стадион Васил Левски\"  спира и днес"}
{"url": "https://pik.bg/%D0%BE%D0%B1%D1%80%D0%B0%D0%B7%D1%83%D0%B2%D0%B0%D1%85%D0%B0-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D1%80%D1%83%D1%81%D0%BA%D0%B8-%D1%83%D1%87%D0%B5%D0%BD%D0%B8%D0%BA-%D0%BE%D1%82%D0%BA%D1%80%D0%B8%D1%85%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B2%D0%B8-%D0%B2-%D0%B4%D0%BE%D0%BC%D0%B0-%D0%BC%D1%83-news793545.html", "text": "Делото е образувано по два члена - относно незаконното придобиване, продажба, съхранение или транспортиране на взривни вещества и относно незаконното производство на взривни устройства. Образувано е наказателно дело срещу московския ученик, който беше открит с взривни вещества, предава РИА Новости. Сподели:", "date": "2018.11.04", "title": "Образуваха дело срещу руски ученик, откриха експлозиви в дома му"}
{"url": "https://pik.bg/%D0%BC%D0%BB%D0%B0%D0%B4-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%B2-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0-news793599.html", "text": "Младеж е загинал след удар в мантинелата в центъра на Пловдив. Инцидентът е станал около от 18.20 ч. вчера, пише трафикнюз. На бул. Васил Априлов, срещу ВМИ, мотоциклет Кавазаки се блъснал в мантинела. В болница бил откаран 20-годишният водач, но часове по- късно било съобщено, че е издъхнал. Младежът управлявал без необходимата категория, а моторът бил без регистрационни табели, съобщиха от полицията. Сподели:", "date": "2018.11.04", "title": "Млад моторист загина след удар в мантинела"}
{"url": "https://pik.bg/%D0%BC%D0%B0%D0%B9%D0%BA%D1%8A%D0%BB-%D0%B4%D0%B6%D0%B5%D0%BA%D1%81%D1%8A%D0%BD-%D0%B7%D0%B0%D1%80%D0%B0%D0%B1%D0%BE%D1%82%D0%B8%D0%BB-18-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%BF%D0%B0%D1%83%D0%BD%D0%B4%D0%B0-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D1%81%D0%B8-news793491.html", "text": "Майкъл Джексън задмина Елвис в класацията на списание „Форбс” за най-печелившите покойни звезди. Само за последната една година приходите от продажби на предмети, свързани с Краля на попа, са надхвърлили сумата от 300 милиона паунда. Това означава, че Майкъл Джексън е „заработил” 1,8 милиарда паунда след смъртта си преди 12 години. Покойният певец оглавява класацията на „Форбс” за шеста поредна година. На второ място остава Елвис Пресли с приходи от 31 милиона паунда, пише БГНЕС. В челната тройка се нарежда легендарният голфър Арнолд Палмър с 27 милиона паунда. Четвъртото място е за карикатуриста Чарлс Шулц, а на пето място остана реге иконата Боб Марли, съответно с приходи от 26 и 18 милиона паунда. Сред най-печелившите в класацията се нареждат Принс с10 милиона пунда, както и Джон Ленън с 9 милиона паунда. Сподели:", "date": "2018.11.04", "title": "Майкъл Джексън \"заработил\" 1,8 милиарда паунда след смъртта си"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%B7%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%BA%D0%B8%D1%82%D0%B0%D0%B9-news793572.html", "text": "Американският президент Доналд Тръмп обяви, че не изключва сключването на търговска сделка с Китай, съобщава „Ройтерс“, цитирана от „Фокус“. Тръмп коментира, че е постигнат значителен напредък, за да се преодолеят различията между двете страни, но предупреди, че може да наложи и нови мита на китайските стоки. “Китай много иска сделка - каза пред репортерите Тръмп само часове след като неговия висш икономически съветник бе изразил загриженост за разговорите около евентуално търговско споразумение между САЩ и Китай. - Позициите ни все повече се сближават. Мисля, че ще направим сделката и това ще е много честна сделка за всички, ще е добра и за САЩ”. Тръмп добавя, че ще разговаря с президента Си Дзинпин, когато в края на ноември двамата се срещнат на срещата на лидерите от Г20 в Буенос Айрес. Неговата администрация настоява Пекин да промени политиките си за защита на интелектуалната собственост, технологичните трансфери, индустриалните субсидии и достъпа до вътрешния пазар, както и да предприеме мерки, за да се намали с 375 млрд. щатски долара търговският дефицит на САЩ с Китай. Сподели:", "date": "2018.11.04", "title": "Доналд Тръмп оптимист за търговска сделка с Китай"}
{"url": "https://pik.bg/%D0%B2%D0%B8%D0%B7%D0%B8%D1%82%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%87%D0%B5%D1%85%D0%B8%D1%8F-%D0%B5-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BA%D0%B8%D1%82%D0%B0%D0%B9-news793573.html", "text": "Чешкият президент Милош Земан е пристигнал в Китай на фициална визита, информира националното радио на Чешката република. Президентът на Китай Си Дзинпин ще го приеме в Шанхай утре. В делегацията, която придружава Земан, са включени 70 представители на бизнеса и четирима министри, сред които и външният Томаш Петричек. Делегацията ще участва в Международния панаир China International Import Expo, който се открива на 5 ноември в мегаполиса Шанхай. Сподели:", "date": "2018.11.04", "title": "Визита: Президентът на Чехия е на посещение в Китай"}
{"url": "https://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B5-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8%D0%BB-%D0%BD%D0%B0-%D0%BF%D0%B3-%D0%BD%D0%B0-%D0%B3%D0%B5%D1%80%D0%B1-%D0%B4%D0%B0-%D0%BD%D0%B5-%D0%B3%D0%BB%D0%B0%D1%81%D1%83%D0%B2%D0%B0-%D0%B2%D0%BD%D0%B5%D1%81%D0%B5%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BA%D0%BE%D0%B4%D0%B5%D0%BA%D1%81%D0%B0-%D0%B7%D0%B0-%D0%B7%D0%B0%D1%81%D1%82-news793612.html", "text": "Председателят на ГЕРБ и премиер на България Бойко Борисов е разпоредил на парламентарната група на партията да не гласува внесените промени в Кодекса за застраховането, докато не бъдат подложени на широк обществен дебат. Това съобщиха от пресцентъра на ПП на ГЕРБ. Промените бяха внесени от народния представител Менда Стоянова и касаят реда и условията за определяне на имуществените и неимуществените обезщетения при застраховка „Гражданска отговорност“. Сподели:", "date": "2018.11.04", "title": "Бойко Борисов е разпоредил на ПГ на ГЕРБ да не гласува внесените промени в Кодекса за застраховането"}
{"url": "https://pik.bg/%D0%B0%D1%82%D0%B8%D0%BD%D0%B0-%D0%BF%D0%BE%D0%B8%D1%81%D0%BA%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-%D0%B4%D0%B0-%D0%BF%D1%80%D0%B5%D0%B4%D0%B0%D0%B4%D0%B5-%D1%82%D1%8F%D0%BB%D0%BE%D1%82%D0%BE-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B3%D1%80%D1%8A%D0%BA-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BC%D1%83-news793577.html", "text": "Kathimerini, цитиран от \"Фокус\". Външният министър Йоргос Катругалос е призовал албанските власти да върнат незабавно тялото на Константинос Кацифас, 35-годишният грък, който беше фатално застрелян от полицията в южна Албания миналата неделя, съобщава електронното издание на В началото на тази седмица семейството му се обърна към албанските власти с молба да им предадат тялото, за да го погребат, обявиха адвокатите на роднините. “От самото начало знаем какви са приоритетите ни: да изясним случая, да защитим правата на нашите гръцки братя, които живеят в Албания; накрая да запазим двустранните отношения, без обаче да правим компромис с първите два приоритета“, е заявил Катругалос в интервю за всекидневника “Ta Nea.” Министърът е добавил, че има положителен знак в готовността на албанската страна да приеме правителствената молба гръцки полицейски представител да присъства на разследването. “И от двете страни на границата трябва да сме много внимателни. Това е доказателство; екстремизмът от едната страна захранва екстремизма и нетолерантността от другата“, добавил Катругалос. Според албанските власти Кацифас е убит в престрелка с албанската полиция. Сподели:", "date": "2018.11.04", "title": "Атина поиска Албания да предаде тялото на убития грък на семейството му"}
{"url": "https://pik.bg/%D0%B2-%D1%81%D1%8A%D1%80%D0%B1%D0%B8%D1%8F-%D0%B8%D0%BC%D0%B0-%D0%B8%D0%B7%D0%B1%D0%BE%D1%80%D0%B8-%D0%B7%D0%B0-%D1%81%D1%8A%D0%B2%D0%B5%D1%82%D0%B8-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%82%D0%B5-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%B0-news793575.html", "text": "В Сърбия ще се проведат изборите за 19-те регистрирани Национални съвети на националните малцинства. По закон тези съвети са опълномощени да участват в решаването или самостоятелно да решават в областите на образованието, информирането, културата и официалната употреба на езиците и писмата на националните малцинства. На тези избори, принадлежащите към националните малцинства, включително и българското, непосредствено гласуват за членове на Националните съвети, но само ако са се регистрирали в отделен избирателен списък по местоживеене с подписване на специална декларация, в която да декларират личните си данни, националната си принадлежност и желанието да участват на избори за Национални съвети. Сподели:", "date": "2018.11.04", "title": "В Сърбия има избори за съвети на националните малцинства"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news793576.html", "text": "Протест срещу високите цени на горивата ще се проведе в Благоевград, като началото му е обявено за  11:00 часа, съобщава радио „Фокус-Пирин“. Събитието се организира в социалните мрежи, като е посочено, че сборен пункт за всички, които ще се включат в протеста, е паркинга пред Югозападния университет „Неофит Рилски“. Автоколоната ще премине през града до главен път Е-79. Очаква се пътната артерия да бъде блокирана. Сподели:", "date": "2018.11.04", "title": "Пореден протест срещу цените на горивата в Благоевград"}
{"url": "https://pik.bg/%D0%B1%D0%B8%D0%B2%D1%88-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5%D1%82%D0%BE-%D0%B0%D1%80%D0%B5%D1%81%D1%82%D0%B8%D1%82%D0%B5-%D0%B2-%D0%B4%D0%B0%D0%B1%D1%87-%D0%BD%D0%B5-%D0%BC%D0%B5-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%82-news793609.html", "text": ",,Всичко това е много обезпокоително. За доказване на българското гражданство от ДАБЧ представяха само акт за раждане и декларация за българско самосъзнание, което е несериозно. Още оттогава има нередности при издаването на укази, или по-точно нередност в документите, тъй като те бяха непълни'', посочи Ангелов. ,,Никога не съм спирал дадени кандидатури. Аз не разрешавам българско гражданство, то се предава чрез указ на президента на база мнение на Съвета по българско гражданство'', заяви още бившият зам.-министър на правосъдието. ,,Този спор около Агенцията се задълбочава. Скандалът вече надхвърли българските гранизи. Нека всеки да получи заслуженото си след разследване на компетентите органи'', завърши Илия Ангелов. Арестите в Държавната агенция за българите в чужбина не ме изненадват, тъй като тези практики не са от вчера и днес. Това каза в ефира на Би Ти Ви бившият зам.-министър на правосъдието Илия Ангелов, който през 2014 година също е изпращал сигнали за нередности в Агенцията. Сподели:", "date": "2018.11.04", "title": "Бивш зам.-министър на правосъдието: Арестите в ДАБЧ не ме изненадват"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D0%BC%D0%BE%D0%BD%D1%82%D0%BD%D0%B8-%D0%B4%D0%B5%D0%B9%D0%BD%D0%BE%D1%81%D1%82%D0%B8-%D1%81%D0%B5-%D0%B8%D0%B7%D0%B2%D1%8A%D1%80%D1%88%D0%B2%D0%B0%D1%82-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%85%D0%B5%D0%BC%D1%83%D1%81%E2%80%9C-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%BF%D1%8A%D1%82%D0%B5%D0%BD-%D0%B2%D1%8A%D0%B7%D0%B5%D0%BB-%E2%80%9E%D0%BD%D0%B5-news793608.html", "text": "По данни на Агенция „Пътна инфраструктура“ шофьорите трябва да се движат с повишено внимание по автомагистрала „Хемус“ в района на пътен възел „Невша“ от км 375+800 до км 381+500 при пътен възел „Млада Гвардия“ в посока Варна – София, собщава радио „Фокус-Варна“. Движението в този участък се осъществява в дясно платно двупосочно заради ремонтни дейности на асфалтовата настилка. Затворено е слизането от магистралата към Невша и Белоградец, като моторните превозни средства се пренасочват през село Млада Гвардия. Затворено е и качването в посока София от пътен възел „Невша“, като водачите се пренасочват по път I-2 ,Русе – Варна или да се качат на магистралата при Каспичан. В посока Бургас движението от км 0+000 до км 8+600 се осъществява двупосочно в едното платно в посока Варна – Бургас, поради ремонтни дейности на асфалтовата настилка. По част от пътя Старо Оряхово – Гроздьово преминаването се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Сподели:", "date": "2018.11.04", "title": "Важно: Ремонтни дейности се извършват на автомагистрала „Хемус“ в района на пътен възел „Невша“"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%80%D0%BE%D0%B4%D0%B5%D0%BD-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%80%D0%B0%D0%B7%D0%BA%D1%80%D0%B8-%D1%81%D1%85%D0%B5%D0%BC%D0%B0%D1%82%D0%B0-%D1%81-%D0%BF%D0%BE%D0%BB%D1%83%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D0%B0%D1%81%D0%BF%D0%BE%D1%80%D1%82%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news793600.html", "text": "Български бизнесмен разказа за схемата с получаване на български паспорти в чужбина. „Живях няколко години в Македония – каза бизнесменът, който е пожелал анонимност, пред сутрешния блок на Нова телевизия. - Имам бизнес там още. В последните 6-7 години съм се срещал с македонци, шиптъри и косовари, които искат българско гражданство. Те знаят, че има емисари, посредници, които могат да им помогнат. Чувал съм за цени между 200 и 5 000 евро в зависимост от това дали човекът има българска идентичност. Хората, които притежават български паспорти не притежават българско самосъзнание. Те не знаят езика ни, историята. Но те реално са много повече от тези, които наистина имат българско самосъзнание, но са без родни документи. Свидетел съм, как на интервю за работа в Скопие от 100 човека само един знаеше български добре. Има хора, които са с наистина с българско самосъзнание, но не могат да получат бързо паспорт, а разни косовари и други като си платят, но нямат българско самосъзнание, получават. В Украйна например има сайтове, където директно може да се направи запитване. Срещу 800 евдро си даваш данните и от там ти придвижват възможните документи. Ако си от Бесарабия като корени и този район е по-евтино. В българските културни клубове на територията на Македония също се праят връзки. В районите на Струмица, Гевгелия има няколстотин измамени хора, които са платили пари – по 100 - 200 евро, но на тях не са им били издадени паспорти. Много от фирмите, регистрирани в Благоевград,  Петрич са на името на хора с български паспорти от Македония. Факт е, че необходимо и достатъчно условие да получиш каквото искаш, е да дадеш пари“. Сподели:", "date": "2018.11.04", "title": "ГОРЕЩА ТЕМА! Роден бизнесмен разкри схемата с получаване на български паспорти в чужбина"}
{"url": "https://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%B2%D1%80%D0%B0%D1%87%D0%B0%D0%BD%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%BD%D0%BE-%D0%B0%D0%B2%D1%82%D0%BE%D1%88%D0%B5%D1%81%D1%82%D0%B2%D0%B8%D0%B5-news793586.html", "text": "Врачани излизат на протест днес с автошествие, което ще премине по улиците на града, съобщава „Конкурент“. Началото на проявата е обявено за 16:30 часа, а сборният пункт - пред областната администрация на площад \"Св. Софроний Врачански\". Колоната от автомобили ще премине по улиците и ще стигне до бензиностанцията на \"Ромпетрол\" на изхода на града, но организаторите не планират блокада на движението към София, а и нямат разрешение за подобни действия. Недоволството е продиктувано от високите цени на горивата, увеличението на задължителната застраховка \"Гражданска отговорност\" и тлеещият протест на майките на деца с увреждания срещу вицепремиера Валери Симеонов. Организаторите обещаха да са шумни и кресливи, като приканиха врачани да се включат в автошествието. Сподели:", "date": "2018.11.04", "title": "Недоволство: Врачани излизат на протестно автошествие"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0-%D0%BC%D0%BE%D0%BD%D1%82%D0%B0%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0-%D1%81-20-000-%D0%BB%D0%B2-%D1%88%D0%B5%D1%81%D1%82-%D0%BC%D0%B0%D0%BB%D0%BA%D0%B8-%D0%BF%D1%80%D0%BE%D0%B5%D0%BA%D1%82%D0%B0-news793611.html", "text": "Шест проекта на обща стойност 20 000 лв. са подкрепени във втората сесия на Фонда за малки инициативи на община Монтана. Това обяви кметът Златко Живков, цитиран от „Конкурент“. Според информацията, парите се разпределят за  детско футболно игрище в село Вирове, футболна площадка в кв. „Огоста” в Монтана, клуб на самодееца в село Долно Белотинци, детска площадка в село Долна Вереница, компютърна зала в читалището на село Долна Рикса и нови  народни носии за формация на общинския младежки дом в Монтана. Фондът бе създаден в края на миналата година по инициатива на сдружение „Агора” с подкрепата на неправителствена фондация. Целта е да се подпомагат малки общности в областта на културата, образованието, социалното развитие, информацията. Платформата е насочена към проекти на самодейни читалищни състави  и към малки граждански групи. Фондът се администрира от „Агенцията за регионално развитие и бизнесцентър 2000” – Монтана, а бюджетът му се осигурява от общинската хазна  (22 000 лв.)  и сдружение „Агора” (16 000 лв.) В първия етап бяха финансирани 6 проекта на обща стойност 18 000 лв. Те са на читалищата в Славотин, в Монтана, във Винище, в Стубел и Мала Кутловица. Подкрепен е и проект на неформална гражданска група „Жеравица”. Сподели:", "date": "2018.11.04", "title": "Община Монтана финансира с 20 000 лв. шест малки проекта"}
{"url": "https://pik.bg/%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%B8-%D0%B8%D1%81%D1%82%D0%B0%D0%BD%D0%B1%D1%83%D0%BB%D0%B5%D1%86%D0%B0-%D0%B2%D0%B0%D1%80%D1%82%D0%BE%D0%BB%D0%BE%D0%BC%D0%B5%D0%B9-%D1%81%D0%B8-%D0%BE%D1%82%D1%86%D0%B5%D0%BF%D0%B8%D1%85%D0%B0-%D1%86%D1%8A%D1%80%D0%BA%D0%B2%D0%B0-%D0%B0%D0%BC%D0%B0-%D0%BA%D0%BE%D0%B9-%D1%89%D0%B5-%D1%8F-%D0%B2%D0%BE%D0%B4%D0%B8-news793619.html", "text": "Петро Порошенко и Истанбулският, все още самонаричащ се вселенски, патриарх Вартоломей подписаха споразумение за създаване на Украинска автокефална църква. Събраха се двамата на \"тайна вечеря\" и си отцепиха парче от Православния мир.  Без дори да се интересуват от мнението на милионите варващи в страната. Порошенко е горд, че вече Украйна ще си има \"самостоятелна\" църква. Истанбулецът Вартоломей пък си осигури послушница. По споразумението Украинската църква ще бъде подчинение. Но съществува една \"невинна\" подробност -  църквата трябва да си има глава. Порошенко си сложи подписа и сега му остава да си сложи калимявката и да оглави църквата. Руските медии от вчера, след подписването на споразумението, се дивят и отрицават този абсурден и уникален в християнската история акт. За първи път политиката се намесва така грубо и решава кардинален църковен въпрос. Християнството е на повече от 2000 г. Православната Киевска Рус е от 9 век. А Порошенко е от 4 г. Християнствто си го има. Православната Рус си съществува. Киев обаче - с него какво ще стане? Да му мисли Порошенко, но и той едва ли знае. Скоро ще лъсне истината на чии интереси служат истанбулският патриарх и украинският президент. Със сигурност не са на православните. Сподели:", "date": "2018.11.04", "title": "Порошенко и истанбулеца Вартоломей си отцепиха църква, ама кой ще я води?"}
{"url": "https://pik.bg/%D1%85%D1%80%D0%B8%D1%81%D1%82%D0%BE-%D1%81%D1%82%D0%BE%D0%B8%D1%87%D0%BA%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D1%8F-%D0%B7%D0%B0-%D1%82%D1%80%D0%B8%D1%84%D0%BE%D0%BD-%D0%B8%D0%B2%D0%B0%D0%BD%D0%BE%D0%B2-news793621.html", "text": "Няма безгрешни хора. Аз съм един от тях. Постоянно греша. Това заяви легендата на българския и световен футбол Христо Стоичков в сутрешния блок на Нова телевизия. Стоичков говори за новоизлязлата си автобиография. „Нормално е да има и обидени хора от книгата ми – признава Стоичков. –  Направихме нещо, което искаме от много време насам. Говорим за този проект от бенефиса ми преди две години. Всичко е едно към едно това, което съм преживял. На много от нещата вътре свидетел е и съавторът ми. Наистина няма безгрешни хора и аз съм един от тях, но съм намерил начин да си призная грешката, да поискам прошка, да стисна ръката на човека, който съм наранил и продължаваме напред. Не мога да се променя, защото ако се променя, тази автобиография нямаше да я има. От самото начало, когато нещата тръгнаха по този проект, казах на хората, които се заеха с това да действат. Разговорът бързо приключи и започнахме да говорим други неща. Ако се променя, няма да съм този човек, който познавате от терена и съм извън терена. Много хора не ме познават от това, което съм извън терена. Спекулира се с някоя снимка, с инцидент, станал навън, но това е ежедневие“. Христо Стоичков чистосърдечно признава, че има доста предателства, които никога не би простил. „Има много предателства, които не бих простил – заяви Стоичков. - Няма как да простя на човек, с който много години сме били заедно и в един момент ме е предал. Това е генерално, защото болката остава. Преживял съм някои неща в моя спортен път, но когато болката дойде от втори или трети е много по-дълбока. Ако ме е настъпил или е направил груб фаул на терена, го приемам защото е част о играта. Когато обаче си толкова близък с някой, с когото кажи-речи кръвта ти е една и съща и има трети или четвърти човек, който се намесва между тях, не прощавам. Това е борбата ми и си я нося. Тъжно е и сърцето ме боли, но стискам зъби и ще го преодолея. Така съм правил винаги. Винаги връщам лентата назад. Когато сме започнали, когато сме били никой. Когато сме бягали по тези сгурии. Когато сме радвали след това милиони хора – това остава за мен“. Стоичков говори и за големите загуби в живота си. „Тежко е, когато загубиш много близки хора – каза той. - Татко, лека му пръст, до последно имах тази сигурност и вяра, че ще преодолее заболяването си. В крайна сметка Господ си го прибра. Трифон Иванов - също. Може би бях последният човек, с който е разговарял. Загубих хора, с които съм бил доста близък. Три дни преди да почине, бях с Йохан Кройф. Тогава загубих трима много близки хора, за кратко време. Но спомените остават. Спомням си ги с хубаво. Имали сме пререкания, но сме ги преодолявали. Маската която нося и ме спасява не е двулична. Тя гледа само напред. Слагал съм я и като футболист, и като треньор много пъти. И това ми е помагало. Маската ми е помагала да бъда такъв, какъвто съм“. Христо Стоичков говори и за новата си роля на журналист. „Сега, когато съм в ролята на журналист, предварително се подготям сериозно какво да питам – признава Стоичков. -  Свикнали сме да задаваме директни въпроси и много пъти отговорът зависи от начина, по който питаш. Казват, че Жозе Моуриньо е арогантен и се държи лошо с журналисти, но това не е така. Сега правих над час интервю с него. Той ми каза, че през 1996 година, когато е дошъл в Барселона, как е бил Жозе Никой, но благодарение на мен, на Попеску, на Гуардиола, на Баия и Коуто, сме му помогнали от Жозе Никой да тръгне по своя път и сега да е това, което е. Въпросите ми са добре подготвени, така че самият човек да се чувства приятно. В книгата е написано всичко. Искам това да е спомен за това, което съм преживял. Има много неща. В тази книга маската я няма и аз съм си аз“. Сподели:", "date": "2018.11.04", "title": "Христо Стоичков с разтърсващи признания за Трифон Иванов"}
{"url": "https://pik.bg/%D1%87%D1%83%D0%B4%D0%BE-%D1%80%D1%83%D1%87%D0%B5%D0%B9-%D1%81%D1%8A%D1%81-%D1%81%D1%80%D0%B5%D0%B1%D1%8A%D1%80%D0%BD%D0%B0-%D0%B2%D0%BE%D0%B4%D0%B0-%D1%86%D0%B5%D1%80%D0%B8-%D1%81%D0%BE%D1%84%D0%B8%D1%8F%D0%BD%D1%86%D0%B8-news793620.html", "text": "Наблизо до Боянската църква в столичния квартал “Бояна” се трупат дълги опашки от хора, желаещи да си налеят от ручея с целебна вода. Местните наричат магичната течност “жива” и вярват, че ги лекува и пази от болести. Вкусът ѝ е изключително мек и приятен. Легенда разказва, че ручейчето се появило на мястото от само себе си, водата сама избила от земните недра. Тя е толкова бистра и свежа, защото се спуска направо от върховете на Витоша, а в състава ѝ има десетки полезни вещества. От 70-те години на миналия век се правят изследвания на тукашната вода, които показват, че е с високо съдържание на сребро. Според учените потокът вероятно минава през сребърна жилка, която го обогатява и превръща в лечебен еликсир. Действието ѝ срещу възпалени венци, грипове, всякакви вируси, бактерии, рани и пъпки от всякакъв характер е незабавно. През годините на мястото се приписват десетки чудеса заради качествата на живата вода. Твърди се, че по време на турското робство сляпа жена, която всеки ден ходела да плиска очите си и да пие от извора, се изцелила. За кратко време тя прогледнала и оттогава местните нарекли чешмата Живата вода и Чудотворния извор. До чешмата, разположена между вековни дъбове, се стига по тясна пътека, в самото начало на гората, по пътя към Боянския водопад, обозначена е с табела, а някои жители на квартала я използват, за да чистят с нея къщите си. Твърдят, че сребърната вода е най-добрият дезинфектант, а за да останат по-дълго пресни зеленчуците, плодовете и месото, ги пръскат с нея. Сподели:", "date": "2018.11.04", "title": "ЧУДО: Ручей със сребърна вода цери софиянци"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B4%D0%B0%D1%80%D0%B8%D0%BD%D0%B0-%D0%B8-%D0%BD%D0%B8%D0%BA%D0%BE%D0%BB-%D1%81-%D0%B1%D0%B5%D0%BB%D0%B8-%D1%80%D0%BE%D0%BA%D0%BB%D0%B8-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D1%81%D0%B8-%D0%BF%D1%8A%D1%82---%D1%81%D1%82%D0%BE%D1%82%D0%B8%D1%86%D0%B8-%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%B7%D0%B2%D0%B5%D1%80%D1%81%D0%BA%D0%B8-%D1%83-news793631.html", "text": "В бели рокли като булка и шаферка погребват 23-годишната Дарина Министерска и 12-месечната й дъщеричка Никол, които бяха убити от 26-годишния Викторио Александров. С две катафалки те бяха докарани пред църквата \"Свети Николай Чудотворец\" в столичния квартал \"Надежда\". Стотици столичани дойдоха пред църквата, за да изпратят в последния им път невинните жертви. Приятели и близки стоят безмълвно пред храма с цветя в ръка. Трагедията е голяма. Хората дори не могат да се разплачат, вцепенени от ужаса. Младата жена и нейното момиченце са положени в открити ковчези. Така, че хората да мога да ги видят за последно. Ако е възможно Викторио да осъзнае какво е извършил, трябва да наблюдава по няколко пъти на ден картината от това погребение, коментира нашият репортер Симо Русев. Той припомни думите на майката на Дарина, че не иска смъртно наказание за убиеца на дъщеря й и внучката й, а му желае да живее дълго и да страда. След поклонението в храма двете ще бъдат погребани в гробищния парк на \"Бакърена фабрика\". 23-годишната Дарина Министерска е убитата млада жена в столичния квартал \"Надежда\" вчера. Тя беше застреляна от бившия си приятел Викторио Александров в жилището им на улица \"Бели Дунав\". Двамата са живеели там под наем. Кървавата драма се разигра в понеделник. Викторио ликвидира Дарина и отвлича  едогодишната им дъщерчка Никол, която по-късно простреля в главата край Долни Богров. Рано на следващата сутрин детето издъхна в \"Пирогов\". Двойното убийство идва само шест дни, след като приятели и близки на Дарина на Викторио са отпразнували първия и за съжаление последен рожден ден на детето им. Сподели:", "date": "2018.11.04", "title": "ПЪРВО В ПИК TV: Дарина и Никол с бели рокли в последния си път - стотици изпращат зверски убитите майка и дъщеря (СНИМКИ/ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%B8%D0%BC%D0%B5%D0%BE%D0%BD-%D0%B4%D1%8F%D0%BD%D0%BA%D0%BE%D0%B2-%D1%81-%D0%BF%D0%BE%D0%B4%D1%80%D0%BE%D0%B1%D0%B5%D0%BD-%D0%B0%D0%BD%D0%B0%D0%BB%D0%B8%D0%B7-%D0%BD%D0%B0-%D0%B1%D1%8E%D0%B4%D0%B6%D0%B5%D1%82-2019---%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%B8%D0%BC%D0%B0-%D0%BF%D0%BE%D0%B2%D0%B5%D1%87%D0%B5-%D0%BF%D0%B0%D1%80%D0%B8-%D0%B4%D0%BE-news793477.html", "text": "- Трябва да има повече инвестиции в инфраструктурата на Северна България. Не виждам пари за Търново-Русе, Ботевград-Видин, Варна-Силистра. Без тези инвестиции Северна България се обезлюдява с бързи темпове, а икономиката изостава. Сега е моментът за смела стъпка напред: 100 милиона за отсечката Ботевград-Мездра, 150 милиона за Бяла-Русе, 100 милиона за пътя до Силистра, допълнителни 150 милиона за магистрала Хемус. - Икономиката на Европа се развива добре, и от това печели и България. Бюджетът ще се запомни с 20%-ното увеличение на учителските заплати. И обещанието в рамките на три поредни бюджета те да се удвоят. Сега има такава възможност и тя трябва да се използва. - Първо, бюджетът го позволява и в сегашния си вид. Допълнително да се пренасочат пари от по-малко смислени политики. Например Бюджет 2019 дава 73 милиона за обучения по преквалификации. Икономическият ефект е нулев. Тези пари ще имат по-голям ефект, ако се дадат за отсечката Ботевград-Мездра. - Бюджетът на БСП явно е писан от хора, които не са икономисти. При разходи за инвестиции трябва да се търси най-голяма възвращаемост. В момента това са инвестициите в икономиката на Северна България. Там темповете на ръст в последните пет години са наполовина от тези в Южна България. Изравняването на тези темпове ще даде допълнителен процент на общо икономическо развитие, както и ще намали социалното неравенство. - Темповете на растеж в Европа рязко се забавят и следващата година ще е по-трудна и в България. Причините са две: Брекзит и търговските войни между Америка и Китай/Европа. Това означава ръст в България малко над 3 процента за 2019 и под 3 процента за 2020. Скоро добрите години ще са зад нас, затова трябва да се инвестира с мисъл, за това откъде може да дойде повече растеж. Удивително е, че политиците в опозиция и от ляво и от дясно не искат повече инвестиции в икономиката на Северна България. Показват, че сегашното управления няма алтернатива. Сподели:", "date": "2018.11.04", "title": "САМО В ПИК: Симеон Дянков с подробен анализ на бюджет 2019 - ето къде ще има повече пари догодина и стабилна ли е икономиката"}
{"url": "https://pik.bg/%D0%B2-21-%D0%B2%D0%B5%D0%BA-23-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D0%B8-%D0%B2%D1%81%D0%B5-%D0%BE%D1%89%D0%B5-%D0%BD%D0%B5-%D0%BE%D0%B1%D0%BC%D0%B5%D0%BD%D1%8F%D1%82-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%BE-news793613.html", "text": "Към момента 23 са администрациите, които не обменят помежду си документи електронно. Това заяви в ефира на БНР Александър Йоловски – зам.-председател на Държавната агенция „Електронно управление“. По думите му за тези ведомства има алтернативен канал, по който да работят. Стъпката е направена, оттук нататък е въпрос на привикване към новия начин на обмен на документи, категоричен е той и добави: „Броят на администрациите, които не изпълняват изискването, намаляват непрекъснато. Основните проблеми, които всички срещнаха по този дълъг път, са на първо място необходимостта от цялостна промяна на начина на мислене, т.е. ние вече не можем да си позволим да бъдем в хартиения свят. На второ място – почти всички администрации срещнаха както технически проблеми, някои от тях срещнаха и финансови трудности. Много от администрациите имаха нужда и от специализирано обучение“. С електронния документооборот няма да се губи ценно време на администрацията и гражданите, отбеляза Йоловски. По думите му именно така гражданите ще усетят ефекта от електронния обмен на документи - чрез по-бърза работа на ведомствата. Основна задача на администрацията пък е да не се отпуска с тази нова технологична възможност, добави той. Естествената реакция на новостите е тотален отпор, каза още Александър Йоловски. Той е на мнение, че борбата е да се промени начинът на мислене: „Електронният документ не е нещо страшно, не е нещо, което прави света по-несигурен, а обратното – прави го по-сигурен, по-защитен и по-бърз“. Йоловски посочи като ключов проблем – киберсигурността. В последните години активно се работи за това администрациите да осъзнаят този проблем и да влагат сериозна енергия за осигуряване на киберсигурността, коментира той и добави: „Киберсигурността изисква средства, но преди всичко изисква много добра организация и процедури. Киберсигурността е тема, която ежедневно трябва да се актуализира“. Голяма част от работата по създаването на хранилище за електронни данни е наша и ние ще се справим в срок, актегорично заяви Александър Йоловски. Според него задачата не е толкова трудно, но изисква последователност, упорство и познание. Йоловски съобщи още, че до края на ноември е крайният срок, в който всяка централна администрация трябва да направят профил в системата за сигурно електронно връчване. През тази система хората и фирмите ще могат да изпращат документи до ведомствата. Системата е свързана с електронния документооборот. Вътрешното движение на документите е извън обсега на системата, каза Александър Йоловски, но добави, че гражданинът ще знае кога писмото му е получено. Сподели:", "date": "2018.11.04", "title": "В 21 век: 23 администрации все още не обменят документи електронно"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B5%D1%82%D0%BE-%D0%B7%D0%B0-%D0%BA%D0%BE%D0%BB%D0%BA%D0%BE-%D0%B2%D1%80%D0%B5%D0%BC%D0%B5-%D1%80%D0%B0%D0%B7%D0%B3%D0%B0%D0%B4%D0%B0%D0%B2%D0%B0%D0%BC%D0%B5-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8%D1%82%D0%B5-news793597.html", "text": "Знаете ли, че създавате първо впечатление за няколкостотин хилядни от секундата? А знаете ли как да разбере какво мислят другите за вас? Щефан Вера е наясно с отговорите на всички тези въпроси. Той е един от най-търсените световни експерти в областта на езика на тялото. Анализира поведението на световноизвестни политически фигури, като Ангела Меркел, Владимир Путин, Доналд Тръмп. Щефан Вера може да декодира езика, който говорят нашите тела. „Първото впечатление се създава за милисекунди. За 250 милисекунди човешките същества решават дали една личност или едно същество е опасно, или е ресурс – дали той или тя е забавен, дали ни създава усещане за сигурност. Всичко това се случва за милисекунди”, изтъква експертът. Езикът на тялото не е точна наука. „Езикът на тялото са нашите чувства. Усещането за симпатия, чувството за хумор, възможността да се харесаш. От друга страна, това е усещането за компетентност, чувството за сигурност, усещането за „аз знам как стават нещата”. Но тези усещания са наши, не са точни. Това е разликата между думите и езика на тялото”, пояснява Вера. Ако искате да кажете „Здравей” на някого, винаги повдигайте вежди, съветва той. По думите му очите са много важни, но трябва да внимаваме. „Няма само една част от езика на тялото или една част от тялото, която да е по-важна от всичко останало”, уточнява Щефан Вера. Един от най-лесните начини да стопим дистанцията с непознат е усмивката. Оказва се обаче, че дори с нея трябва да внимаваме. „Представете си мъж, който идва право срещу вас, който иска да ви направи нещо лошо, а вие смятате, че усмивката е чудесна опция – това е грешно! В някои ситуации да покажеш агресия, упоритост, да покажеш „Аз искам да бъда силният тук” е много важно. Представете си, че имате деца – не може винаги да сте мили, понякога трябва да им покажете какви са правилата”, допълва експертът. Щефан Вера никога не работи с политици, но често е канен да прави анализи на някои от най-големите в света. „Много неща, които Доналд Тръмп казва, са грешни. Факт е, че са грешни, но хората, които го харесват имат толкова емоционална връзка с него, че приемат всичко. Трябва да кажем, че Доналд Тръмп в този смисъл прави това много добре – той създава връзка с неговите избиратели. Много политици не разбират това. Например, ако погледнем към Брюксел, към Европейския съюз – те не създават тази връзка с европейците. Толкова е важно да има една харизматична личност, независимо мъж или жена, на висока позиция в Брюксел, за да може например всички в Европа да си казват: „О, той или тя ще посетят нашата държава! Това е страхотно!”. Но нямаме такъв тип политици”, констатира той. По думите му на лицето на германския канцлер Ангела Меркел не са изписани много емоции, а самата тя не се движи много. „Но това не винаги е лошо! Това показва стабилност. При извънредна ситуация ние бихме показали ето такива сигнали. Но Ангела Меркел е спокойна. Това е добре! Но лошото тук е, че тя не показва много ентусиазъм. И точно това виждаме в Германия – германците не показват ентусиазъм. Германците са богати, имат ниско ниво на безработица, почти всичко работи както трябва! Но няма ентусиазъм в тях! Това също зависи отчасти от политическия елит, защото именно там ентусиазмът липсва”, коментира Щефан Вера. „Владимир Путин има много силен език на тялото, защото е много симетричен. Позата му винаги е много стабилна. Главата му често е леко приведена, което показва упоритост и отчасти агресия. Защо? Ако погледнем животните – те често се бият с главите си, като овцете например, мъжките си удрят главите една в друга. Владимир Путин също понякога комуникира с този тип език на тялото”, отбелязва още експертът. А как можем бързо да разберем какво другите си мислят за нас? Отговорът на Щефан Вера е, че никога не можем да погледнем вътре в човека. „Езикът на тялото не може да направи това. Можеш да имаш само предположение какво си мисли другият. Чрез езика на тялото този човек ни дава впечатление, ние също му даваме впечатление за себе си. Моя отговорност е тялото ми да показва емоцията, която искам да покажа”, посочва той. Сподели:", "date": "2018.11.04", "title": "УНИКАЛНО: Ето за колко време разгадаваме непознатите"}
{"url": "https://pik.bg/%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%82%D1%83%D1%80%D1%86%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B4%D0%BE%D0%BF%D1%83%D1%81%D0%BD%D0%B5-%D0%B1%D0%B5%D0%B7%D0%BA%D0%BE%D0%BD%D1%82%D1%80%D0%BE%D0%BB%D0%B5%D0%BD-%D0%B4%D0%BE%D0%B1%D0%B8%D0%B2-%D0%BD%D0%B0-%D0%BD%D0%B5%D1%84%D1%82-%D0%B8-%D0%B3%D0%B0%D0%B7-%D0%B2-%D0%B8%D0%B7%D1%82%D0%BE%D1%87%D0%BD-news793665.html", "text": "Държавният глава на Турция Реджеп Ердоган предупреди, че Анкара няма да допусне добиването на нефт и газ в Източното Средиземноморие чрез изключване на страната и на Севернокипърската турска република от плановете, съобщава Daily Sabah, цитирани от „Фокус“. „Ние няма да приемем опитите за възползване от природните ресурси в Източното Средиземноморие чрез изключване на Турция и на Севернокипърската турска република\", категоричен бе Ердоган в реч по време на церемония в командването на Истанбулската корабостроителница по повод предаването на корвета „Бургазада\" на турския флот. Корветът е третият плавателен съд, построен като част от проекта „Национален кораб\" (MILGEM). Сподели:", "date": "2018.11.04", "title": "Реджеп Ердоган предупреди: Турция няма да допусне безконтролен добив на нефт и газ в Източното Средиземноморие"}
{"url": "https://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B2%D0%BE%D0%B5%D0%BD%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-%D0%BE%D1%82-%D1%88%D0%B2%D0%B5%D1%86%D0%B8%D1%8F-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%83%D1%87%D0%B5%D0%BD%D0%B8%D0%B5-%D0%BD%D0%B0-%D0%BD%D0%B0%D1%82%D0%BE-%D0%B2-%D0%BD%D0%BE%D1%80%D0%B2%D0%B5%D0%B3%D0%B8%D1%8F-news793628.html", "text": "Четирима шведски военнослужещи са пострадали в хода на ученията на НАТО „Единен тризъбец“, които се провеждат на територията на Норвегия от 25 октомври до 7 ноември, съобщава РИА Новости, цитирана от „Фокус“. Според информацията, военнослужещите са пострадали при сблъсък между танк и друго военно превозно средство. Те веднага са били транспортирани в болница. След преглед двама от тях са напуснали медицинското заведение, а другите двама са били настанени за лечение. Няма опасност за живота им. Сподели:", "date": "2018.11.04", "title": "Четирима военнослужещи от Швеция са пострадали по време на учение на НАТО в Норвегия"}
{"url": "https://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D0%BF%D0%BE%D0%BC%D0%B0%D0%B3%D0%B0%D1%82-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D1%85%D0%BE%D1%80%D0%B0-%D0%B2-%D0%BC%D0%B5%D0%B7%D0%B4%D1%80%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-news793630.html", "text": "Група от компютърни специалисти от „SAP LABS“ са оказали доброволна помощ на възрастни хора в мездренско село, съобщава „Конкурент“. На 2 ноември инициативните младежи са посетили село Руска Бела. Работещите в IT сектора 8 души цепили дърва и обръщали градина, пред невярващите очи на чичо Венко. Той за пръв път виждал някой друг, различен от роднина, да помага в тези дейности. Лично кметът на Община Мездра инж. Генади Събков придружавал инициативните младежи. През изминалия месец доброволци от фирмата са помагали и в селата Лик и Старо село. Използвайки ваканцията, доброволците довели и децата си, за да им дадат възможност да се докоснат до атмосферата на българското село. Компютърните специалисти помагат в този край на България, благодарение на „Проект Северозапад“, който се реализира предимно с доброволен труд и дарения. Директорът на фондацията Яна Рупева сподели, че доброволчеството е честа практика в големите международни компании. Пристигналите в мездренско доброволци съзнават важността на инициативата, тъй като това биха могли да бъдат техните баби и дядовци. Мисията на работещите по проекта е хората от Северозапада да живеят достойно, възрастните да имат своята независимост, а младите – възможности за развитие. Сподели:", "date": "2018.11.04", "title": "За пример: Доброволци помагат на възрастни хора в мездренско село"}
{"url": "https://pik.bg/30-%D0%B3%D0%BE%D0%B4%D0%B8%D1%88%D0%B5%D0%BD-%D0%B2%D1%80%D0%B0%D1%87%D0%B0%D0%BD%D0%B8%D0%BD-%D0%B1%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D1%81-%D1%85%D0%B5%D1%80%D0%BE%D0%B8%D0%BD-news793616.html", "text": "30-годишен врачанин е задържан в ареста, след като при проверка у него е бил открит хероин, съобщават от ОД на МВР, цитирани от „Конкурент“. Нарушението е констатирано при проверка рано тази сутрин. Според информацията, малко след 03:00 часа служители на РУ във Враца са проверили 30-годишния Б.Б., у когото е открита сгъвка с бяло прахообразно вещество. При полевия тест то реагирало като хероин. Заради притежанието на дрога Б.Б. е задържан за 24 часа в ареста. По случая е образувано бързо производство. Сподели:", "date": "2018.11.04", "title": "30-годишен врачанин бе задържан с хероин"}
{"url": "https://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BF%D1%80%D0%BE%D1%82%D0%B5%D1%81%D1%82%D1%8A%D1%82-%D1%81%D1%80%D0%B5%D1%89%D1%83-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D1%86%D0%B5%D0%BD%D0%B8-%D0%BD%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news793668.html", "text": "Приключи протестът срещу високите цени на горивата в Пазарджик, съобщи радио „Фокус-Пазарджик“. След като за около половин час протестиращите блокираха с автомобилите си пътя от Пазарджик за магистрала „Тракия“, те се върнаха в града по булевард „Георги Бенковски“. Автомобилното шествие премина по улица „Стоян Ангелов“, булевард „Александър Стамболийски“, булевард „Христо Ботев“, кръговото кръстовище на моста на река Марица, главния булевард „България“ и се върна по булевард „Георги Бенковски“ отново на Стадиона, от където тръгна. Преминаването по главни пътни артерии в Пазарджик стана при спазване на правилата за движение и без инциденти. Трафикът в града се регулираше от полицейски екипи. В автомобилното шествие се включиха общо около 100 автомобила. Сподели:", "date": "2018.11.04", "title": "Приключи протестът срещу високите цени на горивата в Пазарджик"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B2%D0%B5%D0%B1%D0%B5%D1%80-%D0%B7%D0%B0-%D1%88%D0%B5%D1%84-%D0%BD%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B2%D0%B8%D0%B4%D0%B5%D0%BE-news793663.html", "text": ",,Аз подкрепям Манфред Вебер за председател на Европейската комисия, защото той има правилния политически компас, за да води Европа към икономически просперитет и да гарантира сигурността на Европа. Успех, Манфред!'', казва Цветанов в краткото видео. Заместник-председателят на ПП ГЕРБ и лидер на ПГ на ГЕРБ Цветан Цветанов публикува кратко видеообръщение в профила си в социалната мрежа \"Фейсбук\", в което изразява подкрепата си към Манфред Вбер за председател на ЕК. Сподели:", "date": "2018.11.04", "title": "Цветанов подкрепи Вебер за шеф на Еврокомисията (ВИДЕО)"}
{"url": "https://pik.bg/%D0%B8%D0%B7%D1%82%D0%B5%D0%B3%D0%BB%D0%B5%D0%BD%D0%B8-%D1%81%D0%B0-%D0%B4%D0%B0%D0%BD%D0%BD%D0%B8%D1%82%D0%B5-%D0%BE%D1%82-%D0%B5%D0%B4%D0%BD%D0%B0%D1%82%D0%B0-%D1%87%D0%B5%D1%80%D0%BD%D0%B0-%D0%BA%D1%83%D1%82%D0%B8%D1%8F-%D0%BD%D0%B0-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D0%B9%D1%81%D0%BA%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82-news793666.html", "text": "Заместник-шефът на Националната комисия за транспортна безопасност Харьо Сатмико каза на пресконференция в Джакарта днес, че успешно са били свалени 69 часа записи от тази черна кутия, включително и записите от фаталната нощ на катастрофата в понеделник, 29 октомври, при която боингът, летящ по вътрешен полет, падна в морето край остров Ява и загинаха всичките 189 души на борда. Кутията с полетните данни бе открита от водолази в четъртък и бе доста повредена. Тогава следователите казаха, че е необходима специална обработка, за да бъде извлечена съдържащата се в нея полетна информация. Усилията им очевидно са се увенчали с успех. Продължава търсенето на жертви от катастрофата на самолета, както и на другата черна кутия със записа на разговорите в пилотската кабина, предаде БТА, позовавайки се на АП. Ръководителят на Националната агенция за издирвателни и спасителни операции Мухамад Сяуги каза днес, че претърсването, в което участват няколкостотин души и десетки плавателни съдове, ще продължи още три дни. До момента са открити останки от над 100 тела. Той добави, че броят ще продължава да расте. Човешки останки били изхвърляни и по морския бряг. Сяуги каза, че са засечени слаби сигнали, вероятно от устройството, записващо гласовете в пилотската кабина, но самото устройство още не е намерено поради дебелия пласт тиня на морското дъно. Шефът на агенцията каза, че на дъното е открита значителна част от обшивката на самолета, но не и голямо парче от корпуса. Сяуги отдаде почит на водолаза доброволец Сяхрул Анто, който загина по време на издирвателните операции в петък. Семейството на 48-годишния гмуркач е отказало аутопсия и той е бил погребан вчера в град Сурабая на остров Ява. Разследващите са успели да изтеглят часове със записи от черната кутия, записваща данните на полета и на бордовите уреди от катастрофиралия самолет на индонезийската авиокомпания \"Лайън еър\", предаде АП. Сподели:", "date": "2018.11.04", "title": "Изтеглени са данните от едната черна кутия на индонезийския самолет"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%B4%D1%8F%D0%B4%D0%BE-%D0%BA%D0%BE%D0%BB%D0%B5%D0%B4%D0%B0-%D1%81%D0%B5-%D0%B2%D0%B0%D0%BA%D1%81%D0%B8%D0%BD%D0%B8%D1%80%D0%B0-%D1%81%D1%80%D0%B5%D1%89%D1%83-%D0%B3%D1%80%D0%B8%D0%BF-news793686.html", "text": "Сезонът на празниците в края на годината наближава във финландската част от Лапландия, където Дядо Коледа е в разгара на подготовката си - ваксинира се срещу грип и събира около себе си елфи, които ще му помогнат да изпълни задачите си през зимата, предаде АФП. В селището Рованиеми, близо до Северния полярен кръг, той бе ваксиниран срещу грип от своята медсестра Тия Каконен. Тази инжекция е повече от предпазна мярка в най-северната част на Финландия, тъй като грипният сезон съвпада с най-натоварения туристически сезон през годината. През декември м.г. 360 000 чуждестранни туристи прекараха една нощ в Лапландия, като броят им е с близо 10% по-голям в сравнение с предишната Коледа. Според официални статистически данни най-много посетители имаше от Великобритания, следвана от Русия, Франция и Германия. Официално вече беше оповестено и, че се предлага работа за елфи, които да обслужват туристи, дошли да се срещнат с Дядо Коледа. Дали кандидатите имат вече придобит опит като елфи не е от значение, тъй като ще бъдат обучени да комуникират като елфи. Щастливците, които получат работа като елфи, ще имат възможност да получат съвети за различни начини за предпазване от студа в северната част на Финландия, където температурата рядко надвишава 0 градуса, а може да падне до минус 40 градуса. Макар грижите за елени да не са сред задачите им, елфите ще трябва да палят огньове и да поднасят топли напитки. Сподели:", "date": "2018.11.04", "title": "ЛЮБОПИТНО! Дядо Коледа се ваксинира срещу грип"}
{"url": "https://pik.bg/%D0%BF%D0%BE%D1%82%D1%80%D0%B5%D1%81-%D0%BC%D0%BB%D0%B0%D0%B4%D0%B5%D0%B6%D0%B8-%D0%BD%D0%B0%D0%B1%D0%B8%D1%85%D0%B0-%D0%BC%D1%8A%D0%B6-%D0%B2-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BE%D1%84%D0%B8%D1%8F-news793671.html", "text": "Малко по-късно, отново от спешния телефон, било насочено съобщение от мъж, който обяснил, че бил ударен от младежите, успял е да слезе на една от спирките в кв. „Хаджи Димитър“, не иска медицинска помощ. Пояснил е, че ще подаде жалба в столичното Пето РУ. Предприети са действия за установяването на всички факти и обстоятелства около случая. От СДВР правят опити да се свържат с подалия на тел. 112 сигнал мъж, но на този етап той не отговаря на мобилния си телефон. Днес по обяд е бил подаден сигнал на телефон 112 за агресивно поведение на група младежи, пътували в автобус № 78 на градския транспорт в Софив, съобщиха от пресцентъра на МВР. Сподели:", "date": "2018.11.04", "title": "Потрес! Младежи набиха мъж в градския транспорт в София"}
{"url": "https://pik.bg/%D0%BC%D0%BE%D0%BC%D1%87%D0%B5-%D0%BE%D1%82-%D1%81%D0%B8%D0%BB%D0%B8%D1%81%D1%82%D1%80%D0%B0-%D1%81%D1%8A%D1%82%D0%B2%D0%BE%D1%80%D0%B8-%D0%BA%D0%BE%D0%BF%D0%B8%D0%B5-%D0%BD%D0%B0-%D1%82%D0%B8%D1%82%D0%B0%D0%BD%D0%B8%D0%BA-news793650.html", "text": "Работата е отнела на младия човек около 6 месеца. Вложил е близо 800 лева. Макетът е изработен от дърво, може да се разглобява, за да се извършат при нужда някои поправки, отбелязва БТА. Има осветление и през комините излиза дим, движат се крановете на кораба и двата руля. 21-годишният Йордан Стоянов от Силистра е направил умален макет на \"Титаник\" с дължина 270 сантиметра, ширина 35 сантиметра и височина от кила до комините – 70 сантиметра. Теглото на макета е близо 80 килограма. Сподели:", "date": "2018.11.04", "title": "Момче от Силистра сътвори копие на \"Титаник\""}
{"url": "https://pik.bg/%D0%B2%D1%82%D0%BE%D1%80%D0%B8%D1%87%D0%BD%D0%B8-%D1%82%D1%80%D1%83%D1%81%D0%BE%D0%B2%D0%B5-%D1%81%D1%82%D1%80%D1%8F%D1%81%D0%BA%D0%B0%D1%82-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B7%D0%B0%D0%BA%D0%B8%D0%BD%D1%82%D0%BE%D1%81-news793670.html", "text": "Гръцки сеизмолози съобщиха, че са засекли два нови вторични труса край остров Закинтос, в Йонийско море, но няма данни за поражения, предаде БТА, цитирайки АП. Според атинския Институт по геодинамика двата труса са регистрирани в разстояние на 7 минути. Първият, в 5,11 ч. местно време, е бил с магнитуд 4,4. Епицентърът му бил на 78 км южно от Закинтос, а огнището - на дълбочина 10 км. Седем минути по-късно е имало земетресение с магнитуд 5 на 59 км югозападно от острова. То станало на дълбочина 7 км. Припомняме, на 26 октомври районът на Закинтос беше разлюлян от земетресение с магнитуд 6,4. Оттогава там са регистрирани 21 вторични труса от най-малко четвърта степен, като най-силният бил с магнитуд 5,5. Сподели:", "date": "2018.11.04", "title": "Вторични трусове стряскат жителите на Закинтос"}
{"url": "https://pik.bg/%D1%83%D0%B6%D0%B0%D1%81-%D0%B1%D0%B3-%D0%BF%D0%BE%D0%BB%D1%82%D1%8A%D1%80%D0%B3%D0%B0%D0%B9%D1%81%D1%82-%D0%B4%D1%83%D1%88%D0%B8-%D0%B1%D0%B0%D0%B1%D0%B0-%D0%BE%D1%82-29-%D0%B3%D0%BE%D0%B4%D0%B8%D0%BD%D0%B8-news793627.html", "text": "град Вече 29 години случилото се в град Пордим е считано от изследователите на паранормалното за едно от най-мистериозните събития в историята на България, което така и не е получило правдоподобно обяснение. Събитията в малкия започват през есента на 1989 г., след като в дома на вдовицата Лазаринка Симеонова неочаквано започват да се случват поредица от необясними битови инциденти – мистериозни почуквания и преместване на различни предмети из стаите на къщата, които са достатъчни, за да изплашат до смърт самотната жена, принудила се в крайна сметка да нощува при свои роднини и комшии. Не след дълго за случващото се в град Пордим се разчува и извън неговите предели, а домът на Лазаринка започва да се посещава от учени, привлечени от необичайния феномен , който така и не успяват да разгадаят. Интерес проявяват и феномените Илко Казанджиев и Вера Кочовска, които долавят много силна бионергия и заявяват, че под плочата на самата къща са погребани останките на убита млада жена, споменавана в една от местните легенди. На 19 октомври 1989 г. над дома на Лазаринка в град Пордим изненадващо се появява много ярък обект, който е забелязан от всички жители. Привлечена от случващото се навън, Лазаринка излиза на двора, но в същия момент е поразена от нещо като електричество и вдигната на около 20 см над земята, след което спусната обратно. Броени минути по-късно мистериозният обект отлита към близкото село Згалево. И до ден днешен духът бродел в къщата на жената. „Имаше едни почуквания, сваляне на табуретките, пускане на водата от чешмата – такива ги вършеше, но се поуспокои. Разреди посещенията – идва на 4-5 месеца или 2 пъти за година. Когато се зададе, почва да ме задушава и се обривам“, споделя тя. Сподели:", "date": "2018.11.04", "title": "УЖАС: БГ полтъргайст души баба от 29 години"}
{"url": "https://pik.bg/%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%BF%D1%80%D0%BE%D0%B3%D1%80%D0%B5%D1%81%D0%B8%D0%B2%D0%B5%D0%BD-%D0%B4%D0%B0%D0%BD%D1%8A%D0%BA-%D0%B2%D1%8A%D1%80%D1%85%D1%83-%D0%B4%D0%BE%D1%85%D0%BE%D0%B4%D0%B8%D1%82%D0%B5-news793690.html", "text": "Македонското правителство въвежда прогресивен данък върху доходите, съобщи министърът на финансите Драган Тевдовски, цитиран от агенция МИА. 90 000 динара е прагът, над който ще има допълнителен данък от 8 процента. Министър Тевдовски представи вчера данъчна реформа, като заяви, че повечето граждани ще плащат същия размер данъци, както досега, а увеличеният данък ще засегне само един процент от населението, чиито доходи надхвърлят сумата от 90 000 динара. През 2017 г. един процент от гражданите на Р Македония са печелили 4 486 евро средно на месец, което е 14,4 пъти повече от скромния национален доход. Това прави Република Македония една от страните в Европа с най-силно изразено неравенство по отношение на доходите. \"Ние дадохме нашата дума\", каза финансовият министър и припомни, че правителството е обещало по време на предизборната кампания да въведе справедлива данъчна система. По думите му най-успешните икономики в света разчитат на справедлива данъчна система, особено в Европа и САЩ. Говорейки за съседните държави, Драган Тевдовски каза, че Албания е заменила плоския данък с прогресивно данъчно облагане през 2014 г. Финансовият министър съобщи също, че нараства сумата, която подлежи на данъчно облагане, от 7500 динара на 8000 динара, за да може хората с ниски доходи да ползват данъчни облекчения. Очаква се реформата да донесе допълнителни 25 милиона евро за борба с бедността, отбелязва МИА. Турция е основен маршрут за нелегалните мигранти, които опитват да достигнат Европа, особено след началото на гражданската война в Сирия през 2011 г., отбелязва \"Хюриет дейли нюз\". Сподели:", "date": "2018.11.04", "title": "В Македония въвеждат прогресивен данък върху доходите"}
{"url": "https://pik.bg/%D0%B5%D0%BA%D1%88%D1%8A%D0%BD-%D1%81%D0%B5%D0%B4%D0%B5%D0%BC-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%80%D0%BE%D0%BA%D0%B5%D1%80%D1%81%D0%BA%D0%B8-%D0%BA%D0%BB%D1%83%D0%B1-%D0%BA%D1%80%D0%B0%D0%B9-%D0%B3%D1%8C%D0%BE%D1%82%D0%B5%D0%B1%D0%BE%D1%80%D0%B3-news793738.html", "text": "В градчето Мьолнике край шведския град Гьотеборг арестуваха 12 души след стрелба в рокерски клуб, съобщи днес полицията, цитирана от ДПА. Седем човека са получили наранявания след стрелбата снощи и са били откарани в болница. Един от тях е в тежко състояние. От полицията казаха, че не всички пострадали имат огнестрелни рани, но не уточниха мотивите за конфликта. Вестник \"Йотеборг постен\" твърди, че инцидентът е станал в индустриална зона, където има клуб на привърженици на рокерската банда \"Ангелите на ада\". Гьотеборг е сред градовете в Швеция, където през последните години често стават престрелки между банди заради разпределяне на територии. Сподели:", "date": "2018.11.04", "title": "ЕКШЪН: Седем ранени след стрелба в рокерски клуб край Гьотеборг"}
{"url": "https://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D0%BA%D0%B0%D0%B1%D0%B8%D0%BD%D0%B5%D1%82-%D0%B4%D0%B6%D0%B5%D1%80%D1%8A%D0%BC%D0%B8-%D1%85%D0%B5%D0%B9%D1%83%D1%83%D0%B4-news793692.html", "text": "Тя също така отбеляза, че смъртта на Хейууд е \"огромна загуба за британската държавна служба\". Тони Блеър реагира на новината за смъртта на бившия секретар на кабинета, като отбеляза, че никой от настоящите членове на сегашното правителство не е работил с толкова премиери на високо равнище. \"Това е изключително тъжна новина и всичките ми мисли сега са в семейството и приятелите на Джереми\", каза Тереза ​​Мей. Сподели:", "date": "2018.11.04", "title": "СКРЪБНА ВЕСТ: Почина бившият секретар на британския кабинет Джеръми Хейууд"}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news793729.html", "text": "Днес държавният секретар на САЩ Майк Помпейо заяви в интервю, че през следващата седмица ще се срещне с високопоставен представител на Северна Корея, предаде БТА, цитирайки АФП. При тв канал \"Фокс нюз\" Помпейо каза, че му предстои среща в Ню Йорк с Ким Йон-чхол, смятан за дясна ръка на севернокорейския лидер Ким Чен-ун. Първият дипломат на САЩ обясни, че не възприема с безпокойство изявленията на Пхенян, че обмисля да се върне към стратегията за развиване на ядрения си потенциал, защото американците не правят отстъпки в замяна. Помпейо не уточни кой ден ще се срещне с Ким Йон-чхол, посочи АФП. Сподели:", "date": "2018.11.04", "title": "Държавният секретар на САЩ на среща с Ким Чен-ун"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82%D1%8A%D1%82-%D1%81%D1%80%D0%B5%D1%89%D1%83-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D1%86%D0%B5%D0%BD%D0%B8-%D0%BD%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D1%82%D1%83%D0%BD%D0%B5%D0%BB-%D0%B6%D0%B5%D0%BB%D0%B5%D0%B7%D0%BD%D0%B8%D1%86%D0%B0-news793689.html", "text": "Над 800 протестиращи затвориха в 12,50 часа път Е-79 край тунел \"Железница\" заради високите цени на горивата, предава БГНЕС. Движението е спряно напълно и в двете посоки. Над 300 автомобила се движат със скорост от 5 км в час в продължение на 10 км. Зад тях се образувала огромна колона. Всички демонстранти скандирали „Повече няма да търпим”. Протестът се провежда в много градове на страната и всички участници в него обещаха да се съберат на голяма демонстрация в София. Сподели:", "date": "2018.11.04", "title": "Протестът срещу високите цени на горивата блокира тунел \"Железница\""}
{"url": "https://pik.bg/%D0%B4-%D1%80-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D1%82%D1%80%D0%B5%D0%BD%D1%87%D0%B5%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%BB%D1%8E%D1%85-%D0%BC%D0%BD%D0%BE%D0%B3%D0%BE-%D1%8F%D0%BA%D0%BE-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%82%D0%B5-%D0%BD%D0%BE-%D0%BD%D0%B5-%D1%81%D1%8A%D0%BC-%D0%BF%D0%B0%D0%BB%D0%B8%D0%BB-%D0%BF%D0%B0%D1%80%D1%82%D0%B8%D0%B9%D0%BD-news791904.html", "text": "Прегръдка с лидера на ГЕРБ Бойко Борисов Сподели:", "date": "2018.11.04", "title": "Д-р Константин Тренчев пред ПИК и \"РЕТРО\": Плюх много яко комунистите, но не съм палил Партийния дом (СНИМКИ)"}
