{"url": "https://pik.bg/%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B8%D1%80%D0%B0%D0%BD-%D1%89%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BF%D1%80%D0%B5%D0%BD%D0%BE%D1%81%D0%BD%D0%B0-%D0%BC%D1%80%D0%B5%D0%B6%D0%B0-news881464.html", "text": "Властите в Иран подписаха днес предварително споразумение да помогнат на Дамаск за възстановяване на сирийската електропреносна мрежа, като Техеран се опитва да задълбочи икономическата си роля след години на конфликт в Сирия, предаде „Ройтерс”, цитирана от БНР. Меморандумът за взаимно разбирателство бе подписан на министерско равнище в Техеран и покрива строителството на ТЕЦ-ове, електропроводи и намаляване на загубите на сирийската мрежа. Предвижда се и евентуално свързване на мрежите на двете страни през Ирак, съобщи иранската агенция ИРНА. Тя обаче не даде подробности за стойността на сделката. От сирийска страна бе посочено, че щетите за електропреносната мрежа възлизат на 50 процента и че ролята на Иран за възстановяването ѝ е важна. Сподели:", "date": "2019.11.02", "title": "Споразумение: Иран ще възстановява сирийската електропреносна мрежа"}
{"url": "https://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81-%D1%80%D1%83%D1%82%D0%B8%D0%BD%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BF%D1%80%D0%B5%D0%B4%D0%B8-%D1%81%D0%B1%D0%BB%D1%8A%D1%81%D0%BA%D0%B0-%D1%81-%D0%B5%D1%81%D0%BF%D0%B0%D0%BD%D1%8C%D0%BE%D0%BB-news881546.html", "text": "\"Лудогорец\" записа осма поредна победа в родното футболно първенство. Шампионите спечелиха с 3:1 като домакини на \"Берое\" в първи мач от 15-ия кръг. Така \"орлите\" развалиха завръщането в Разград на своя бивш наставник Димитър Димитров-Херо. Специалистът изведе \"Лудогорец\" до шампионската титла през 2018 г., а сега е начело на \"Берое\". На \"Лудогорец Арена\" домакините изоставаха в резултата още в 6', когато Ибрахима Конте даде аванс на \"заралии\". Оттам нататък обаче шампионите доминираха и стигнаха до обрата. Равенството възстанови Вандерсон в 21', Клаудиу Кешерю покачи на 2:1 в 52', а крайния резултат оформи влезлият като смяна Якуб Швиерчок в 80'. След успеха \"Лудогорец\" увеличи преднината си на върха и тя вече е 7 точки. Тимът на Станислав Генчев има 39 точки, пред \"Левски\" и \"Локомотив\" Пловдив с по 32 и мач по-малко. \"Лудогорец\" загря отлично за предстоящия двубой с \"Еспаньол\" в Лига Европа. Двата тима се сблъскват в Каталуния в четвъртък в среща от четвъртия кръг на груповата фаза. Сподели:", "date": "2019.11.02", "title": "Лудогорец с рутинна победа преди сблъска с Еспаньол"}
{"url": "https://pik.bg/%D0%BC%D0%B8%D0%BD%D0%B0-%D1%83%D0%B1%D0%B8-%D0%B4%D0%B5%D0%B2%D0%B5%D1%82-%D0%B4%D0%B5%D1%86%D0%B0-%D0%BD%D0%B0-%D0%BF%D1%8A%D1%82-%D0%B7%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news881497.html", "text": "Девет деца в Афганистан загинаха от експлозия на мина, докато отиват на училище, съобщава \"Ройтерс\". Взривът е станал в североизточната провинция Тахар. Събота е учебен ден в Афганистан. \"Този район е под контрола на талибаните и тъй като силите за сигурност започнаха офанзива, талибаните са поставили противопехотни мини\", коментира Халил Асир, говорител на провинциалната полиция. \"За съжаление, днес една от тези мини избухна и уби девет ученици от основното училище\", обяснява той. Децата, са на възраст от девет до 12 години. Сред загиналите са и четири от \"семейство на талибани\". Цивилните жертви се увеличават до рекордни нива тази година въпреки усилията на САЩ и талибаните да постигнат мирна сделка. Рекордни 4313 цивилни лица са ранени или загинали между юли и септември, което е 42% увеличение спрямо същия период на миналата година. Има повече от 1000 смъртни случая - най-кървавият период, откакто се събират данни от 2009 г. Броят на цивилните жертви за първите девет месеца на годината е 8000 души. Сподели:", "date": "2019.11.02", "title": "Мина уби девет деца на път за училище в Афганистан"}
{"url": "https://pik.bg/45-%D0%BC%D0%BB%D0%BD-%D0%B4%D1%83%D1%88%D0%B8-%D0%B2-%D1%8E%D0%B6%D0%BD%D0%B0-%D0%B0%D1%84%D1%80%D0%B8%D0%BA%D0%B0-%D1%81%D0%B0-%D0%B8%D0%B7%D0%BF%D1%80%D0%B0%D0%B2%D0%B5%D0%BD%D0%B8-%D0%BF%D1%80%D0%B5%D0%B4-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B0-%D0%BA%D1%80%D0%B8%D0%B7%D0%B0-news881453.html", "text": "Рекордните 45 милиона души в Южна Африка са изправени пред тежък недостиг на храна през следващите шест месеца, като около една четвърт от тях в момента търпят предизвиканата от хранителна несигурност заради кризисна суша, съобщиха три агенции към Организацията на обединените нации, цитирани от Канал 3. Изменението на климата предизвиква хаос в обеднелите страни, които се борят за справяне с екстремни природни бедствия като циклона \"Айдай\", опустошил Мозамбик по-рано тази година, съобщава \"Сабах\". \"Преживяхме най-тежката суша за 35 години в централните и западните райони през производствения сезон\", казва Маргарет Малу, изпълняваща длъжността регионален директор за Южна Африка в Световната програма за храните (WFP). \"Трябва да посрещнем належащите спешни нужди от изхранване на милиони хора, но също така да инвестираме в устойчивостта на тези, застрашени от все по-чести и по-тежки суши, наводнения и бури\", каза Малу в изявление. WFP, Организацията за прехрана и земеделие и Международният фонд за развитие на селското стопанство (IFAD) заедно призоваха за спешно финансиране, за да помогнат за смекчаване на последиците от климатичните промени в Африка. Температурите в Южна Африка се покачват с двойно по-голяма от средната стойност в световен мащаб, според Международния панел за изменението на климата, а регионът включва шест от деветте африкански държави, определени за най-силно засегнати от неблагоприятното време през следващите години - ДР Конго, Малави, Мозамбик, Танзания, Замбия и Зимбабве. \"В района, толкова предразположен към шокове и засегнат от високите проценти на хроничен глад, неравенство и бедност, изменението на климата е екзистенциална ситуация, която трябва да бъде решена с най-голяма спешност\", заяви Робсън Мутанди, директор на центъра на IFAD в Южна Африка. Сподели:", "date": "2019.11.02", "title": "45 млн. души в Южна Африка са изправени пред хранителна криза"}
{"url": "https://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BF%D0%B0%D1%80%D1%82%D0%B8%D0%B8-%D0%B4%D0%B0-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D0%B8%D0%B7%D0%B1%D0%BE%D1%80%D0%B8-%D0%BD%D0%B0-12-%D0%B0%D0%BF%D1%80%D0%B8%D0%BB-2020-%D0%B3-news881461.html", "text": "”Независен“, цитирано от \"Фокус\". Политическите партии в Северна Македония да подготвят листите си за предсрочните парламентарни избори на 12 април 2020 г., защото всички стъпки по ратификацията на протокола за членство в НАТО ще бъдат завършени до 11 февруари, когато ще бъде разпуснат парламента. Това заяви премиерът на Северна Македония Зоран Заев, пише скопското издание Той допълни, че според всички прогнози на правителството, процедурите по ратификацията на протокола ще завършат навреме и изборите ще могат да се проведат спокойно на 12 април. „Имаме целия декември, целия януари и десетте дни на февруари и съответното време да го направим“ казва Заев. Той подчерта, че 12 април е договорената дата за предсрочни парламентарни избори и дотогава всичко трябва да е готово за провеждането на вота. „Като цяло не очаквам промяна в датата на изборите, но в същото време казвам, че трябва да знаем за отговорността към държавата, точно както ние бяхме отговорни и призовахме за парламентарни избори и седнахме като разумни хора, за да се договорим за дата за изборите. Всички трябва да се грижим заедно за интересите на държавата“, казва Заев. Сподели:", "date": "2019.11.02", "title": "Зоран Заев: Политическите партии да се готвят за избори на 12 април 2020 г."}
{"url": "https://pik.bg/%D0%B9%D0%B5%D0%BC%D0%B5%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%89%D0%B5-%D0%BF%D0%BE%D0%B4%D0%BF%D0%B8%D1%88%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D1%80%D0%B0%D0%B7%D0%B4%D0%B5%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-%D1%81%D1%8A%D1%81-%D1%81%D0%B5%D0%BF%D0%B0%D1%80%D0%B0%D1%82%D0%B8%D1%81%D1%82%D0%B8%D1%82-news881462.html", "text": "Международно признатото правителство на Йемен ще подпише споразумение със сепаратистите от „Южния преходен съвет“ на 5 ноември, чиято цел ще бъде прекратяването на дългогодишната гражданска война, предава  „Франс Прес”, цитирана от „Фокус”. Споразумението ще раздели властта между правителството и сепаратистите, които ще получат контрол над няколко министерства, а централната власт ще си върне в замяна контрола над град Аден. Министърът на информацията Муамар Ал-Иряни съобщи в социалната мрежа „Туитър“, че церемонията за „Риядското споразумение“ ще се състои в Саудитска Арабия в присъствието на коронования принц на Кралството Мохамед бин Салман и президента на Йемен Мансур Хади. На церемонията по подписването на споразумението ще присъстват и представители на Обединените арабски емирства, които участваха във войната на страната на водената от Рияд коалиция, насочена срещу сепаратистите. Сподели:", "date": "2019.11.02", "title": "Йеменското правителство ще подпише споразумение за разделянето на властта със сепаратистите"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%BE-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B0-%D1%81-%D0%BA%D0%BE%D0%B9%D1%82%D0%BE-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D1%81%D1%82%D0%B0%D0%BD%D0%B0-%D1%80%D0%B5%D0%B4%D0%B0%D0%BA%D1%82%D0%BE%D1%80-%D0%B2-%D0%B1%D0%BD%D1%80---%D0%B8%D0%B2%D0%B0%D0%B9%D0%BB%D0%BE-%D1%81%D0%B0%D0%B2%D0%BE%D0%B2-%D1%81-%D0%BD%D0%B0%D0%B9-%D0%B2%D0%B8-news881545.html", "text": "Докладна записка от бившия доносник на Държавна сигурност Мартин Минков е в основната на скандалното назначение в Българското национално радио от последните дни, научи ПИК. Припомняме, че пенсионираният бивш шеф на програмата Ивайло Савов е бил назначен на трудов договор като редактор в \"Хоризонт\", въпреки че преди дни Управителният съвет на БНР отхвърли предложението на и.д. генералния директор Антон Митов да го върнат на шефския пост, на който се пенсионира. Оказва, че назначението е по предложение на Минков, който е под ръководството под прякото ръководство на шефката на СЕМ и протеже на освободения от всички публични и партийни длъжности Цветан Цветанов - София Владимирова. Във въпросната докладна записка Минко предлага Ивайло Савов да бъде назначен на безсрочен трудов договор, считано от 01.11.2019 г. Назначението и голямото възнаграждение, което ще получава Савов предизвикаха огромни възмущения сред част от бившите служители в БНР. \"Не мисля, че е удачно програмният директор на БНР Мартин Минков да подклажда напрежението в БНР и да провокира реакции на колективния орган на управление на обществената медия. Не знам какво цели с докладната, която дори не си е направил труда сам да напише, в която предлага бившият директор на Хоризонт да бъде върнат на длъжност редактор в Нощен \"Хоризонт\" и то с възнаграждение доста над останалите колеги от същото звено. Още повече, че ръководството на БНР, в лицето на Управителния съвет, е дал отрицателен вот за възстановяването на същия на длъжност Директор. Просто е. Човекът се е пенсионирал. Дай Боже всекиму. Пиша този пост, защото съм данъкоплатец и съм бил част от БНР, докато през 2016 г.не бях освободен от спечелилия тогава конкурса Александър Велев-човекът който през първия му мандат е с надчет от над 3 милиона лева, а след втория му мандат отново има проверка- възложена от премиера Борисов. В Радиото има много кадърни журналисти. Все има подходящ за директор на Хоризонт. Пък нали има и действащ конкурс, който не е спрян, както съобщи временният шеф на БНР. Почне ли с лъжа, така ще се кара докрай. Спрете с лъжите, манипулациите и машинациите. Работещите в радиото имат нужда от подкрепа, справедливост и нормални условия за творческа дейност. И накрая- Мартин да си избере, програмен директор или HR е\", пише журналистът Митко Димитров. Сподели:", "date": "2019.11.02", "title": "САМО В ПИК: Ето го документа, с който пенсионер стана редактор в БНР - Ивайло Савов с най-висока заплата от колегите си"}
{"url": "https://pik.bg/%D0%B2-%D0%B4%D1%80%D0%B5%D0%B7%D0%B4%D0%B5%D0%BD-%D0%BE%D0%B1%D1%8F%D0%B2%D0%B8%D1%85%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%E2%80%9E%D0%BD%D0%B0%D1%86%D0%B8%D0%B7%D1%8A%D0%BC%E2%80%9D-news881457.html", "text": "В разположения в източната част на Германия град Дрезден властите обявиха извънредно положение заради „нацизъм“ заради сериозен проблем с крайната десница, предаде „Би Би Си”, цитирани от БНР. Дрезден, столица на провинция Саксония, отдавна е сочен за бастион на крайнодесните и родно място на антиислямското движение „Пегида“. Общинските съветници в града – кандидат за европейска столица на културата през 2025 г., сега са одобрили резолюция, в която казват, че са нужни повече усилия за справяне с проблема. Но опонентите им заявяват, че мерките са прекалени. „Nazinotstand”, сходно на климатично извънредно положение, означава, че имаме сериозен проблем. Отвореното демократично общество е заплашено“, казва общинският съветник Макс Ашенбах, вносител на предложението. Той е от лявата сатирична политическа Партията и вярва, че са необходими действия, тъй като политиците не правят достатъчно, „за да се позиционират ясно“ срещу крайнодясното. „Искането е опит за промяна на това. Исках да знам и с какви хора седя в градския съвет в Дрезден“, отбеляза той. Резолюцията признава, че „крайнодесни екстремистки действия се извършват с все по-голяма честота“ и призова градът да помогне на жертвите на крайнодясно насилие, да защити малцинствата и да засили демокрацията. Ашенбах уточни, че одобряването на предложението е показало ангажимент към свободно, либерално и демократично общество, което предпазва малцинства и категорично се противопоставяне на нацистите“. Сподели:", "date": "2019.11.02", "title": "В Дрезден обявиха извънредно положение заради „нацизъм”"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F-%D0%BE%D0%BA%D1%83%D0%BF%D0%B8%D1%80%D0%B0-%D1%81%D0%B2%D0%BE%D0%B3%D0%B5-%D0%BF%D1%80%D0%B5%D0%B4%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D1%83%D1%82%D1%80%D0%B5-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%B3%D0%BD%D0%B0%D0%BB%D0%B8-%D0%B7%D0%B0-%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-%D0%B3%D0%BB-news881554.html", "text": "Екипи на жандармерията са окупирали община Своге преди балотажа на местните избори утре, научи ПИК. Джипове и бусове на полицията са пристигнали в града днес преди обяд. Местни жители съобщават пред медията ни, че най-вероятната причина за изненадващата акция на жандармерията в Своге е информация за купуване на гласове и натиск върху избиратели. Те допълват, че в прокуратурата в Своге са пуснати множество сигнали за купуване на гласове, а МВР е реагирало светкавично и е изпратило екипи в общината, които да следят за честното протичане на изборния ден. В сигнала си до ПИК свогенци разказват още, че жителите на града са приели с радост и спокойствие присъствието на властта в общината. Утре на балотажа в общината ще се изправят досегашния кмет, подкрепен от ДПС, Емил Иванов и легендата на Левски Христо Йовов, който е издигнат от ГЕРБ. Припомняме, че за битката в Своге говори дори премиерът Бойко Борисов в национален ефир. В коментара си Борисов изтъкна, че Христо Йовов се бори здраво срещу ДПС и Емил Иванов в града на шоколада. Сподели:", "date": "2019.11.02", "title": "ПЪРВО В ПИК: Жандармерия окупира Своге преди изборите утре заради сигнали за купуване на гласове (ВИДЕО)"}
{"url": "https://pik.bg/%D0%BA%D0%B8%D1%82%D0%B0%D0%B9%D1%86%D0%B8-%D0%B2%D0%B0%D1%80%D1%8F%D1%82-%D0%B7%D0%B5%D0%BB%D0%B5%D0%BD-%D1%87%D0%B0%D0%B9-%D0%B7%D0%B0-%D0%BA%D0%BB%D0%B5%D1%82%D1%8A%D1%87%D0%BD%D0%B0-%D1%82%D0%B5%D1%80%D0%B0%D0%BF%D0%B8%D1%8F-news880195.html", "text": "Китайски учени установиха, че зеленият чай може да се използва за клетъчна терапия, при която специфично вещество активира група вкарани в организма стволови клетки, съобщава сайтът MedicalXpress. Били изследвани свойствата на протокатехиновата киселина, която се произвежда от организма при консумация на зелен чай. Специалистите създали с помощта на генното инженерство човешки ембрионни бъбречни клетки, които се активират в присъствието на протокатехинова киселина, и ги вкарали в мишки. Гризачите погълнали зелен чай и в резултат клетките се активирали. В рамките на други експерименти учените използвали протокатехинова киселина, за да се подобри технологията за генно редактиране CRISPR-Cas9, при която се внасят изменения в даден участък на ДНК. Освен това у мишки и маймуни зеленият чай активирал клетки, които били имплантирани в панкреаса, за да се лекува диабет. Клетъчна терапия се използва в борбата с наследствени болести и рак, както и срещу труднолечими сърдечносъдови, невродегенеративни и автоимунни заболявания. Сподели:", "date": "2019.11.02", "title": "Китайци варят зелен чай за клетъчна терапия"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B7%D0%BD%D0%B0-%D0%B8%D0%BD%D1%82%D0%B5%D1%80%D0%B5%D1%81%D1%83%D0%B2%D0%B0-%D0%BD%D0%B8-%D0%BF%D0%B5%D1%82%D1%80%D0%BE%D0%BB%D1%8A%D1%82-%D0%BD%D0%B0-%D1%81%D0%B8%D1%80%D0%B8%D1%8F-news881474.html", "text": "Искаме да върнем войниците си у дома, но оставяме част от тях там, защото запазваме петрола. Това пхризна американският президент Доналд Тръмп, цитиран от световните агенции и Нова телевизия. „Единственото, от което се интересуват американците в Сирия, е петролът”, обяви държавният глава на САЩ. Думите му предизвикаха остри дебати. Някои казват, че милиардерът е останал неразбран, а други твърдят, че е първият, който си признава реалните причини за конфликти като този. „Искаме да върнем войниците си у дома, но оставяме част от тях там, защото запазваме петрола. Харесвам петрола. Запазваме го”, каза Тръмп. Тези думи на президента бяха разчетени като признание. Някои дори иронично го похвалиха. Сред тях беше и президент на Сирия Башар Асад, който каза часове по-късно, че това са истинските мотиви на американците. „Що се отнася до Доналд Тръмп, ако питате мен, ще ви кажа нещо, което може да ви прозвучи странно- коментира Асад. -  Това е най-добрият американски президент, но не защото политиките му са добри, а защото е най-прозрачният. Всички американски президенти извършват престъпления и после взимат Нобелова награда за мир. Те всъщност са група престъпници, които представляват интересите на големите американски корпорации за оръжие, петрол и други. Тръмп говори открито и казва: \"Искаме петрол\". „Други държави да охраняват границата. Турция иска - нека я охранява. Те се бият от хиляда години. Ние се отдръпнахме и запазихме петрола\", каза още Тръмп. Наистина ли Тръмп си признава, или има нещо повече? Анализатори изтъкват, че от петрола на Сирия не се правеха големи пари дори преди войната. Страната произвеждаше под половин процент от петрола на пазара и тъй като режимът запазваше около 85% от печалбите, за чуждите компании не оставаше много. В момента петролните полета почти не се използват и трябват много пари, за да бъде възстановена продукцията в един размирен район, без количествата да са големи. Тези, за които петрола беше ключов, бяха ИДИЛ. Терористите добиваха известни количества и го продаваха на черно в Турция и дори на режима на Асад, с който се биеха. Това беше основния им източник на доходи. Сподели:", "date": "2019.11.02", "title": "Доналд Тръмп призна: Интересува ни петролът на Сирия"}
{"url": "https://pik.bg/%D0%B2%D1%83%D0%BB%D0%BA%D0%B0%D0%BD-%D0%B8%D0%B7%D1%80%D0%B8%D0%B3%D0%BD%D0%B0-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%B2-%D1%8E%D0%B3%D0%BE%D0%B8%D0%B7%D1%82%D0%BE%D1%87%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-news881470.html", "text": "Вулкан изригна на остров Сацумаио в Югоизточна Япония, предадоха „Ройтерс” и ТАСС, цитирани от „Дарик” Агенциите се позовават на Японската метеорологична агенция. Не се съобщава за нанесени щети на острова в префектура Кагошима, който е рядко населен. Местните жители са предупредени да не се доближават до вулкана. На около 2,5 километра от вулкана е разположено село, в което живеят стотина души. Сподели:", "date": "2019.11.02", "title": "Вулкан изригна на остров в Югоизточна Япония"}
{"url": "https://pik.bg/%D0%BA%D0%BE%D0%BB%D0%B0-%D0%BF%D1%80%D0%B5%D0%BC%D0%B0%D0%B7%D0%B0-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82-%D0%BA%D1%80%D0%B0%D0%B9-%D0%BF%D0%BE%D0%BB%D1%81%D0%BA%D0%B8-%D1%82%D1%80%D1%8A%D0%BC%D0%B1%D0%B5%D1%88-news881552.html", "text": "63-годишен велосипедист е загинал на място, след като е блъснат от лек автомобил на главния Велико Търново-Русе при с. Раданово, в района на Полски Тръмбеш, съобщaват от пресцентъра на МВР. Тежкият пътен инцидент е станал около 19.00 часа. Движението в района е затруднено. Патрули на „Пътна полиция“ регулират движението в участъка. Сподели:", "date": "2019.11.02", "title": "Кола премаза велосипедист край Полски Тръмбеш"}
{"url": "https://pik.bg/%D0%BF%D1%80%D0%BE%D0%B2%D0%B0%D0%BB%D0%B5%D0%BD%D0%B8%D1%8F%D1%82-%D0%BA%D0%BC%D0%B5%D1%82-%D0%BD%D0%B0-%D0%B4%D1%81%D0%B1-%D1%81%D0%BF%D0%B0%D1%80%D1%82%D0%B0%D0%BD%D1%81%D0%BA%D0%B8-%D0%B7%D0%B0-%D0%B2%D1%82%D0%BE%D1%80%D0%B8-%D0%BF%D1%8A%D1%82-%D0%BD%D0%B0%D1%80%D1%83%D1%88%D0%B8-%D0%B7%D0%B0%D0%BA%D0%BE%D0%BD%D0%B0-%D0%B8-%D0%B8%D0%B7%D0%BB%D1%8A%D0%B3%D0%B0-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B0-news881560.html", "text": "Както вчера съобщиха социолозите от „Сова Харис“, проваленият кмет на Плевен Георг Спартански ще загуби местния вот от кандидата на Борисов и ГЕРБ с близо 20% разлика. Позорното поражение принуди Спартански отново за наруши закона и да излъже своите съграждани. Припомняме, че преди седмица той наруши закона и по време на изборния ден публикува в личния си фейсбук фалшиви данни, според които той води на Мирослав Петров от ГЕРБ с над 27 процента. Измамата на Спартански бе опровергана от изборния резултат, според който дистанцията между него и кандидата на Борисов е малко над 6 процента. Спартански наруши закона и днес, когато обвини своите опоненти от ГЕРБ, че нямали право да сезират ОИК за купуване на ромски гласове от неговия щаб. А това е най-малкото нагло по две причини: 1. Всеки гражданин, който има информация за купуване на гласове е длъжен да съобщи своевременно на компетентните органи. 2. В града е публична тайна фактът, че ромският барон Ленко (онзи, делящ милиони със Спартански, вследствие толерираното от плевенската общинска администрация незаконно сметище) и криминално проявеният Калин Зеленогорски (племенник на Найден Зеленогорски) са основните купувачи на цигански вот за Спартански. Плевенчани, лъжат ли Спартански и Зеленогорски? Вижте видеото и преценете сами: Сподели:", "date": "2019.11.02", "title": "Проваленият кмет на ДСБ Спартански за втори път наруши закона и излъга (ВИДЕО/СНИМКА)"}
{"url": "https://pik.bg/%D1%84%D0%B5%D1%81%D1%82-%D0%BA%D1%83%D0%BA%D0%B5%D1%80%D0%B8-%D0%B3%D0%BE%D0%BD%D0%B8%D1%85%D0%B0-%D0%B7%D0%BB%D0%B8%D1%82%D0%B5-%D1%81%D0%B8%D0%BB%D0%B8-%D0%B2-%D0%B1%D1%83%D1%80%D0%B3%D0%B0%D1%81-news881525.html", "text": "Кукери завладяха центъра на Бургас. В града се проведе фестивал на маскарадните игри. Кукерските групи минаха на шествие по главните улици и се срещнаха на площад \"Тройката\", където имаше надиграване. Кукерският фестивал се провежда за втора поредна година в Бургас. Според народното творчество кукерите са свързани с гонене на злите сили. Сподели:", "date": "2019.11.02", "title": "ФЕСТ: Кукери гониха злите сили в Бургас"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%BF%D0%B0%D0%BA%D1%82-%D1%81-%D0%BD%D0%B0%D0%B9%D0%B4%D0%B6%D1%8A%D0%BB-%D1%84%D0%B0%D1%80%D0%B0%D0%B6-%D0%B8-%D0%BD%D0%BE%D0%B2%D0%B0-%D1%81%D0%B4%D0%B5%D0%BB%D0%BA%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news881395.html", "text": "Премиерът на Великобритания Борис Джонсън отхвърли предложението за предизборен пакт с лидера на „Партия Брекзит“ Найджъл Фараж, след като американският президент Доналд Тръмп по-рано заяви, че двамата биха били „неудържима сила“, съобщи London Evening Standard, цитирани от „Фокус”. Американският президент се намеси в британската политика, като предложи Джонсън и Фараж да изградят алианс за Брекзит и да участват заедно на изборите на 12 декември. Съветът на Тръмп, който беше придружен от критики към лейбъристкия опозиционен лидер Джереми Корбин обаче беше отхвърлен от Джонсън. Той предупреди, че да се гласува за друга партия би увеличило възможността за лейбъристко правителство след вота. „Отхвърлил съм пакт с когото и да е, защото не мисля, че е разумно да правим това“, категоричен бе премиерът. Той освен това отхвърли и критиките към своята сделка за Брекзит с Европейския съюз, която Фараж осъди, а Тръмп заяви, че не би позволила търговска сделка между Лондон и Вашингтон. „Страхувам се, че не искам да отправям каквито и да е клевети към президента на САЩ, но в това отношение той е в грешка. Всеки който разгледа нашата сделка, може да види, че това е чудесно споразумение“, каза Джонсън. В допълнение той се извини към членовете на Консервативната партия, които го издигнаха за неин лидер с обещанието да изведе страната от Европейския съюз на 31 октомври, за това, че не е успял да удържи на думата си. „Всичко което можем да направим сега, е да станем и да го направим“, допълни премиерът. По-рано лидерът на „Партия Брекзит“ Найджъл Фараж започна своята предизборна кампания с призив към Джонсън да се откаже от сделката си с Брюксел и да формира пакт с него, за да получи мнозинство в парламента. Евроскептичният лидер заплаши, че ще се бори за всяко място в парламента на Великобритания в ход, който консерваторите смятат, че може да ощети шансовете им за успех в изборите, тъй като ще раздели гласовете на поддръжниците на Брекзит. Фараж добави, че неговата партия ще формира алианс с торите, ако премиерът се съгласи да се откаже от сделката си и повтори думите на Тръмп, че освен това тя ще предотврати търговско споразумение с Вашингтон. Президентът даде интервюто си именно пред Найджъл Фараж, което изглеждаше много навременно, предвид че на следващият ден започваше предизборната кампания на „Партия Брекзит“. Стийв Бейкър, част от евроскептичната фракция в Консервативната партия също отхвърли предложението на Фараж. „Абсолютно невъзможно е Консервативната партия сега да поеме курс към Брекзит без сделка и пакт“, заяви той. Говорителят на Джонсън също отхвърли тезата, че сделката с Брекзит ще подкопае търговското споразумение със САЩ. „Сделката на премиера взема обратно контрола над нашите пари, закони и граница и ни позволява да правим търговски споразумения с всяка страна, включително САЩ“, заяви той. Корбин от своя страна критикува интервенцията на Тръмп, като заяви, че той се „опитва да се намесва“, за да помогне на „приятеля си Борис Джонсън“ да спечели изборите. По-рано стана ясно, че между Джонсън и Корбин ще се проведе предизборен дебат на 19 ноември, след като премиерът се съгласи на предложението на опозиционния лидер. Сподели:", "date": "2019.11.02", "title": "Борис Джонсън отхвърли идеята за пакт с Найджъл Фараж и нова сделка за Брекзит"}
{"url": "https://pik.bg/%D1%82%D0%BE%D0%B2%D0%B0-%D1%81%D0%B0-%D0%BF%D0%B5%D1%82%D1%82%D0%B5-%D0%BD%D0%B0%D0%B9-%D1%87%D0%B5%D1%81%D1%82%D0%B8-%D0%B5%D1%80%D0%BE%D1%82%D0%B8%D1%87%D0%BD%D0%B8-%D1%81%D1%8A%D0%BD%D0%B8%D1%89%D0%B0-news880882.html", "text": "Случвало ли ви се е да сънувате как правите секс с непознат или пък с продавача/продавачката в магазина? Понякога онова, което виждаме в съзнанието докато спим, е продиктувано от чувствата и мислите ни през деня, но може и да няма връзка с тях. Признайте си, всеки един от нас е имал поне един мокър сън, след който става леко объркан и започва да си фантазира какво би станало, ако всичко е наяве, пише \"Тялото\". Според психолози, има няколко секс сценария, които се повтарят най-често насън. Те се срещат както при мъжете, така и при жените. Според американския сексолог Лаури Лоенберг, това е напълно нормално. Може би с колежки или приятели постоянно говорите зад гърба на някого, когото не понасяте. Вашите мисли са ангажирани с него и в един момент споменът за него остава някъде в мозъка и изниква в съня ви. Той е свързан с някакво чувство, което изпитвате – тъга по бившия, омраза или ненавист. Според експерта, ако сънувате секс с бившето гадже, то вие още мислите за него или най-малкото – ви липсва сексът с него, който много сте харесвали. „Вашето подсъзнание ви призовава да се свържете с него“. Мистериозният любовник, когото не познавате. Друг често срещан сценарий или обрат, който може да промени фантазиите ви по човека, по когото си падате. Според сексолога, да сънуваш, че правиш секс с непознат, при това да ти хареса, означава, че някаква част от теб иска нещо по-различно в леглото или се нуждае от промяна. Разбира се, за едни това означава да пробват секс за една нощ или просто да бъдат по-спонтанни с половинката си, с която отдавна не експериментират с позите. Друго нещо, което може да сънувате, е как се натискате или правите секс с колега (а може и колежка). Те са хората, с които прекарвате голяма част от времето си. Отношенията ви са далеч от интимните, но в един момент се шашкате от странния сън. Да правите секс с колега или шефа си, значи, че искате да се издигнете на работното място и покажете на какво сте способни (не в леглото, а като умения). Може би имате любим учител или професор от университета, на който се възхищавате. Не говорим за възрастни очилатковци, а някой по-симпатичен, който харесвате не само като мъж, но и като личност. Младите момичета, а и много големи жени, често имат фантазии с подобни свои идоли. Ако сънувате подобно нещо, това е предупреждение за качеството на вашия сексуален живот. То може да ви подскаже, че човекът до вас ви натоварва твърде много и търсите нещо ново. Или другият вариант е да имате нужда от почивка от връзки, по време на която да се оставите на течението и да бъдете безразсъдни (също като по време на групов секс) поне за малко. Ако сте имали подобни сънища, не се притеснявайте. Малко са онези, на които те се сбъдват наяве. Сподели:", "date": "2019.11.02", "title": "Това са петте най-чести еротични сънища"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-tv-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%B8%D0%B7%D0%BF%D0%BB%D1%83%D0%B2%D0%B0%D1%85%D0%B0-%D1%81%D0%BD%D0%B8%D0%BC%D0%BA%D0%B8-%D0%BE%D1%82-%D1%82%D0%B0%D0%B9%D0%BD%D0%B0%D1%82%D0%B0-%D0%BC%D0%B0%D1%81%D0%BE%D0%BD%D1%81%D0%BA%D0%B0-%D1%81%D0%B2%D0%B0%D1%82%D0%B1%D0%B0-%D0%BD%D0%B0-%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0--news881424.html", "text": "Една от ВИП-сватбите тази година, тази на \"Мис България\" и \"Мисис Русия\" Антония Петрова, продължава да бъде енигма. На 17 март при абсолютна секретност тя и съпругът й Ивайло Батинков организираха тържество с 300 гости, за което се разбра чак постфактум. Причината е, че церемонията премина според установените сватбени ритуали на масоните - най-древното тайно общество. Не е възможно обаче 300 души да мълчат завинаги и ето, че в най-конспиративната сватба, случвала се някогата из родните географски ширини, вече има пробойни. До ПИК TV достигнаха снимки от церемонията в столичния  хотел \"Шератон\", каквито до този момент не са публикувани в нито една друга медия. Кадрите са от тържественото разрязване на сватбената торта, декорирана от всичките страни с логото на свободните зиради, както са известни масоните. Още подробности за потайната сватба, плюс парите на кой милионер харчи Марта Вачкова в Дубай, палави снимки по парфюм на д-р Албена Войнова от \"Откраднат живот\" и още клюки за известните - гледайте сега: Сподели:", "date": "2019.11.02", "title": "БОМБА В ПИК TV! ЗА ПРЪВ ПЪТ: Изплуваха снимки от тайната масонска сватба на Антония Петрова - само в \"Жълтите новини\""}
{"url": "https://pik.bg/%D1%88%D0%BE%D1%82%D0%BB%D0%B0%D0%BD%D0%B4%D0%B8%D1%8F-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0-%D0%BC%D0%B0%D1%80%D1%88-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%BE%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news881541.html", "text": "Около 20 000 души излязоха по улиците на Глазгоу днес, за да демонстрират за независимост на Шотландия от Великобритания, съобщиха организаторите, предаде ДПА. Никола Стърджън, първи министър на Шотландия и лидер на Шотландската национална партия, също участва в демонстрацията - първият случай през последните пет години, когато тя се включва в акция в подкрепа на независимостта, отеблязва ДПА. \"Независима Шотландия е по-близо от всякога. Наистина е на разстояние само едно докосване\", написа тя само часове преди демонстрацията. Сподели:", "date": "2019.11.02", "title": "Шотландия излезе на марш за независимост от Великобритания"}
{"url": "https://pik.bg/%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B8%D0%B7%D0%B1%D1%80%D0%B0%D0%BD%D0%B0-%D0%B7%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B5%D0%BD-%D0%BC%D0%BE%D0%B4%D1%83%D0%BB-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%BE%D0%B3%D1%80%D0%B0%D0%BC%D0%B0-news881454.html", "text": "Пазарджишката гимназия „Иван Аксаков“ е една от 20-те сертифицирани училища в страната, избрани за допълнителен модул на програмата „Училище посланик на Европейския парламент“, съобщи БНР. Подборът е направен от над 50 учебни заведения от страната от представители на Бюрото на Европейския парламент. Изборът е направен въз основа на предложените от тях инициативи. Гимназия „Иван Аксаков“ е кандидатствала с три предложения, като едното от тях е „Фамилатлон“ под наслов „Споделяме Европа с Вас“. Традиционно програмата ще започне с избори на младши посланици, които ще се проведат в края на този месец. През април догодина ще се организира национална конференция за училищата посланици от страната, като този път темата ще бъде „Европа на зелените градове“, в унисон с европейската година на зелените градове 2020 година. В края на месец май следващата година всяко едно от избраните 20 учебни заведения ще гласува за най-добра инициатива, без правото да гласува за себе си. Победителят ще посети Европейския парламент. Сподели:", "date": "2019.11.02", "title": "Пазарджишка гимназия избрана за допълнителен модул на европрограма"}
{"url": "https://pik.bg/%D0%B3%D1%8A%D1%80%D1%86%D0%B8%D1%8F-%D0%B2%D1%8A%D0%B2%D0%B5%D0%B6%D0%B4%D0%B0-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%B5%D0%BD-%D0%BF%D1%80%D0%B5%D0%B4%D0%BC%D0%B5%D1%82-%E2%80%9E%D0%BF%D1%8A%D1%82%D0%BD%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82%E2%80%9C-%D0%B2-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-news881480.html", "text": "В Гърция въвеждат задължителен предмет „Пътна безопасност“ в началното и средно училище, съобщи БНР. Идеята на Министерството на образованието е подрастващите да бъдат обучени да спазват правилата за движение. Тежките пътни произшествия в Гърция са с 50% повече от средните за страните от Европейския съюз. Една трета от загиналите са млади хора, сочи статистика. Не са достатъчни само тежките глоби и присъди, необходимо е възпитание на децата от малки за спазване на правилата на пътя, коментират специалисти. Министерството на образованието въвежда като задължителен предмет „Пътна безопасност“, съобщи заместник-министър София Захараки. Уроците ще са в рамките на определения брой часове за всеки клас. Програмата е съгласувана със специалисти от Института за безопасно движение, педагози и пътни полицаи. Много често причините за тежки пътни произшествия са деца, които карат велосипеди и модерните сега тротинетки, казват от пътна полиция. Специалисти констатират, че децата или не знаят правилата, или просто не ги спазват. Опозицията също подкрепя промените в учебната програма. Сподели:", "date": "2019.11.02", "title": "Гърция въвежда задължителен предмет „Пътна безопасност“ в училищата"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%86%D0%B8%D0%B3%D1%83%D0%BB%D0%B0%D1%80%D1%8F%D1%82-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D1%8A%D1%80%D1%81%D0%B8-%D1%82%D0%B0%D0%BB%D0%B0%D0%BD%D1%82-%D1%81%D0%B2%D0%B5%D1%82-%D1%80%D0%B0%D0%B4%D0%BE%D1%81%D0%BB%D0%B0%D0%B2%D0%BE%D0%B2-%D1%81-%D0%B2%D1%8A%D0%BB%D0%BD%D1%83%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BE%D1%86%D0%B5%D0%BB%D1%8F-news881504.html", "text": "Преди ние да разберем, че притежаваме истинско национално богатство, а той да покори сърцата на българите, съдбата поднася немалко изпитания на Свет Радославов. Най-жестокото сред тях: медулобластома, вид рак на мозъка. \"Беше много трудно - не само за мен, но и за майка ми и брат ми. Да ги гледам как се тревожат бе по-тежко, отколкото на мен самия за това, което преживявам. Всичко започна преди 3 години, когато получих главоболие, което ставаше все по-силно и по-силно. Намериха ми тумор, колкото гроздово зърно. Медулобластома се среща повече сред децата, а при възрастните - при 1 от 2 милиона души\", разказва Свет. Между 4 и 6 часа трае животоспасяващата операция, а тя е съпътствана от истинско чудо. \"Майка ми имаше едно дървено кръстче, което даде на хирурга да го постави в операционната. След операцията хирургът го донесе обратно в стаята ми, но то бе сцепено по средата. Никой не го е докосвал по време на самата интервенция, но си обяснихме всичко с това с енергия, изпратена ми от Бог. Аз силно вярвам, че той ме спаси в този момент\", споделя още в емоционалния си разказ Свет. Какво е направил ден след операцията, окрилен от божието чудо, каква мисия си е поставил, след като се е измъкнал жив от това изпитане, как се превръща в герой за деца, диагностицирани с неговото заболяване, през какви още трудности е преминал, преди да го връхлети световното слава, къде и как пламва любовта му с пловдивската цигулярка Таня Тингарова - гледайте сега: Наричат го Златния цигулар! Не само защото журито в \"България търси талант\" го изстреля директно на финала със златен бутон, но и защото притежава виртуозна дарба! Музикални експерти определят Свет Радославов като най-добрия цигулар на България. \"Беше велик момент. Не само защото успях да вдигна сцената на крака с моето участие, но и защото 80-годишната ми баба за пръв път ме гледа да свиря на сцена. Подготвям се всеки ден за финала на формата (в средата на декември - б.р.), искам да направя нещо, което досега не е виждано от цигулар\", сподели пред камерата нред ПИК TV във видео връзка между Ню Йорк и София. Сподели:", "date": "2019.11.02", "title": "САМО В ПИК TV! Цигуларят от \"България търси талант\" Свет Радославов с вълнуваща изповед: Оцелях след операция на тумор в мозъка, защото Бог ми прати това чудо..."}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B0%D0%BA%D1%80%D0%BE%D0%BD-%D0%BE%D1%82%D1%80%D0%B5%D0%BA%D1%8A%D0%BB-%D0%BF%D1%80%D0%B5%D0%B4-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D1%83%D0%BC%D0%B8%D1%82%D0%B5-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-news881562.html", "text": "Министър-председателят Бойко Борисов разкри, че френският президент Еманюел Макрон е отрекъл пред него думите за българите. \"Френският президент Еманюел Макрон се свърза с мен, за да ме увери, че изтеклата информация за изречени от него думи в интервю, не отговарят на истината. Той ме увери, че никога не е критикувал българските граждани, работници или институции. Президентът Макрон препотвърди подкрепата си към България. Като премиер на България няма да позволя никой да обижда нашия народ и се надявам да не се стига до такива ситуации занапред\", написа премиерът във Фейсбук. Сподели:", "date": "2019.11.02", "title": "ИЗВЪНРЕДНО В ПИК: Макрон отрекъл пред Борисов думите за българите"}
{"url": "https://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BF%D1%80%D0%BE%D1%82%D0%B8%D0%B2%D0%BD%D0%B8%D1%86%D0%B8-%D0%BD%D0%B0-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%B3%D0%BE-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B7%D0%B0-%D1%80%D0%B0%D0%BA%D0%B5%D1%82%D0%BD%D0%B8%D1%82%D0%B5-%D1%83%D0%B4%D0%B0%D1%80%D0%B8-%D0%BE%D1%82-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news881476.html", "text": "The times of Israel, цитиран от \"Фокус\". Политическите противници на премиера на Израел Бенямин Нетаняху обвиниха правителството му за това, че със своите политики е провокирало ударите от страна на палестинските сили върху цели в страната, пише вестник Според Израелските отбранителни сили, общо десет ракети са били изстреляни срещу цели в южната част на страната, една от които е ударила жилищна сграда. Не е имало пострадали при атаките, но се отбелязва, че противовъздушните системи на страната са успели да свалят само осем от тези ракети, преди те да достигнат целите си. В отговор, отбранителните сили на Тел Авив са нанесли от своя страна удари върху цели, свързвани с радикалната групировка „Хамас“, която оперира в Палестинската автономия. „Изстрелването на 10 ракети към град Седерот и към обществата в периферията на Газа (…) е директен резултат от (слабата) политика на правителството пред терористичните групировки в Палестина“, заяви лидерът на партия „Наш дом Израел“ Авигдор Либерман в социалната мрежа „Фейсбук“. Либерман, който напусна поста министър на отбраната през 2018 г., заради несъгласие с постигнатото примирие с „Хамас“, заяви че изстрелването на ракетите е било резултат от действията на Израел, свързани с бунтовете по границата с Ивицата Газа. Той допълни, че отговорът на премиера на насилието в Газа има последици за безопасността в други части на Израел. Заместник-ръководителят на опозиционната партия „Синьо и бяло“ Яир Лапид призова Израел да отговори на ракетните удари със „сила и без колебания“. „Хамас и особено лидерите на „Ислямски джихад“ трябва да знаят, че ще платят с животите си за всяка атака върху израелски граждани“, заяви Лапид в свое съобщение. „На тероризма трябва да се отговори със сила“, добави той. Опозиционните водачи неколко кратно изразяваха своето недоволство от политиката на Нетаняху за продължаващите протести по границата на Ивицата Газа, която според тях окуражава допълнително насилието. Премиерът, който изпълнява и длъжността министър на отбраната, защити своя подход, като заяви, че ако действа по-агресивно, това може да предизвика война. Сподели:", "date": "2019.11.02", "title": "Политическите противници на Нетаняху го обвиниха за ракетните удари от Ивицата Газа"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%B2%D1%81-%D0%BF%D0%BE%D0%BB%D1%83%D1%87%D0%B8%D1%85%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%B7%D0%B0-%D0%BB%D0%BE%D0%B2-%D0%BD%D0%B0-%D1%80%D1%83%D1%81%D0%BA%D0%B8-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B8-%D0%B2%D0%B8%D0%B4%D0%B5%D0%BE-news881483.html", "text": "Руските подводници няма \"къде да се скрият\", обяснява началник-щабът на кралските ВВС, докато Великобритания получава първия си нов самолет за лов на подводници, съобщава \"Телеграф\". Морският патрулен самолет \"Посейдон\" е предаден на Кралските военновъздушни сили след церемония в Сиатъл. Първият от девет самолета, кръстен Pride of Moray, лети до Джаксънвил във Флорида, където персоналът на ВВС се обучава да го управлява. \"Това променя играта с подводници и морски патрулни самолети, които са в състояние да откриват и проследява най-сложните подводници, които Русия притежава. Те трябва да разберат, че няма къде да се крият\", обяснява Майк Уигстън. Докладът за отбраната от 2010 г. преценява, че Великобритания вече не се нуждае от такива способности, но руският \"авантюризъм\" в Крим и Украйна и \"нарастващият конфронтационен подход\" водят до осъзнаване в правителството, че \"подводното бойно пространство се е променило\". През 2015 г. правителството отпуска 3 милиарда британски лири за нови самолети, които да преследват враждебните морски цели и да защитават ядрените подводници на Великобритания. За да поддържа уменията, ВВС има екипажи в ескадрили в Австралия, Канада, Нова Зеландия и САЩ. Всичките девет самолета ще бъдат доставени до ноември 2021 година. Самолетът може да носи до 129 сонарни буя, малки устройства, които се пускат от самолета в морето за търсене на подводници на противника. Самолетът \"Посейдон\" има противокорабни ракети \"Харпун\" и торпеда за наводни и подводни цели. Ръководителят на ВВС коментира, че \"всички съжалявахме за пенсионирането на \"Нимрод\" от 2010 г., но големият скок към \"Посейдон\" е нещо, с което много се гордеем и го очакваме.\" Като водещи членове на НАТО, Обединеното кралство е подписало споразумения както с американските, така и от норвежките военни части, за да си сътрудничат тясно при експлоатацията на \"Посейдон\" в Северния Атлантически океан. Сподели:", "date": "2019.11.02", "title": "Британските ВВС получиха самолет за лов на руски подводници (ВИДЕО)"}
{"url": "https://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B5-%D0%BE%D1%80%D1%82%D0%B0%D0%BA-%E2%84%961-%D0%BD%D0%B0-%D0%B8%D0%B2%D0%BE-%D0%BA%D0%B0%D1%80%D0%B0%D0%BC%D0%B0%D0%BD%D1%81%D0%BA%D0%B8-%D0%BA%D0%B0%D1%86%D0%BD%D0%B0-%D0%BD%D0%B0-%D0%BC%D1%83%D1%88%D0%BA%D0%B0%D1%82%D0%B0-%D0%BD%D0%B0-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0---%D0%B3%D0%B4%D0%B1%D0%BE%D0%BF-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%B6%D0%BE%D1%80%D0%BE--news881243.html", "text": "Най-близкият приятел на Кръстника на българската мафия Иво Карамански е мишена на разследване на ГДБОП за трафик на кокаин. Едно от е Навремето, прякора си Жоро Черния, Янков получил лично от Карамански. С Кръстника на БГ мафията някога били съдружници и въртели фирми в областта на застрахованките. Разделили се по финансови причини, две години преди Карамански да бъде убит. мблематичните лица на ъндърграунда Георги Янков, познат в подземния свят с прякора си Жоро Черния, е лъснал покрай контактите си с издирвания от Интерпол по искане на Бразилия Орлин Йорданов - Дебелия. В ГДБОП има данни, че Дебелия и Черния предлагали 30 кг от скъпата дрога на топ разбойници в София. Сделката обаче се отложила заради службите, които надушили тандема, пише столичен таблоид. Според антимафиотите ставало дума за класическа измамна схема. Целта на Черния и Дебелия била да вземат  капаро в размер на 50% от наркосделката, след което да измамят купувача. При 30 килограма \"бело\" половинката е за 350 хил. евро!!! Сподели:", "date": "2019.11.02", "title": "КРИМИНАЛЕ: Ортак №1 на Иво Карамански кацна на мушката на ченгетата - ГДБОП разследва Жоро Черния за трафик на дрога"}
{"url": "https://pik.bg/31-%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%86%D0%B8-%D0%B8%D0%B7%D0%BF%D0%B0%D0%B4%D0%BD%D0%B0%D1%85%D0%B0-%D0%BE%D1%82-%D0%BA%D0%B0%D0%BC%D0%B8%D0%BE%D0%BD-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news881492.html", "text": "31 пакистанци са открити при проверка на камион на магистрала в Югоизточна Франция, близо до италианската граница. Шофьорът, който също е пакистанец, е арестуван, съобщи прокуратурата в Ница, цитирана от Франс прес. В групата мигранти има три момчета на петнайсетина години, но не и семейства, посочва прокуратурата. Вчера всички са предадени на италианските власти, както предвижда процедурата за недопускане, въведена след възстановяването на граничния контрол през ноември 2015 г., съобщиха властите в департамент Алп Маритим, потвърждавайки информация от в. \"Нис матен\". Тази процедура се прилага, когато проверката е осъществена на \"разрешен пропускателен пункт\" - нещо като виртуална граница, какъвто е случаят, и се прилага за всички незаконно пребиваващи независимо от възрастта им, отбелязва АФП. Ще опитаме да установим дали не става въпрос за мрежа и има ли организатори, както правим системно в такива случаи. Ако не установим такива, шофьорът на камиона, който е под стража в граничната полиция, ще бъде предаден на прокуратурата и ще бъде съден по бързата процедура за съдействие на чужденци да влизат незаконно в страната, казаха от прокуратурата в Ница. Сподели:", "date": "2019.11.02", "title": "31 пакистанци изпаднаха от камион във Франция"}
{"url": "https://pik.bg/%D1%82%D0%BE%D0%BF-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D0%BA-%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B5%D0%BA%D1%80%D0%B0%D1%87%D0%B8-%D1%80%D0%B0%D0%BC%D0%BA%D0%B8%D1%82%D0%B5-%D0%BD%D0%B0-%D0%BD%D0%BE%D1%80%D0%BC%D0%B0%D0%BB%D0%BD%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D0%B2-%D0%B5%D1%81-news881490.html", "text": "Изказването на френския президент е неприемливо и излиза извън рамките на нормалните отношения между държави членки на ЕС. Това каза пред „Фокус“ директорът на Института за икономически и международни отношения (ИИМО) Любомир Кючуков във връзка с за изказването на френския президент Еманюел Макрон, че предпочита мигранти от Африка вместо български и украински банди. „Самият факт, че това изказване е направено в интервю на крайно дясното списание Valeurs actuelles, предизвиква редица въпроси. Очевидно това има своя вътрешнополитически контекст. Между другото в цяла Европа се наблюдава постепенно изместване на дясноцентристките партии по-надясно, за да спрат изтичане на гласове към крайната десница. Самият Макрон се опитва да се ситуира в политическия център и неговата партия е част от либералната група „Обнови Европа“. Това е доста изненадващо от негова страна“, каза Кючуков. По думите му от друга страна в позициите на Макрон нерядко прозира сериозна популистка компонента. Според Кючуков това изказване е по-скоро елемент от този негов политически профил. „От друга страна, извън вътрешнополитическия аспект, това изказване се вписва в идеите на Макрон за Европа на центъра и периферията, Европа на различните скорости. Нещо, което той достатъчно активно лансира през цялото време, откакто зае президентския пост“, допълни още Любомир Кючуков. Сподели:", "date": "2019.11.02", "title": "ТОП МЕЖДУНАРОДНИК: Макрон прекрачи рамките на нормалните отношения в ЕС"}
{"url": "https://pik.bg/%D0%B3%D0%BE%D0%B4%D0%B8%D0%BD%D0%B0-%D0%BF%D0%BE-%D0%BA%D1%8A%D1%81%D0%BD%D0%BE-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%BE-%D0%BF%D0%B8%D1%81%D0%BC%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0-%D0%B3%D1%80%D0%BE%D0%B1%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%82%D0%B5-%D0%B4%D0%B0%D1%80%D0%B8%D0%BD%D0%B0-%D0%B8-%D0%BD%D0%B8%D0%BA%D0%BE%D0%BB-news881547.html", "text": "Разтърсващо писмо от неизвестна жена, която е жертва на домашно насилие, е било оставено на гроба на 23-годишната Дарина Министерска и едногодишната й дъщеричка Никол, които преди една година бяха застреляни от бащата на момиченцето Викторио Александров. Писмото не е подписано, а анонимната му авторка е оставила заедно с него и плюшено слънчице и цветя, сподели майката на Дарина - Ваня Министерска. Тя добави, че ще връчи посланието на участниците в работната група, изготвящи измененията в Закона за защита от домашно насилие. \"Това писмо ме накара да се вцепеня! Колко ли жени са в това положение, жертви невидими за околния свят, затворили мъката и безнадеждността между четирите стени на собствения си живот! Това писмо е показно на реалността в България, показно на бездействието, показно за оскотялото общество, показно на премълчаните случаи на домашно насилие, показно на липсващата политическа воля да се справи държавата с проблема, показно на лакомите НПО-та, които се борят за правата на онеправданите само на хартия! Това писмо е показно... за всичко, каквото не се прави, за да спре насилието тук ,в България, 21 век, страна от ЕС, демократична уж страна! Това писмо трябва да стигне до очите на всички политици, медии и работещи в институциите в България, МВР, МП, Прокуратура, съдилища и прочие, до всички адвокати, дръзнали да защитават насилници! Това писмо ще стигне до всички институции извън България\", категорична е почернената майка, цитира я \"Флагман\". Сподели:", "date": "2019.11.02", "title": "ГОДИНА ПО-КЪСНО: Разтърсващо писмо откриха на гроба на убитите Дарина и Никол"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D0%B2%D1%80%D1%8A%D1%89%D0%B0-%D0%B7%D0%B0%D0%BB%D0%BE%D0%B2%D0%B5%D0%BD%D0%B8-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-%D0%B2-%D1%80%D0%BE%D0%B4%D0%BD%D0%B8%D1%82%D0%B5-%D0%B8%D0%BC-%D1%81%D1%82%D1%80%D0%B0%D0%BD%D0%B8-news881467.html", "text": "Вътрешният министър на Турция Сюлейман Сойлу заяви, че страната му ще върне заловени членове на „Ислямска държава“ в родните им страни и се оплака бездействието на Европа в тази насока, съобщават световните агенции, цитирани от БНР. „Това не е приемливо за нас. А също е и безотговорно -  каза той по адрес на Европа, която оставила Анкара сама да се справя със затворниците. - Ще изпратим заловените членове на „Ислямска държава“ в родните им страни“. Турция е пленила членове на „Ислямска държава” в Североизточна Сирия през изминалия месец, след като започна военна офанзива в региона. Турция „не е хотел“ за никой боец от терористичната организация, подчерта Сойлу. Турският министър на вътрешните работи добави, че от началото на годината в страната са били задържани около 100 000 нелегални емигранти. Един от главните маршрути за трафик на хора в Турция е през източната част на страната, откъдето навлизат множество нелегални емигранти от Бангладеш, Пакистан, Афганистан, Ирак, Иран и други страни. Сподели:", "date": "2019.11.02", "title": "Турция връща заловени джихадисти в родните им страни"}
{"url": "https://pik.bg/%D0%BF%D0%BB%D0%B0%D0%BC%D0%BD%D0%B0-%D1%81%D0%BA%D0%BB%D0%B0%D0%B4-%D0%B7%D0%B0-%D0%B4%D1%8A%D1%80%D0%B2%D0%B0-%D0%B4%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-news881549.html", "text": "Пловдивски огнеборци гасят пожар в склад в село Маноле. Сигнал за инцидента е получен около 16,45 часа. Това съобщиха от пресцентъра на МВР. По първоначални данни огънят е възникнал в помещение, в което се съхраняват дървен материал и стърготини. Няма пострадали. Към мястото са насочени 4 екипа пожарникари, няма риск за съседни сгради. Сподели:", "date": "2019.11.02", "title": "Пламна склад за дърва до Пловдив"}
{"url": "https://pik.bg/%D0%BD%D0%B8%D0%BC%D1%85-%D0%BE%D1%82%D1%87%D0%B5%D1%82%D0%B5-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%BC%D0%B5%D0%B6%D0%B4%D1%83-7-%D0%B8-9-%D0%B3%D1%80%D0%B0%D0%B4%D1%83%D1%81%D0%B0-news881489.html", "text": "Най-ниските измерени температури в страната са между 7 и 9 градуса. Това съобщи дежурният синоптик от Националния институт по метеорология и хидрология (НИМХ) Мартин Славчев, цитиран от \"Фокус\". Във Враца е 7 градуса, Монтана 8 градуса, а във Видин и Гоце Делчев са 9 градуса. Информацията за измерването на най-ниските температури е към 14:00 часа. Сподели:", "date": "2019.11.02", "title": "НИМХ отчете температури между 7 и 9 градуса"}
{"url": "https://pik.bg/%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8%D1%82%D0%B5-%D1%83%D1%81%D0%BB%D1%83%D0%B3%D0%B8-%D0%BD%D0%B0-%D0%BA%D0%B0%D0%B4%D0%B0%D1%81%D1%82%D1%8A%D1%80%D0%B0-%D1%81%D0%B0-%D1%81-30-%D0%BF%D0%BE-%D0%B5%D0%B2%D1%82%D0%B8%D0%BD%D0%B8-news881415.html", "text": "Важно е да се знае също, че скиците и схемите вече са безсрочни, освен ако няма промяна в обстоятелствата за имота. Предоставяните от АГКК електронни услуги са същите, като тези, които гражданите и бизнесът могат да получат на гише. Изготвянето на заявените на място или онлайн документи отнема едно и също време в зависимост от срока на услугата – обикновена, за която са необходими 7 дни, или бърза, чийто срок е тридневен. Най-бързият и удобен начин за тяхното заявяване и получаване е по електронен път, чрез Кадастрално-административната информационна система на кадастъра - https://kais.cadastre.bg/. За да може да бъде използвана, е необходимо да се направи регистрация, която отнема няколко минути. Заявяването на услуга също не отнема много време. За някои от тях, с цел удостоверяване на данни, е необходимо заявителят да се идентифицира с електронен подпис. Ако гражданите не разполагат с такъв, могат да получат заявения от тях документ в офис, където ще трябва да покажат необходимите документи – за собственост на имот или други, необходими за съответната услуга. Услугите от кадастралната карта са общо 12, от Геокартфонд – 19, а извършваните справки са 13. Сред тях, освен предоставянето на скица на имот или схема на самостоятелен обект, са също нанасяне на настъпили промени в кадастрална карта или в кадастралния регистър на недвижимите имоти, предоставяне на извадка от архивен план в цифров вид, справка по кадастрална карта и други. Чрез картата в КАИС, която е със свободен достъп, може да се потърси информация за имот или сграда по различни начини – чрез въвеждане на данни за адрес или чрез идентификатор, който е като „ЕГН“. Първите 5 цифри от номера дават информация за населеното място, следващите 4 обозначават кадастралния район, а тези след тях – номера на имота. Ако в него има сграда или самостоятелен обект (апартамент в жилищен блок, например), те също се обозначават с допълнителни цифри. С промени в Закона за кадастъра и имотния регистър и наредби към него инженери по геодезия вече също могат да издават скица на имот или схема на самостоятелен обект. Така се разширява още кръгът от възможните начини, по които гражданите и бизнесът могат получават кадастрални услуги. Досега, освен от службите по геодезия, картография и кадастър, такива се предоставят също от общини, служби по земеделие и нотариуси. За да извършват тези услуги, според последните изменения на Закона за геодезията, картографията и кадастъра, инженерите по геодезия трябва да са правоспособни, което означава, че трябва да имат образователно-квалификационна степен „магистър“ и минимум 2 години професионален стаж в областта на кадастъра. Правоспособните лица ще имат право на достъп до информационната система на кадастъра, какъвто имат общинските служби по земеделие и общините. Чрез нея, правоспособните лица ще имат право само да получават скици на поземлени имоти, скици на сгради, схеми на самостоятелни обекти в сгради и в съоръжения на техническата инфраструктура, както и удостоверения за наличие или липса на данни, но няма да могат да правят изменения на данните в тези документи и в кадастралната карта и кадастралните регистри. Документите ще се изработват автоматично от информационната система на кадастъра, ще бъдат разпечатвани от правоспособните лица и след като те ги удостоверят, ще ги предоставят на потребителите на хартиен носител. Тези документи ще имат силата на официален документ, издаден от АГКК. Предоставянето на тази възможност ще подпомогне работата на службите по геодезия, картография и кадастър предвид увеличаването на териториалното покритие на страната с кадастрална карта и кадастрални регистри, което до края на годината се очаква да достигне 95%. Това, както и увеличаването на броя на новопостроените сгради в големите градове и курортните комплекси и на инфраструктурните обекти, води до повишаване на броя на заявленията за кадастрални услуги. За съдействието, което общини оказват на АГКК при обслужването на граждани, в бюджета им постъпва разликата в стойността на таксата между електронен и хартиен документ. За изпълнение на заявената от потребителя услуга общините получават от Агенцията по геодезия, картография и кадастър електронен документ, таксата за него постъпва в бюджета на Министерството на регионалното развитие и благоустройството, а общините разпечатват и предоставят на потребителя съответния документ на хартиен носител. Очаква се в резултат на нормативната промяна, която е в сила от началото на месеца, да се увеличи броят на общините, които желаят да подпомагат службите по геодезия, картография и кадастър. Към момента това се прави от малко над половината от местните власти в страната. Повишаването на броя им също ще доведе до подобряване на обслужването на потребителите, тъй като те ще могат да заявяват и получават услуги от кадастралната карта на удобно за тях място - в общинските центрове. Предоставяните от Агенцията по геодезия, картография и кадастър (АГКК) услуги, които гражданите заявяват и получават електронно, са с 30% по-евтини от документите на хартиен носител. Например, едни от най-често търсените – издаването на скица на имот или схема на самостоятелен обект на хартия струват 20 лв., а заявените и получени електронно – 14 лв. Сподели:", "date": "2019.11.02", "title": "Електронните услуги на кадастъра са с 30% по-евтини"}
{"url": "https://pik.bg/%D0%B3%D0%BB%D0%B0%D0%B2%D0%BD%D0%BE%D0%BA%D0%BE%D0%BC%D0%B0%D0%BD%D0%B4%D0%B2%D0%B0%D1%89%D0%B8%D1%82%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%85%D0%B0-%D0%B2-%D0%B0%D1%82%D0%B8%D0%BD%D0%B0-news881418.html", "text": "Главнокомандващите на Военноморските сили на Гърция и България вицеадмирал Николас Цунис и контраадмирал Кирил Михайлов се срещнаха в Атина, за да дискутират въпроси, свързани с общите интереси и двустранните отношения, предава ANA-MPA, цитирана от „Фокус”. Срещата бележи края на четиридневната визита на българския контраадмирал в Гърция. Михайлов беше информиран за дейностите на Военноморските сили на Гърция и също така посети бойните кораби на страната в базата в Скараманга. Освен това български и гръцки сили взеха участие във военните учения „Балканска солидарност 2019“, на които присъства и началникът на отбраната и командир на Сухопътните войски Христос Христодулу и неговият български колега генерал Андрей Боцев. Сподели:", "date": "2019.11.02", "title": "Главнокомандващите на Военноморските сили на Гърция и България се срещнаха в Атина"}
{"url": "https://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BD%D0%B0%D0%BB%D0%BE%D0%B6%D0%B8-%D0%BC%D0%BE%D1%80%D0%B0%D1%82%D0%BE%D1%80%D0%B8%D1%83%D0%BC-%D0%B2%D1%8A%D1%80%D1%85%D1%83-%D0%B4%D0%BE%D0%B1%D0%B8%D0%B2%D0%B0-%D0%BD%D0%B0-%D1%88%D0%B8%D1%81%D1%82%D0%BE%D0%B2-%D0%B3%D0%B0%D0%B7-%D1%87%D1%80%D0%B5%D0%B7-%D1%84%D1%80%D0%B0%D0%BA%D0%B8%D0%BD%D0%B3-news881421.html", "text": "Великобритания налага от днес мораториум върху добива на газ чрез фракинг (б.р. хидравлично разбиване) в Англия, съобщи правителството, цитирано от „Ройтерс” и „Дарик”. Аргументът е, че при използването на този метод има риск от \"недопустими последици\" за местното население чрез предизвикване на земни трусове, съобщиха осведомителните агенции. Правителството на Борис Джонсън е показвало, че подкрепя добива на шистов газ като един от начините за намаляване на зависимостта на страната от внос на природен газ, с който се отопляват около 80 на сто от британските домакинства. Срещу фракинга обаче са природозащитници, които посочват, че този метод противоречи на обещанието на Великобритания да постигне до 2050 година нулеви въглеродни емисии. Съобщението за замразяване на фракинга, което е промяна в политиката на правителството, се обяснява и с факта, че сега Джонсън се готви за нови парламентарни избори на 12 декември, отбелязват медиите. Мораториумът ще остане в сила, докато не се появят нови убедителни доказателства за безопасността на този метод, се казва в съобщението на правителството. Решението се свързва с инцидент от август, когато при разработването от британската компания „Куадрила” на газово находище недалеч от Блекпул, Северна Англия, в околността бе регистрирано земетресение с магнитуд 2,9, разлюляло някои къщи. Това предизвика вълна от обществено недоволство. След разследване на инцидента британският регулатор OGA, отговарящ за добива на петрол и газ, заяви, че засега не е възможно да се предрече точно дали са възможни земни трусове, свързани с фракинга. Сподели:", "date": "2019.11.02", "title": "Великобритания наложи мораториум върху добива на шистов газ чрез фракинг"}
{"url": "https://pik.bg/%D0%B8%D0%BD%D1%81%D1%83%D0%BB%D1%82%D1%8A%D1%82-%D1%83%D0%B1%D0%B8%D0%B2%D0%B0-%D0%BD%D0%B0%D0%B9-%D1%87%D0%B5%D1%81%D1%82%D0%BE-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%82%D0%BE-%D0%B7%D0%B0%D1%89%D0%BE-news881359.html", "text": "Във Видин, Враца и Монтана, както в Сливен и Ямбол засега няма нито една болница, която да има готовност да лекува адекватно инсулт, алармира  „Конкурент”. Това каза пред журналисти акад. Иван Миланов, директор на Многопрофилна болница за активно лечение по неврология и психиатрия \"Св.Наум\". Лечението на инсулт се прилага сравнително от скоро и все още не се практикува във всички болници, посочи още акад. Миланов. По думите му адекватното лечение се прилага в 37 болници в България и то включва инжектиране на определен медикамент, който разрежда кръвта. Медикаментът трябва да се приложи до 4 часа след появата на инсулт. Центровете за лечение на инсулт са в столичните болници \"Св. Анна\" и \"Пирогов\", в \"Св. Георги\" - Пловдив и в \"Св.Марина\" - Варна. Симптомите на инсулт са нарушена реч, увиснал устен ъгъл, отпадналост на крак или ръка. Имаме сериозен проблем с артериалната хипертония и притеснителна тенденцията за неглижиране на заболяването, отбеляза проф. Арман Постаджиян, началник на Отделението по кардиология към столичната болница \"Св.Анна\". Най-сложен е контролът при 40-годишните, тъй като не им се вярва, че страдат от хипертония. По думите на лекаря хората неглижират и профилактичните прегледи. От инсулт са застрашени и хора с ниски стойности на кръвното налягане, подчерта лекарят. Смъртността от исхемичен инсулт в България е 4 пъти по-висока от тази в Германия, като през 2015 год. в страната ни смъртните случаи са били 154 на 100 000 души, а в Германия - 38 на 100 000, посочи акад. Миланов, цитирайки данни от доклад на Световната здравна организация. Страната ни е на водеща позиция в Европа по брой на инсултите и на инвалидизираните пациенти. По думите му пациентите не се отнасят достатъчно сериозно към стойностите на кръвното си налягане, което е един от основните фактори за поява на инсулт. Проф. Миланов допълни, че другите рискови фактори са предсърдно мъждене, висок холестерол, висока стойност на кръвната захар, диабет, прекомерен прием на солена и мазна храна, тютюнопушене, ниска физическа активност и стрес. Сподели:", "date": "2019.11.02", "title": "Инсултът убива най-често в Северозападна България. Ето защо"}
{"url": "https://pik.bg/%D1%81%D0%BB%D0%B5%D0%B4-%D1%83%D0%B1%D0%B8%D0%B5%D1%86%D0%B0-%D0%BF%D0%BE%D0%BB%D1%84%D1%80%D0%B8%D0%B9%D0%BC%D0%B0%D0%BD-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B3%D1%83%D1%88%D0%BD%D0%B0-%D0%B8-%D0%BF%D1%80%D0%B5%D1%87%D1%83%D0%BF%D0%B5%D0%BD%D0%B8%D1%8F-%D0%BA%D1%80%D1%8A%D1%81%D1%82---%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BD%D0%B0-%D0%B4%D0%B5%D0%B1%D1%8A-news881250.html", "text": "Манолова се опозори тотално с разкритието, че подкрепя опорните точка на новите си другари от кръжеца на подсъдимите олигарси Иво Прокопиев и Цветан Василев и нефелната им дружитка около проваления правосъден министър Христо Иванов. Така Манолова се нареди до пречупения кръст на един от въпросния кръжец, който дори бе арестуван пред президенството заради свастиката, която държеше по време на един от поредните протести. Още повече, че лидерката им Корнелия Нинова категорично отказа да дава оценки за решенията на Висшия съдебен съвет и зове за независимост в Съдебната система. Червените са изгубили ума и дума от последните изстъпления на Манолова, след като тя прибра подз крилото си и истеричния адвокат по някои от делата на Цветан Василев - Николай Хаджигенов, който неспирно зове съдиите незабавно да вземат окончателно решение за освобождаването на убиеца Полфрийман от затвора. Социалистите са тежко разколебани в подкрепата си за Манолова и заради факта, че тя открито флиртува с цялата джендърска дружинка около Христо Иванов и Борис Бонев и е , както ги наричат те, които на всичкото отгоре открито защитават омразните на консервативните червени гей паради. Червените изчисляват, че вече са си свършили работата в София, тъй като вече са удвоили общинските си съветници в столицата, тъй че не виждат причини да пускат гласа си за човек, който не само Пък и притичването на Манолова от лагер в лагер, както и компанията, който я заобикаля по време на цялата кампания по-скоро ги отблъсква, отколкото да ги насърчава. А фактът, че Манолова скача срещу избора на Иван Гешев за главен прокурор, който арестува олигарси, за които те са убедени, че са ограбили труда им, присвоявайки построеното от тях, не просто ги изумява, а ги кара горчиво да съжаляват, че са застанали зад такъв кандидат за кмет, който на това отгоре са отгледали в партията си. Сподели:", "date": "2019.11.02", "title": "След убиеца Полфрийман, Мая Манолова гушна и пречупения кръст - подкрепи протестите на ДеБъ със свастиките"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81-%D0%BD%D0%BE%D0%B2%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F---%D0%B0%D0%B3%D0%B8%D1%82%D0%B8%D1%80%D0%B0-%D0%B0%D0%BA%D1%82%D0%B8%D0%B2%D0%BD%D0%BE-%D0%B2-%D0%B4%D0%B5%D0%BD%D1%8F-%D0%B7%D0%B0-%D1%80%D0%B0%D0%B7%D0%BC%D0%B8%D1%81%D1%8A%D0%BB-%D1%81%D0%BD%D0%B8%D0%BC%D0%BA%D0%B0-news881496.html", "text": "Кандидат-кметицата за София Мая Манолова продължава с провокациите преди утрешния балотаж, видя ПИК. Бившият омбудсман, който неколкократно премина границите на честното съперничество, и в деня за размисъл успя да забърка скандал. Въпреки че днес всякаква агитация е забранена, Манолова използва официалния си профил във Фейсбук, за да агитира за себе си през целия ден. Преди минути кандидат-кметицата на София публикува пост на Елена Алекси, която също в деня за размисъл зове да се гласува за Мая Манолова. Бившият омбудсман благодари за подкрепата на Елена, с което наруши забраната за агитация в деня за размисъл. Сподели:", "date": "2019.11.02", "title": "ПЪРВО В ПИК: Мая Манолова с нова провокация - агитира активно в деня за размисъл (СНИМКА)"}
{"url": "https://pik.bg/%D0%BF%D0%B5%D1%82%D1%8A%D1%80-%D0%B2%D0%BE%D0%BB%D0%B3%D0%B8%D0%BD-%D0%BA%D0%BE%D0%B9-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%B1%D0%B5%D0%B4%D0%B8-%D0%B3%D0%B5%D1%80%D0%B1-news880673.html", "text": "Управляващата партия спечели и тези избори, макар не така гръмотевично, както се е случвало преди. Десет години са прекалено дълго време в днешната политика. Изхабяването става много бързо и е съвсем естествено тези, които са на власт, постоянно да инкасират негативи. Така че по-интересното в българския случай е защо все още ГЕРБ продължава да печели избори. Можем да говорим много за народопсихология и за „човека от народа“. Можем да си припомняме емблематични реплики от рода на „аз съм прост и вие сте прости, ще се разберем“, но май е по-добре да се съсредоточим върху основната причина, поради която управляващите са се окопали така дълбоко във властта – и в местната, и в националната. А тя се корени във факта, че повечето български избиратели така и не виждат алтернатива на ГЕРБ. Основната опозиционна сила, БСП, не успява да убеди мнозинството, че трябва да я дари с електоралната си любов. Да, партията подобрява изборните си резултати. Да, вече не изглежда толкова безнадеждно, както доскоро. Но все нещо ѝ пречи да стигне до победата. Загуби парламентарните избори през 2017 г. въпреки устрема, осигурен ѝ от избирането на Румен Радев за президент. Загуби евроизборите през май, малко след като ГЕРБ беше потънал в чутовния „Апартаментгейт“, вследствие на който по всички земни закони трябваше да претърпи електорален провал. БСП се изхитри да загуби и тези местни избори въпреки умората от управлението на ГЕРБ. Да, има и утешителни награди. Балотажът в София например. Или  стабилната преднина на Пенчо Милков в Русе. Когато си припомним, че на миналите избори там ГЕРБ спечели кметското място още на първия тур, трябва задължително да отбележим днешния успех. Само че ако в Русе БСП има всички шансове да успее, в София това едва ли ще се случи. И тук задължително трябва да кажем, че отговорност за голямата разлика между Йорданка Фандъкова и Мая Манолова на първия тур носи не само ръководството на социалистите, но и самата кандидатка, която те подкрепиха. Мая Манолова изглеждаше печеливш вариант в началото на кампанията. Бойна, активна, със сериозен позитив, натрупан като омбудсман. Очакването към нея беше, че ще успее да повтори печелившата стратегия на Румен Радев от 2016 г., т.е. да консолидира левия вот, като прибави към него нови гласове. И именно тук Манолова генерално се обърка. Търсейки нови гласове, се опита да забрави за старите. Иначе казано, през цялата кампания се разграничаваше от подкрепилата я БСП. Каза, че съжалява за поведението си по време на правителството на Пламен Орешарски. След това започна открит флирт с десницата. Да, никога не е казвала, че ще разруши Паметника на Съветската армия, но толкова упорито ухажваше десните, че много хора повярваха в истинността на тази непроизнасяна реплика. И какво се получи в крайна сметка? Данните показаха, че гласовете, подадени за Мая Манолова отдясно, са нищожна бройка. А повече от сигурно е, че заради необмислената стратегия да си осигури десен вот тя е загубила много леви избиратели. Мая Манолова отдавна е в политиката и би трябвало прекрасно да знае, че софийските десни никога няма да я подкрепят. За снобите от центъра на столицата тя винаги ще си остане „провинциалка“. И колкото повече ги ухажва, толкова повече ще се гнусят от нея. Разбира се, софийската десница за пореден път доказа, че в политически план за нищо не става. Издигнаха очевидно неизбираем кандидат. Тапетите и изобщо абсурдният начин, по който изглежда жилището му, са най-дребният проблем на човека на „Демократична България“. Като архитект Борислав Игнатов може да е чудесен специалист, но като политик е кръгла нула. Когато заговори, преставаш да го слушаш на втората минута. Едва ли някой е запомнил нещо от предизборната му програма. С изключение на думичката „дигитализация“. Колкото и модерно да звучи тази думичка, с нея не се печелят избори. С блокирането на Орлов мост също не става. Това не беше революция, както са се надявали от „ДеБъ“, а нескопосан плагиат на най-доброто от Волен Сидеров. А да протестираш срещу избора на главен прокурор по процедура, която ти сам си измислил, е върхът на абсурда. Независимо от неистовите си усилия жълтопаветният планктон така и не успя внятно да обясни няколко неща. Защо толкова силно се страхува от Иван Гешев? Защо толкова много обича Джок Полфрийман? Поради какви причини така открито ненавижда повечето си сънародници и открито се радва на гадостите, които пишат за България чуждите медии? Всички тези, толкова присъщи  на „грантовата десница“ черти няма как да ѝ осигурят много гласове. На каквито и да било избори. Така че неуспехът на жълтопаветните десни и на този вот е напълно разбираем. Разбира се, оттам никога няма да признаят, че носят каквато и да било отговорност за провала. Вместо това се отдават на любимото си занимание – търсене на „врага с партиен билет“. Най-напред за такъв бе обявен Ицо Хазарта, защото отишъл да пее на предизборен концерт на ГЕРБ. Веднага след това за „враг“ бе нарочен Борис Бонев, понеже крадял гласове от „автентичната десница“. Обективните социологически данни отново направиха на пух и прах „великите обяснения“ на десните, които по необясними причини искат да минат за много умни. Оказа се, че едва 20% от гласовете, дадени за кандидата на „Спаси София“, са десни. Останалите са на хора, които досега не са изразявали предпочитания към някоя от познатите партии. Борис Бонев определено изненада с доброто си представяне. Никой не успя да предвиди високия му резултат. Само че и обясненията в любов, които се понесоха към него от всички възможни страни, са не по-малко странни. Да, Бонев очевидно е интелигентен човек. Възпитан е. Говори логично и подредено. Освен това изглежда добре. Дали обаче всичко това е достатъчно не само за да те харесват девойките, но и за стабилна политическа кариера в национален мащаб? Съмнявам се. Борис Бонев е типичен софийски продукт. Има класическия вид на служител на Иво Прокопиев. Събирателен образ е на всички онези, които правят само неща, които минават за модерни – карат тротинетки, пият смути, ядат  високоздравословни и политически коректни храни, либерали са до мозъка на костите, водят перманентна свещена война срещу цигарите и алкохола, ксенофобията и хомофобията, еко са откъдето и да ги погледнеш, и естествено, възторгват се от Грета Тунберг. Всичко това е напълно достатъчно за създаването на бутикова политическа формация, която да се опива от представата за несравнимата си елитарност. Но определено е недостатъчно за разбиването на политическото статукво. Съвсем друг тип хора и съвършено различни формации могат да направят това. Монополът на ГЕРБ може да бъде разбит от  политическа структура, която практикува принципа на включването, а не този на изключването. Говоря за формация, която няма постоянно да критикува българите за тяхната „изостаналост“ и „нецивилизованост“, няма да ги принуждава ежечасно да се кълнат в „евроатлантическите ценности“. Единствено структура, която се грижи за интересите на мнозинството нормални граждани, а не на някакви малцинства, били те реално съществуващи или по-често измислени, е в състояние да преобърне статуквото. Сподели:", "date": "2019.11.02", "title": "Петър Волгин: Кой може да победи ГЕРБ?"}
{"url": "https://pik.bg/%D0%BC%D0%B5%D0%B3%D0%B0-%D1%80%D0%B5%D0%BA%D0%BE%D1%80%D0%B4-29-%D0%B3%D0%BE%D0%B4%D0%B8%D1%88%D0%B5%D0%BD-%D0%BA%D1%80%D0%B0%D0%B4%D0%B5%D1%86-%D0%BF%D0%BE%D0%BB%D1%83%D1%87%D0%B8-46-%D1%82%D0%B0-%D1%81%D0%B8-%D0%BF%D1%80%D0%B8%D1%81%D1%8A%D0%B4%D0%B0-news881419.html", "text": "Наказание \"лишаване от свобода\" за срок 3 години постанови Районният съд в Кюстендил за 29- годишния Александър А. от града, съобщиха от съда. Районният съд го е признал за виновен в извършване на кражба, в условията на опасен рецидив. Подсъдимият е осъждан 46 пъти до момента. Делото се е водило по реда на съкратеното съдебно следствие. Присъдата подлежи на жалба и протест пред Окръжния съд в Кюстендил. Сподели:", "date": "2019.11.02", "title": "МЕГА РЕКОРД: 29-годишен крадец получи 46-та си присъда"}
{"url": "https://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B0%D0%BD%D0%B8%D0%BC%D0%B0%D1%86%D0%B8%D1%8F-%D0%B2-%D0%BD%D0%B0%D0%B4%D0%BF%D1%80%D0%B5%D0%B2%D0%B0%D1%80%D0%B0%D1%82%D0%B0-%D0%B7%D0%B0-%E2%80%9E%D0%BE%D1%81%D0%BA%D0%B0%D1%80%E2%80%9D-news881425.html", "text": "Българската анимация „Задачи за деня” е с шанс за „Оскар”. Създателите на анимационния филм Весела Данчева и Иван Богданов разказаха пред Нова телевизия как творбата им е попаднала в най-голямата филмова надпревара. „Занимаваме се с анимационни филми отдавна – разказа Весела Данчева от продуцентска къща \"Компот колектив\". - Когато ги създаваме те се популяризират на различни фестивали по света. „Задачи за деня” спечели международно отличие, което го квалифицира за наградите на Американската академия”. В сюжета на анимацията е заложена темата за загубата и самотата. „Филмчето е базирано на стихотворението „Задачи за деня” на Стефан Иванов. В литературната творба тази тема е заложена много фино”, заяви Данчева. „Живее се с проблеми. Човек, който няма от тях - не е жив. Тези филми се занимават точно с това – проблемите да бъдат погледнати под друг ъгъл. Това е интересното на анимацията”, посочи Иван Богданов. Сподели:", "date": "2019.11.02", "title": "Признание: Българска анимация в надпреварата за „Оскар”"}
{"url": "https://pik.bg/%D0%BD%D0%BE%D1%89-%D0%BD%D0%B0-%D0%B8%D0%B3%D1%80%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D0%B7%D0%B0-%D0%B2%D1%82%D0%BE%D1%80%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news881427.html", "text": "Роботи, „Не се сърди човече\" с човешки габарити, електронни състезания и компютърна академия предстоят безплатно тази вечер в Sofia Game Night, съобщава Нова телевизия. Инициативата е на „Гьоте институт” и е подкрепена от Британския съвет и Френския институт в България. Техните сгради са само три от общо 30-те локации в столицата, където тази нощ ще мине като миг или със сигурност - в игри. Към идеята се присъединява и Националния исторически музей - там всеки ще може да се пробва за победа на „Дама\", „Дженга\" и  „Не се сърди човече\". Нощта на игрите се провежда за втора година в София, като този път ще има и програма за най-малките участници. Цялата информация за събитието е на sofiagamenight.com и в социалните мрежи. Сподели:", "date": "2019.11.02", "title": "Нощ на игрите в София за втора поредна година"}
{"url": "https://pik.bg/%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80%D0%B8-%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%B2%D1%8A%D0%B7%D1%80%D0%B0%D0%B6%D0%B4%D0%B0%D0%BD%D0%B5-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news881408.html", "text": "Анализатори предупреждават, че от конфликта между сирийския лидер Башар Асад и турския президент Реджеп Ердоган, както и между Асад и кюрдите, може да се възползва терористичната организация „Ислямска държава“. Фабрис Баланш от Лионския университет обясни пред БНР, че силата на групировката е в децентрализираната ѝ организация. След ликвидирането на лидера ѝ Ал Багдади тя вече има избран нов лидер, който ще командва 14 000 бойци, допълва той. „Във всеки отделен район, където действа Даеш, има по един малък Ал Багдади, който ръководи местните терористи. Самият Ал Багдади бе просто символична фигура“, каза Баланш. Тома Пиере от Института за изследване на арабския и ислямския свят в Екс ан Прованс допълни: „Стратегията на Даеш е дългосрочна. Тя трябва да възстанови организационните си мрежи, човешките си ресурси, така че на първо време ще се придържа към партизанска тактика. Ще разширява операциите си постепенно, но това ще отнеме доста време”. Сподели:", "date": "2019.11.02", "title": "Анализатори с предупреждение за възможно възраждане на „Ислямска държава“"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%84%D1%80%D0%B0%D0%BD%D1%86%D0%B8%D1%8F-news881515.html", "text": "Изразяваме недоумение по повод изказването на френския президент Макрон, че предпочита мигранти от всички държави, в сравнение с незаконни каналджии от България и Украйна. Това заяви на извънреден брифинг вицепремиерът и министър на външните работи Екатерина Захариева. \"Не разбираме причината за това нещо. Още повече, че френските власти по никакъв начин не са сигнализирали за каквито и да е било съществени проблеми към нашите власти\", добави тя. \"Това изказване е обидно за българската общност там. Получих сигнали, че те са доста възмутени, защото това е една добре интегрирана общност и не считаме, че те създават някакви особени проблеми\", уточни Захариева. \"Реагирахме веднага. Чух се сутринта с нашия посланик в Париж с указания още в понеделник да връчи протестна нота и да изисква официална информация за какви точно организирани български каналджийски групи има предвид Макрон\", коментира Външният министър. \"Извикахме и френският посланик тук в понеделник, за да изразим възмущение от това изказване\", заключи тя. Сподели:", "date": "2019.11.02", "title": "ПЪРВО В ПИК: Екатерина Захариева с горещ коментар за напрежението между България и Франция"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D1%82%D0%B8%D1%82%D0%B0%D0%BD%D0%B8%D1%87%D0%BD%D0%B0-%D0%B1%D0%B8%D1%82%D0%BA%D0%B0---%D0%B3%D1%80%D0%B8%D1%88%D0%BE-%D1%81%D0%B5-%D0%B1%D0%BE%D1%80%D0%B8-%D0%BA%D0%B0%D1%82%D0%BE-%D0%BB%D1%8A%D0%B2-%D1%81%D1%80%D0%B5%D1%89%D1%83-%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D0%BD%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news881468.html", "text": "Григор Димитров загуби с 0:2 сета от Новак Джокович (Сърбия) в 1/2-финален мач на Мастърс 1000 турнира в Париж, Франция. 6:7 (5), 4:6 в отделните части. Димитров показа изключително силна игра в срещата, но отстъпи след много здрава битка срещу Джокович, който е определян от мнозина за най-силният тенисист на твърди кортове, въобще в историята. Новак Джокович е 16-кратен носител на титли от Големия шлем на сингъл. Той също така е лидер в настоящата ранглиста на АТП. Новак вече води с 9:1 победи в прякото съперничество с Григор. Мастърса във френската столица се провежда на твърди кортове и е последно официално състезание за Димитров за годината. Гришо записа нова златна страница в историята на родния спорт, достигайки до полуфиналите на визираната много престижна надпревара. В другия 1/2-финал ще играят Надал и Шаповалов. Без пробиви до първата почивка в двубоя между Димитров и Джокович, Ноле поведе с 2:1 гейма. Оформи се серия от геймове в полза на подаващите, резултат - 5:4 за Новак. Без нито една точка за брейк до този момент в срещата. Гришо взе сервис-гейма си за 5:5. Джокович записа подаването си, повеждайки с 6:5. Гейм за Григор - 6:6. Новак Джокович взе тайбрека драматично със 7:5 точки. Гришо имаше отлична възможност да поведе с 6:4 точки в дългия гейм, но Ноле записа ключово продължително разиграване, с което изравни за 5:5. В последствие Новак стигна до 1:0 сета. 2:1 гейма за Григор до първата почивка във втората част, все още без пробиви в мача. Подаване за Ноле - 2:2. Джокович осъществи първия и единствен брейк в срещата, повеждайки с 3:2. Ноле удържа преднината си и затвори мача след 6:4 гейма във втория сет. Сподели:", "date": "2019.11.02", "title": "ИЗВЪНРЕДНО: В титанична битка - Гришо се бори като лъв срещу Джокович, но... (ОБНОВЕНА)"}
{"url": "https://pik.bg/%D1%81%D1%8A%D0%BB%D0%B7%D0%BE%D1%82%D0%B2%D0%BE%D1%80%D0%B5%D0%BD-%D0%B3%D0%B0%D0%B7-%D0%B2-%D1%85%D0%BE%D0%BD%D0%BA%D0%BE%D0%BD%D0%B3-%D0%B2-22-%D0%B8%D1%8F-%D0%BF%D0%BE%D1%80%D0%B5%D0%B4%D0%B5%D0%BD-%D1%83%D0%B8%D0%BA%D0%B5%D0%BD%D0%B4-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-news881442.html", "text": "Полицията в Хонконг използва сълзотворен газ, за да разпръсне многолюдна антиправителствена демонстрация в парка „Виктория”, където по традиция се организират бдения и демонстрации, предаде „Ройтерс”, цитирани от БТА и БНР. Хиляди хора, много от тях облечени в черно и с маски, се отзоваха на призива за пореден митинг с искания за реална автономия на Хонконг от Пекин. Бързо придвижващото се множество стигна до парка, минавайки през търговския район Козуей бей. Някои участници използваха метални заграждения, за да издигат улични барикади. Протестиращи хвърлиха срещу полицията поне една запалителна бомба. Мнозина пееха британския и американския химн и развяваха знамена, а някои призоваваха за независимост - тема табу за китайските комунистически партийни лидери, които заявиха, че ще смажат всяко подобно движение. Това е 22-ят пореден уикенд на протести в Хонконг. Полицаи с високоговорители призоваха участниците да се разпръснат, предупреждавайки ги, че ще бъдат съдени за участие в неразрешена демонстрация. Полицията издигна черно знаме - знак, че ще използва сълзотворен газ, а активистите се разбягаха от мястото на сблъсъка. Бусове на силите за борба с безредици могат да се видят по улиците около Централния бизнес район, накъдето се очаква да се насочи протестното шествие следобед. Сподели:", "date": "2019.11.02", "title": "Сълзотворен газ в Хонконг в 22-ия пореден уикенд на протести"}
{"url": "https://pik.bg/%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%B8-%D1%81%D0%BF%D1%8A%D1%82%D0%BD%D0%B8%D1%87%D0%BA%D0%B0%D1%82%D0%B0-%D0%B8-%D1%81%D0%B5-%D1%80%D0%B0%D0%B7%D0%B1%D0%B8%D1%85%D0%B0-%D0%B2-%D0%B4%D0%B6%D0%B8%D0%BF-news881507.html", "text": "Шофьорка на лек автомобил и нейната спътничка са пострадали при катастрофа край село Румянцево. Това съобщиха от ОДМВР- Ловеч. Инцидентът е станал към 14,15 часа край Румянцево. Два автомила са се ударили, единият е лек, а другият е джип. Лекият автомобил е напуснал своето пътно платно и е навлизал в насрещната лента. В резултат на това са пострадали водачката на лекия автомобил и нейна спътничка на задната седалка. Двете пострадали жени са откарани в болница и са без опасност за живота. Сподели:", "date": "2019.11.02", "title": "Шофьорка и спътничката и се разбиха в джип"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B2-%D1%80%D1%83%D1%81%D0%B5-%D0%BF%D0%BE%D0%B4%D0%BF%D1%80%D1%8F-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BF%D0%B5%D0%BD%D1%87%D0%BE-%D0%BC%D0%B8%D0%BB%D0%BA%D0%BE%D0%B2-news881348.html", "text": "Приближеният на отстранения от всички постове Цветан Цветанов русенски бизнесмен Красимир Даков, заради чиито далавери ГЕРБ се отказа от досегашния кмет два мандата Пламен Стоилов в Русе, врътна палачинката и пристана на БСП. В града се говори, че Красимир Даков от известния не само в Русе кръг „Космополитан”, бил разследван от НАП, ДАНС и прокуратурата. Проверките срещу сочения за близък до Цветанов местен милионер започнали 3 месеца преди началото на предизборната кампания, а се ровело около обществените поръчки на фирми, свързани с Даков. Според информацията се проверяват както свързани с него дружества, така и данни за оказван натиск над фирми. Затова отритнатият от хранилката на обществените поръчки Даков започнал да гради нова стратегия и търсел спасителен изход. Милионерът вече се присламчва към БСП, тъй като на първи тур техният кандидат Пенчо Милков поведе в класацията. В Русе обясняват успеха на Милков и с това, че има щедри спонсори, които очакват отново да завземат всички възможни общински конкурси. Пенчо Милков е един от депутатите на БСП, които лидерката Корнелия Нинова командирова по места да се борят за кметски постове. Всички червени, освен него, се провалиха още на първи тур. В дунавския град предстои балотаж между кандидата на БСП Пенчо Милков и Диана Иванова от ГЕРБ. Червените се канят да превземат крепостта на ГЕРБ, но Милков може и да се размине с кметското място, защото вече наричали на Русе Малкия Пхенян. Причината е перспективата за червен кмет, който ще бъде в тотална опозиция в Общинския съвет, където ГЕРБ има най-много общински съветници. Това няма да доведе до нищо добро за града, защото вместо с работа, съветът ще се занимава с партийни битки и ще спъва кмета, категорични са русенци. За балотажа червените разчитали на усилията на разследвания Даков, допълват русенци пред ПИК, ужасени от перспективата да бъдат управлявани от БСП. Сподели:", "date": "2019.11.02", "title": "СКАНДАЛ: Разследван бизнесмен в Русе подпря червения Пенчо Милков"}
{"url": "https://pik.bg/%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D0%BA%D0%B0%D1%82%D0%B0-%D0%B4%D0%B6%D0%B5%D1%81%D0%B8%D0%BA%D0%B0-%D1%83%D0%BE%D1%82%D1%81%D1%8A%D0%BD-%D0%B7%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B5%D0%BD%D0%B8%D0%B5%D1%82%D0%BE-%D0%B4%D0%B0-%D0%BE%D0%B1%D0%B8%D0%BA%D0%BE%D0%BB%D0%B8%D1%88-%D1%81%D0%B2%D0%B5%D1%82%D0%B0-%D1%81%D0%B0%D0%BC-%D0%BD%D0%B0-16-%D0%B3%D0%BE%D0%B4%D0%B8%D0%BD%D0%B8-news881412.html", "text": "Едно момиче-рекордьор срещна вниманието на целия свят, след като на крехката възраст от 16 години измина сама 23 000 морски мили за 210 дни. За приключението си по вода разказа и в книгата си „Силата да мечтаеш\", която вече е издадена на български език. Джесика Уотсън - момичето от Австралия, което обиколи само света разказа пред Нова телевизия за невероятното си приключение. За 7 месеца Джесика Уотсън пътува на североизток през Южния Тихи океан, към нос Хорн на крайчеца на Южна Америка, през Атлантическия океан до Южна Африка, през Индийския океан и около Южна Австралия. Маршрутът й минава през едни от най-опасните води на света. Лодката й се преобръща седем пъти, но тя не се отказва и става най-младият ветроходец в света. „Най-трудният момент беше когато се сблъсках с голям кораб, преди да тръгна – спомня си Джесика. - Абсолютно вярвам в думите, че „това, което не те убива, те прави по-силен”. Заредих се от това мото. Станах по-силна в морето. Имаше ужасяващи моменти, огромни вълни, които яростно подмятаха лодката нагоре и надолу. Бури, които ме застигаха, докато бях на хиляди мили от сушата”. Пред нея се простират 23 000 морски мили безлюден океан и рискът от не един нокдаун.  Водната стихия е могъща и непредсказуема. Морските вълци се съмняват в 16-годишната австралийка и я наричат „мършаво мъниче”, но родителите й я насърчават да продължи напред. Баща й Роджър разговаря с нея два пъти дневно по сателитния телефон. Майка й Джули я информира за външния свят по Интернет. Боб от  Новозенландската метеорологична служба я информира за капризите на времето. Морално я подкрепя и британският милиардер и прочут приключенец сър Ричард Брансън. „Имаше делфини, течения докъдето ми видят очите, албатроси, невероятни, огромни, грациозни птици насред океана. Нямам любим спомен, но през нощта звездите по невероятен начин се отразяват във водата, като огледало и е трудно да прецениш къде свършва небето и започва ивицата-граница”, разказва Джесика. Сподели:", "date": "2019.11.02", "title": "Австралийката Джесика Уотсън за приключението да обиколиш света сам на 16 години"}
{"url": "https://pik.bg/%D1%80%D0%B0%D0%B7%D0%B3%D1%80%D0%B0%D0%B4-%D0%B2-%D1%83%D0%B6%D0%B0%D1%81-%D0%BE%D1%82-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%B1%D0%BE%D0%BC%D0%B1%D0%B0---%D0%B0%D0%B3%D0%B5%D0%BD%D1%82%D1%8A%D1%82-%D0%BD%D0%B0-%D0%B4%D1%81-%D0%B4%D0%B5%D0%BD%D1%87%D0%BE-%D0%B1%D0%BE%D1%8F%D0%B4%D0%B6%D0%B8%D0%B5%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B5%D0%BD-%D0%BE%D1%82-%D1%82%D1%8A%D0%BC%D0%BD%D0%BE%D1%81%D0%B8%D0%BD%D0%B8--news881472.html", "text": "Истински предизборен ужас цари в Разград, разкриват местни жители пред ПИК. По думите им градът е застрашен от скандално бизнес обединение, подкрепящо кандидата за кмет с картонче от Държавна сигурност Денчо Бояджиев. Става дума за местни баровци и политици от крайно противоположните полюси, които обаче са събрани от общи фирми и икономически интереси, а Бояджиев е машата им за окупиране на местната власт. Тъмно сини и кърваво червени са изоставили всякакви принципи, само и само да докопат бюджета на града и всичко поръчки и проекти. Пример за това е фирмата \"Биотехфарм\" ООД. Един от управителите там е Анастасий Дончев Иванов - висша комунистическа номенклатура. Същият в периода 1980 – 1986 г. е първи секретар на ОК на БКП в Разград. След това е първи секретар на Градския комитет на БКП в София. От 1987 г. е първи заместник-председател на Държавния комитет за изследвания и технологии. От 1981 до 1986 г. е кандидат-член на ЦК на БКП, а от 1986 до 1990 г. е член на ЦК на БКП. В същата фирма обаче е и Райна Николова Маринова, която е на противоположния политически полюс като дъщеря на Никола Николов - някогашното гуру на кръга „Агнешки главички“ по времето на Иван Костов. \"Точно с този човек дъщерята на уж „десния“ Никола Николов, Райна, е съдружник и управител. Тези хора нямат принципи, нямат нищо свято, интересуват ги само парите!\", шокирани са разградчани. Съдружник в същата фирма е и зетят на агента от ДС и кандидат за кмет Денчо Бояджиев – Борислав Костов Цанков. \"Политико-икономическото задкулисие на прехода е упорито нещо. Когато документално и безпристрастно се изследва това задкулисие първото, което се забелязва е, че то съществува благодарение на мрежи от кръгове, чието ядро е съставено задължително от свързани с бившата БКП и нейните репресивни служби лица. По думите им около това ядро обикновено се формира еластична, с променлива геометрия периферия от готови на всичко, за да се „омажат“ във властта лица. Много често те съвсем формално пребивават в уж десни политически партии и коалиции, но бизнес интересите им без изключение са преплетени с представители на уж „лявото“, коментират още в града и се чудят какво ще е бъдещето им, ако въпросният кръг се докопа до властта. Сподели:", "date": "2019.11.02", "title": "Разград в ужас от политическа бомба - агентът на ДС Денчо Бояджиев подкрепен от тъмносини и кърваво червени с общ бизнес (ДОКУМЕНТИ)"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BC%D0%BB%D0%B0%D0%B4%D0%B5%D0%B6-%D0%BE%D1%82-%D0%B2%D0%B8%D0%B4%D0%B8%D0%BD-%D1%81-15-%D0%BF%D0%BB%D0%B8%D0%BA%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D1%82%D1%8E%D1%82%D1%8E%D0%BD-news881413.html", "text": "2.410 кг нарязан тютюн без бандерол, пакетиран в 15 плика са иззели на 1 ноември (петък) служители на сектор „Противодействие на икономическата престъпност“ от 22-годишен видинчанин, съобщава „Конкурент”. Според данните, младежът бил спрян за проверка в близост до общинския пазар в областния град в хода на проведена операция по линия „Акцизи“. Полицаите съставили на нарушителя акт по Закона за акцизите и данъчните складове. По случая в областната дирекция е заведена преписка. Сподели:", "date": "2019.11.02", "title": "Задържаха младеж от Видин с 15 плика нелегален тютюн"}
{"url": "https://pik.bg/%D1%81%D0%B5%D0%B4%D0%B5%D1%81%D0%B0%D1%80%D1%8F%D1%82-%D0%B8%D0%B2%D0%B0%D0%BD-%D1%81%D0%BE%D1%82%D0%B8%D1%80%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BA%D0%BE%D0%B3%D0%B0%D1%82%D0%BE-%D0%B5-%D0%BF%D1%80%D0%BE%D1%82%D0%B8%D0%B2-%D0%BD%D0%B0%D1%81-%D0%BC%D0%B0%D1%8F-%D0%B5-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%BA%D0%B0%D1%82%D0%B0-%D1%81%D0%B5%D1%81%D1%82%D1%80%D0%B0-%D0%B3%D0%B0%D0%BB%D0%B5%D0%B2%D0%B0-%D0%BA%D0%BE%D0%B3%D0%B0%D1%82%D0%BE-news881416.html", "text": "Седесарят Иван Сотиров скочи гневно на фарисейщината и измамничеството на \"Демократична България\", които договарят гласове на социалисти за балотажа на местните избори в София на 3 ноември и пазарят гласовете си с уж независимата червена кандидатка Мая Манолова, която се потроши да им прави метани и публично да ги ухажва, докато междувременно не е изневерила на червената си същност и корпоративни връзки. 1. ГЕРБ са БКП, само в периода, през който не сме в коалиция с тях; 2. Когато не сме с БСП, те са престъпна комунистическа организация, когато сме с тях в Отечествен фронт, те са борци за демокрация; 3. Когато не сме при Бойко, той е мутра и комунист, когато сме при него, той е мил евроинтегрист; 4. Министрите на ГЕРБ са крадци, но когато дойдат при нас, стават светци; 5. Нашите комунисти и агенти на ДС са прогресисти, другите са сталинисти; 6. Когато не е с нас, Кунева е червена кукувица, когато е с нас, тя е синя орлица; 7. Когато не сме с Първанов, той е агент Гоце, когато сме в коалиция с него, той е наш Гоше; 8. Когато е против нас, Мая е комунистката сестра Галева, когато е с нас, е протестърката сестра Прокопиева; 9. Когато някой е за нас, е умен демократ, когато вече не е за нас, става глупав ренегат; 10 Всяка гражданска инициатива, която не е под контрол на нашата организация, е мафиотска ДС провокация. Сподели:", "date": "2019.11.02", "title": "Седесарят Иван Сотиров изригна: Когато е против нас, Мая е комунистката сестра Галева. Когато е с нас, е протестърката сестра Прокопиева"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%85%D0%B0%D1%80%D1%87%D0%B8-1-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D0%B7%D0%B0-%D0%BF%D1%80%D0%BE%D0%B5%D0%BA%D1%82%D0%B8-%D0%B7%D0%B0-%D0%B7%D0%B5%D0%BB%D0%B5%D0%BD%D0%B0-%D0%BC%D0%BE%D0%B1%D0%B8%D0%BB%D0%BD%D0%BE%D1%81%D1%82-%D0%B2-%D0%B8%D0%BD%D0%B4%D0%B8%D1%8F-news881414.html", "text": "Германският канцлер Ангела Меркел заяви днес, че страната й ще похарчи един милиард евро през следващите пет години за проекти за зелена мобилност в Индия, предаде Ройтерс. Меркел, която при визитата си в Индия е придружавана от няколко германски министри, се срещна вчера в Делхи с индийския премиер Нарендра Моди. Фокусът на обсъжданията е върху търговията, инвестициите, регионалната сигурност и климатичните изменения. Германия е най-големият търговски партньор на Индия в Европа, отбелязва Ройтерс. В Индия действат над 1700 германски компании. Германски средства ще бъдат използвани за финансирането на няколко проекта, посветени на опазването на околната среда, като например въвеждането на електрически автобуси, които да заменят дизеловите (използвани за нуждите на обществения транспорт в градовете). Сподели:", "date": "2019.11.02", "title": "Германия харчи 1 млрд. евро за проекти за зелена мобилност в Индия"}
{"url": "https://pik.bg/35-%D0%BE%D1%82-%D0%B6%D0%B5%D0%BD%D0%B8%D1%82%D0%B5-%D0%B8%D0%B7%D0%BD%D0%B5%D0%B2%D0%B5%D1%80%D1%8F%D0%B2%D0%B0%D1%82-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D0%B7%D0%B0%D1%89%D0%BE-news880993.html", "text": "Акo жeнaтa, c кoятo имaтe връзкa oт дългo врeмe, нaпocлeдък cтaвa вce пo-хубaвa и изглeждa вce пo-дoбрe, тo тoгaвa внимaвaйтe, зaщoтo e нaпълнo възмoжнo дa ви изнeвeрявa. В крaйнa cмeткa cиcтeмaтичнитe трeнирoвки във фитнeca, дoбрият грим и cмянaтa нa гaрдeрoбa привличaт мнoгo внимaниe oт мъжeтe. И изкушeниeтo cтaвa вce пo-гoлямo. Прeди някoлкocтoтин гoдини, aкo жeнa изнeвeри нa мъжa cи, би мoглa и дa ce oкaжe нa бecилoтo. В cъврeмeнния cвят тя вeчe мoжe дa ce държи, кaктo пoжeлae. И тoвa, рaзбирa ce, e прaвилнo. Нoвo прoучвaнe уcтaнoвилo, чe приблизитeлнo 60% oт мъжeтe cиcтeмнo лъжaт жeнитe cи. Cъщoтo прoучвaнe пoкaзaлo, чe oкoлo 35% oт жeнитe нeпрeкъcнaтo изнeвeрявaт нa cъпрузитe cи. Зaтoвa нe ce изнeнaдвaйтe, кoгaтo рaзбeрeтe, чe любимaтa ви изнeвeрявa. Eднa жeнa нe e в cъcтoяниe дa прocти измянa. Aкo тя ce уcмихнe и ви кaжe, чe вcичкo e нaрeд, тoгaвa мoжeтe дa cтe cигурни, чe тя щe ви oтмъcти cкoрo и нищo нe e нaрeд. Зaтoвa нe рaзчитaйтe нa тoвa дa ви ce рaзминe, aкo вeчe cтe я прeдaли. Вcякa жeнa иcкa винaги дa e жeлaнa и oбичaнa. Нo, зa cъжaлeниe, мнoгo мъжe миcлят caмo зa тoвa дa пoлучaт удoвoлcтвиe зa caмитe ceбe cи и нaпълнo зaбрaвят зa cвoятa жeнa. Зaтoвa c тeчeниe нa врeмeтo тя нe пoлучaвa тoвa, кoeтo иcкa и търcи любoв другaдe. Кoгaтo eднa жeнa зaпoчнe дa ce грижи зa ceбe cи, тoгaвa тя иcкa cвoбoдa в други oблacти нa живoтa cи. Cлeдoвaтeлнo тя мoжe дa зaпoчнe дa търcи външни oтнoшeния, кoитo дoри дa ѝ дoнecaт финaнcoви oблaги. Зa cъжaлeниe, ниcкaтa caмooцeнкa e нaй-чecтaтa и глупaвa причинa зa изнeвярa oт cтрaнa нa жeнaтa. Aкo мъж нe прaви cиcтeмaтичнo кoмплимeнти и пoдaръци (мoжe дoри мили жecтoвe) нa cвoятa пoлoвинкa, тoгaвa тя щe зaпoчнe дa миcли зa изнeвярa и мъж, кoйтo мoжe дa ѝ дa дaдe тeзи нeщa. П Сподели:", "date": "2019.11.02", "title": "35% от жените изневеряват постоянно! Защо?"}
{"url": "https://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0%D1%82-news881445.html", "text": "Пожарите в Калифорния продължават да се разрастват, заради ниската влажност и на места ураганни ветрове, съобщават световните агенции, цитирани от „Булнюз”. В южната част на щата има нови огнища, включително в района на град Сан Бернардино, източно от Лос Анджелис. Пожарникарите се надяват да овладеят огъня до края на уикенда, тъй като вятърът се очаква да започне да стихва. В северните райони огнената стихия изпепели вече над 30 000 хектара лозя. Хиляди хора бяха принудени да напуснат домовете си. Извънредното положение в щата продължава. По данни на калифорнийското Министерство на горското стопанство и противопожарната защита, от началото на годината, при близо 6 200 пожара в щата, са изгорели над 80 000 хектара, а около 700 къщи са унищожени или засегнати. Сподели:", "date": "2019.11.02", "title": "Огнен ад: Пожарите в Калифорния се разрастват"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-48-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-news881516.html", "text": "Регистрирано е земетресение с магнитуд 4,8 в Босна и Херцеговина, показва справка на страницата на Европейския средиземноморски сеизмологичен център. Трусът е станал в 15:11 часа местно време (16:11 часа българско време) на 60 километра югоизточно от Баня Лука и на 81 километра северозападно от столицата Сараево на дълбочина 10 километра. Трусът е усетен на цялата територия на страната, но особено силно е усетен в района на Травник, близо до епицентътра. Засега няма информация за пострадали хора и нанесени материални щети. По-рано, в 12:16 часа местно време (13:16 часа българско време), е регистрирано земетресение с магнитуд 3,1 на 46 километра западно от Скопие на територията на Македония между Тетово и Гостивар. Не се съобщава за пострадали хора и нанесени материални щети. Сподели:", "date": "2019.11.02", "title": "ИЗВЪНРЕДНО: Земетресение с магнитуд 4,8 разтресе Босна и Херцеговина"}
{"url": "https://pik.bg/%D0%BF%D0%BE%D0%BD%D0%B5-10-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BE%D1%82-%D0%B1%D0%BE%D0%BC%D0%B1%D0%B0-%D0%BD%D0%B0-%D0%BF%D0%B0%D0%B7%D0%B0%D1%80-%D0%B2-%D1%81%D0%B8%D1%80%D0%B8%D1%8F-news881514.html", "text": "Най-малко десет души са загинали при експлозия в град Тел Абайд, който в момента е под контрола на турската армия и бойците на т. нар. „Сирийска свободна армия“ (ССА), съобщиха от Anadolu Agency, цитирана от ТАСС Според информацията експлозията е станала на един от градските пазари и загианлите са цивилни лица. Сподели:", "date": "2019.11.02", "title": "Поне 10 души са загинали от бомба на пазар в Сирия"}
{"url": "https://pik.bg/%D0%B2-%D0%B8%D1%82%D0%B0%D0%BB%D0%B8%D1%8F-%D1%80%D0%B0%D0%B7%D0%B1%D0%B8%D1%85%D0%B0-%D0%B1%D0%B0%D0%BD%D0%B4%D0%B0-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D1%85%D0%B5%D1%80%D0%BE%D0%B8%D0%BD-%D0%B7%D0%B0%D0%BC%D0%B5%D1%81%D0%B5%D0%BD%D0%B8-%D1%81%D0%B0-%D0%B8-%D0%B1%D1%8A%D0%BB%D0%B3%D0%B0%D1%80%D0%B8-news881508.html", "text": "Италианската полиция съобщи, че е арестувала 19 души - повечето от Танзания - при операция за разбиване на международна мрежа за трафик на хероин, включваща над 150 заподозрени в Африка, Азия и Европа, предаде Асошиейтед прес. Италианските карабинери казаха, че арестите са резултат от разследване, започнало през 2012 г. с конфискуване на хероин в университетския град Перуджа, Централна Италия. Според следователите един от шефовете на мрежата е танзаниец, който от базата си в Полша организирал доставянето на пратки с хероин от Азия за пласиране в Италия. От началото на разследването са били задържани 144 преносители на дрога. Първоначално трафикантите използвали за целта африканци, но след това започнали да наемат италианци, гърци, испанци, българи и унгарци. Според полицията куриерите стигали до Италия с товарни кораби, със самолет или влак, с автобус и с таксита. В хода на разследването са били иззети хероин на стойност 35 милиона евро и кокаин за 4,2 милиона евро. Сподели:", "date": "2019.11.02", "title": "В Италия разбиха банда за трафик на хероин, замесени са и българи"}
{"url": "https://pik.bg/%D1%87%D0%B5%D1%88%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BE%D0%B1%D0%B2%D0%B8%D0%BD%D0%B8-%D1%88%D0%B5%D1%84%D0%B0-%D0%BD%D0%B0-%D0%BA%D0%BE%D0%BD%D1%82%D1%80%D0%B0%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D1%87%D0%B5-%D1%81%D1%8A%D0%BD%D1%83%D0%B2%D0%B0-%D1%80%D1%83%D1%81%D0%BA%D0%B8-%D0%B8-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%88%D0%BF%D0%B8%D0%BE%D0%BD%D0%B8-news881112.html", "text": "Президентът на Чешката република Милош Земан заяви в интервю за пражкия телевизионен канал \"Барандов\", че на Михал Куделка - директор на Службата за сигурност и информация (контраразузнаването), навсякъде му се привиждат китайски и руски шпиони, предаде ТАСС. Според чешкия държавен глава ръководителят на контраразузнаването провокира медийни кампании, насаждащи негативни настроения и подозрителност в обществото към Китай и Русия. \"Искрено казано, смятам, че такава атмосфера насажда Куделка, който зад всеки ъгъл вижда китайски или руски шпионин\", каза Земан. \"Той (Куделка) трябва да се занимава повече с (борбата срещу) икономическата престъпност (отколкото с гонитба на митични шпиони)\". Президентът Земан посочи, че контраразунаването трябва да се съсредоточи най-вече върху борбата с корупцията, за бъдат защитени икономическите интереси на държавата, както повеляват чешките закони. За четвърта поредна година Земан отказва да удостои Куделка с генералско звание въпреки предложенията за това, внасяни периодично от правителството. Сподели:", "date": "2019.11.02", "title": "Чешкият президент обвини шефа на контраразузнаването, че сънува руски и китайски шпиони"}
{"url": "https://pik.bg/%D1%81%D1%83%D0%B4%D0%B6%D1%83%D0%BA-%D0%B2%D0%BA%D0%B0%D1%80%D0%B0-%D1%82%D1%83%D1%80%D1%81%D0%BA%D0%B8-%D0%B3%D1%80%D0%B0%D0%B4-%D0%B2-%D1%81%D0%BF%D0%B8%D1%81%D1%8A%D0%BA%D0%B0-%D0%BD%D0%B0-%D1%8E%D0%BD%D0%B5%D1%81%D0%BA%D0%BE-news881294.html", "text": "Организацията на ООН, която се занимава с въпросите на световно културно наследство, е включила града, който се намира в западната част на страната, в Мрежата на най-креативните градове в света. Поводът за признанието са три храни – месният деликатес, който се приготвя по оригинална рецепта, локумът от Афионхисар, както и популярното в района ястие кешкек (яхния от пилешко месо и зърнени култури). \"Ние се борехме за това признание в продължение на много години и нашите усилия се увенчаваха с успех\", похвали се Али Гюмюшан, който е оторизиран представител на местната хотелиерска асоциация. Той уточни, че освен от бизнеса  инициативата е била подкрепяна и от властите и неправителствени организации, предава още \"Новини.бг\". Турският град Афионхисар получи признание от ЮНЕСКО заради правения само там суджук, хвали се вестник \"Хюриет\". Сподели:", "date": "2019.11.02", "title": "Суджук вкара турски град в списъка на ЮНЕСКО"}
{"url": "https://pik.bg/%D0%BA%D0%BD%D1%81%D0%B1-%D0%BE%D1%82%D0%BD%D0%BE%D0%B2%D0%BE-%D0%B8%D1%81%D0%BA%D0%B0-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%BD%D0%B5%D0%BE%D0%B1%D0%BB%D0%B0%D0%B3%D0%B0%D0%B5%D0%BC-%D0%BC%D0%B8%D0%BD%D0%B8%D0%BC%D1%83%D0%BC-news881224.html", "text": "Според КНСБ предвидените промени в данъчните закони за 2020 г. не отговарят на очакванията на обществото за справедливо облагане. Това се посочва в позиция на Конфедерацията по данъчната политика, изпратена от пресцентъра на синдиката до медиите. В нея се отбелязва, че независимо от увеличението на доходите през последните години, все още липсва осезателно подобрение на благосъстоянието на българите. КНСБ счита, че е необходима промяна на данъчната философия, за каквато от синдиката настояват от повече от десетилетие, информира БТА. Според КНСБ е необходимо въвеждане на необлагаем минимум, който да бъде равен на установената минимална работна заплата за страната, като така ще бъдат освободени от данък хората с предимно ниски доходи. Това ще повиши разполагаемият им месечен доход, като според анализите на КНСБ, този доход ще бъде изразходван изцяло за потребление, което ще има стимулиращ ефект за икономическия растеж и за повишаването на приходите в държавния бюджет, се посочва в позицията. Според КНСБ това означава, че не само няма да се намаляват доходите, а ще бъдат увеличени. Според официалната статистика в България около 1,9 млн. души работят и получават доход, който е по-нисък от средната работна заплата за страната (1260 лв.). Необлагаемият минимум трябва да бъде въведен именно за тези доходи, защото неравенствата постоянно се задълбочават през последните години, заявяват от синдиката. От КНСБ дават пример, че при минимална работна заплата 610 лв. за 2020 г., този, който получава работна заплата с данъчна основа 1000 лв., ще плаща налог върху 390 лв. (разликата над 610 до 1000 лв.), което прави 39 лв., а не 100 лв. месечно. Тази мярка ще струва на бюджета около 800 млн. лв., но пък те ще останат в джоба на българите с ниски и средни доходи. Според синдиката реформата може да става и поетапно, което няма да натовари толкова бюджета. Готови сме да подкрепим и компромисен вариант, при който необлагаемият минимум да се въведе под формата на възстановяване/връщане на данък в края на годината на работещите, което също би било стъпка в правилната посока, допълват от КНСБ. От синдиката отбелязват, че във всички страни, където има действаща система на пропорционално данъчно облагане, има въведен необлагаем минимум или някаква сходна форма на връщане на данък за най-бедните работещи граждани. България е единственото изключение. Във всички държави с прогресивно облагане пък също има въведени подобни форми. Например, в Гърция годишните доходи до 10 000 евро са освободени от данъци, се допълва в позицията. КНСБ настоява и за въвеждане на елементи на семейно подоходно облагане. Такива, според Конфедерацията, могат да бъдат - данъчни кредити, диференцирани, според размера на възнагражденията и броя на отглежданите в семейството деца и/или данъчни стимули за сключване на граждански брак за млади семейства и пр. Според синдикалната организация успоредното прилагане на тези две нови мерки ще доведе до един усъвършенстван и по-справедлив модел на данъчна политика в България, без рискове и сътресения за бюджета. Подобен подход ще стимулира финансово семействата, би насърчил раждаемостта и би подпомогнал отглеждането на деца, увеличавайки разполагаемия доход на работещите родители, допълват от КНСБ. \"Ако Министерство на финансите възприеме нашето предложение, ще се постигне по-справедливо преразпределяне на публичните средства, като в хората с най-ниски доходи останат допълнително пари в размер на 730 лв. годишно\", се посочва в позицията. Посланието на КНСБ към Бюджет 2020 по отношение на данъчната политика е: Повече пари за хората с ниски доходи, повече потребление, по-висок икономически растеж и съответно намаление на неравенствата, обобщават от Конфедерацията. Сподели:", "date": "2019.11.02", "title": "КНСБ отново иска въвеждане на необлагаем минимум"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D1%81%D1%8A%D0%B1%D0%BE%D1%82%D0%B0---%D0%B2%D0%B5%D0%B7%D0%BD%D0%B8%D1%82%D0%B5-%D0%B4%D0%B0-%D0%BD%D0%B5-%D0%BF%D0%BE%D0%B5%D0%BC%D0%B0%D1%82--news881362.html", "text": "Искате да отложите служебни задачи, за да пътувате. По-добре е да се откажете, защото ще пропуснете важни срещи, които ви носят бъдещи материални успехи. Не е изключено точно днес да ви направят предложение за изгодна инвестиция, но бъдете внимателни с решението си, защото Меркурий е ретрограден. Емоцията властва над вас и не ви позволява да се справите с деловите с задължения. Бъдете по-упорити и ще я надмогнете. Помощ може да ви окаже неочаквано появил се ваш делови партньор, с когото сте работили в недалечното минало и сте съхранили добрите си отношения. Не я отказвайте. Ще вземете активно участие в дейност, свързана с членството ви в международна организация. Въпреки доброто ви желание да сте полезни,  преценете дали не прекалявате с щедростта си и дали няма да бъде възприета със злостни подмятания вместо с благодарност. Начинанията са успешни, ако при ретроградния Меркурий не се изхвърляте с големи обещания, които няма да изпълните. Заниманията с фотография или друго ваше хоби, в сферата на изкуството ще ви доставят удоволствие. За да се справите със задълженията си на работното място не спорете инатливо с колегите си дори и ако ви правят забележки. Приемете, че се заяждат заради техни вътрешни конфликти, които не могат да споделят, но и вие не бива да любопитствате. Срещите с деловите ви партньори са приятни и полезни, а този ден ще ви зарадва с отлични резултати и постигнати споразумения. На работното място се справяте отлично, особено ако не пропуснете да завършите задълженията си без странична намеса. Отложете инцидентните срещи и разговори, които не само ще ви притеснят, но и нямате полза от тях. Не се занимавайте с натоварващи ви задачи, от които полза няма, а и не са ваше задължение. Не съсипвайте отношенията си с ваши партньори, които могат да са ви полезни в бъдеще. Осъществете делово пътуване, ако сте сигурни, че ще ви донесе добри приходи в следващите седмици. Очакват ви  успех и признание, въпреки трудностите на работното място. Отхвърлете ежедневните си задължения. Вашата проницателност продължава да учудва хората от деловото ви обкръжение, въпреки че сте се доказали като отлични анализатори. Очаквайте успешни разговори. Отговорността към служебните ви задължения е гаранцията за успех на вашите начинания. Не рискувайте. Денят е добър за творческа дейност, ако сте хора на изкуството, защото ви позволява да създадете впечатляващи творби. Ще се сблъскате с проблеми при запознанствата. На работното място се справяте успешно. Имате възможност да подобрите материалното си състояние. Трудности неочаквано ще наложат да промените плановете си за деня. Проявете мъдрост и въздържаност. В състояние сте да разрешите делови проблеми. Следобед сте във форма, въпреки препятствията по пътя си. Работата ви спори, независимо от напрежението. Не бива да изпреварвате събитията, ако искате успехът да бъде с вас дори и при ретроградното движение на Меркурий. При делови срещи и провеждане на разговори се опитайте да не прекъсвате събеседника си. Промените са полезни. Очаквайте известие за печалба. Не давайте съгласие за големи капиталовложения, за да не си създадете неприятности. Не допускайте бързо до плановете си делови партньори, с които се запознавате днес, защото може да се окажете предадени и изманени с пари. Стабилизирайте постигнатото. Прекъснете всички ненужни партньорства. Ако се занимавате със собствено производство, успехът е с вас при крайна предпазливост. Не е желателно да пътувате. Не допускайте стари грешки да вгорчат живота ви. Неочаквано ще се променят отношенията ви със стари делови партньори. Отложете деловите срещи и разговори, за да си спестите неуспехите и разочарованията. Трудно ви е да се концентрирате, затова се отдайте на рутинните си задължения, ако сте на работното си място. Сподели:", "date": "2019.11.02", "title": "САМО В ПИК! Топ астроложката Алена с ексклузивен хороскоп за събота - Везните да не поемат рискове, Девите ги очава голям успех"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BF%D1%80%D0%BE%D0%B2%D0%B0%D0%BB%D0%B5%D0%BD%D0%B8%D1%8F%D1%82-%D0%BA%D0%BC%D0%B5%D1%82-%D0%BD%D0%B0-%D0%B4%D0%B5%D0%B1%D1%8A-%D0%B3%D0%B5%D0%BE%D1%80%D0%B3-%D1%81%D0%BF%D0%B0%D1%80%D1%82%D0%B0%D0%BD%D1%81%D0%BA%D0%B8-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BB-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D1%81-%D0%BE%D0%B1%D1%89%D0%B8-news881319.html", "text": "адвокати в почти обезлюдения при неговото управление град - Валя Петкова. Спаратански цанил Петкова да работи по дело на общината. За целта като я упълномощил, което личи от дадено й пълномощно. То е подписано на 20 май 2019 г. За услугата и свършената работа й дал хонорар 200 лв. от пари на общината. Схемата се завърта, защото след това Валя Петкова му връща услугата, като е на първо място в инициативния му комитет, където фигурира като дарител с 500 лв. \"Така де факто Спартански прелива едни пари от общината към едни хора, които урежда с работа, които после ги връщат и то в по-голям размер към него за кампанията му\", коментират в Плевен действията на Георг Спарнаски възмутени от наглостта му граждани. ПИК тръгна по дирите на въпросната Валя Петкова. За няколко години тя претърпява огромна трансформация. Паметливи плевенчани разказват, че през 2012 г. и бурната зима на 2013 г., тя е адвокат-доброволец в гражданско движение ДНЕС, което консултираше срещу топлофикационните и електроразпределителни дружества, когато потребителите биваха недоволни от сметките или пък срещу тях е имало вече започнати наказателни дела. По онова време областен координатор на ДНЕС в Плевен е актьорът Веселин Плачков. Лъсна поредна порочна схема на фалиралия и довел до пълна икономическа разруха и обезлюдяване Плевен провален кмет Георг Спартански. Разкритие на ПИК показва нагла афера на човека на ДеБъ, с която финансира кампанията си с пари от... общината. Документи сочат, че Георг Спартански наема един от водещите \"Всички адвокати доброволци работеха на минимално възнаграждение, като дори в своята практика г-жа Петкова предлагаше и разсрочено плащане\", споделят ползвали услугите й потребители. След това изненадващо се сближава с проваления кмет и става защитник на общината срещу солидни хонорари. Сподели:", "date": "2019.11.02", "title": "РАЗКРИТИЕ НА ПИК: Проваленият кмет на ДеБъ Георг Спартански финансирал кампанията си с общински пари - видна адвокатка на хонорар при кмета на Плевен му върнала услугата (ДОКУМЕНТИ)"}
{"url": "https://pik.bg/%D0%BF%D1%80%D0%B8%D0%B7%D0%BD%D0%B0%D1%85%D0%B0-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%B8%D0%BC%D0%B0-%D0%B7%D0%B4%D1%80%D0%B0%D0%B2%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-news881280.html", "text": "Оттам са обяснили и защо фрау Меркел е седяла, докато е слушала националните химни на своята родина и Индия по време на нейното официално посещение в Делхи, а не права, както е по протокол. \"Ние получихме молба от страна на правителството на Германия госпожа Меркел да седи и я удовлетворихме\", казаха своя страна от администрацията на премиера на азиатската държава Нарендра Мори. През последните няколко месеца Меркел е получила няколко пристъпа на тремор. Нейното здравословно състояние е породи и множество спекулации. Една от тях е, че канцлерът сериозно е залитнала по чашката. За съжаление канцлерът Ангела Меркел има проблеми със здравето. Това признание са направили от администрацията на германския канцлер, предаде ТАСС. Сподели:", "date": "2019.11.02", "title": "ПРИЗНАХА: Ангела Меркел има здравни проблеми"}
{"url": "https://pik.bg/%D1%81%D0%B8%D0%B3%D0%BD%D0%B0%D0%BB%D0%B8-%D0%B7%D0%B0-%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-%D0%B3%D0%BB%D0%B0%D1%81%D0%BE%D0%B2%D0%B5-%D0%B2-%D1%82%D1%80%D0%B8-%D0%BE%D0%B1%D1%89%D0%B8%D0%BD%D0%B8-%D0%BD%D0%B0-%D0%B3%D0%B0%D0%B1%D1%80%D0%BE%D0%B2%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-news881429.html", "text": "Сигнали за купуване на гласове в трите общини на Габровска област – Севлиево, Дряново и Трявна, в които предстои втори тур на изборите са подадени до МВР и прокуратурата, съобщи БНР. Жалби за обявяване на избора за Общински съвет в Габрово за недействителен са изпратени до Административния съд. В Габрово, където местните избори приключиха, трима кандидати за съветници от „БСП за България“ обжалват избрания състав на местния парламент с мотива, че са допуснати нарушения. Според жалбоподателите в протоколите на ОИК има разминаване между броя на имащите право на глас за избор на Общински съвет и този за избор на кмет. Несъответствие е установени и в броя на посочените в списък граждани на други страни, имащи право на глас, и вписаните в протоколите. Другото описано нарушение е неотчетени преференции. В трите общини в областта – Севлиево, Дряново и Трявна, в които утре предстои втори тур на изборите, са подадени сигнали за купуване на гласове. В Севлиево е за селата Шумата и Батошево, а за Дряново – за градските секции. В сигнала за Трявна се твърди, че застъпници на една от политическите партии са получавали пари на ръка, за да осигурят гласове. Сподели:", "date": "2019.11.02", "title": "Сигнали за купуване на гласове в три общини на Габровска област"}
{"url": "https://pik.bg/%D0%BA%D0%B0%D1%82%D0%BE-%D1%84%D0%B8%D0%BB%D0%BC%D0%BE%D0%B2%D0%B0-%D0%BA%D0%B0%D1%81%D0%BA%D0%B0%D0%B4%D0%B0-%D0%BA%D0%BE%D0%BB%D0%B0-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B2%D0%B0%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news881426.html", "text": "Катастрофа по чудо се размина без пострадали тази сутрин във Варна, съобщи БТВ.. Автомобил се преобърна на булевард \"Мария Луиза\" в града, а шофьорът му избяга от местопроизшествието. Органите на реда разследват детайлите около инцидента и самоличността на водача. При пристигането на екип на мястото шофьорът не е бил там, съобщиха от полицията. Предполага се, че причина за катастрофата е скорост, несъобразена с пътната настилка, която тази сутрин е била мокра и хлъзгава. Сподели:", "date": "2019.11.02", "title": "КАТО ФИЛМОВА КАСКАДА: Кола се преобърна в центъра на Варна (СНИМКИ)"}
{"url": "https://pik.bg/%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B4%D0%B0%D0%BB%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-%D0%BF%D0%BE%D0%BC%D0%B0%D0%B3%D0%B0%D1%82-%D0%BD%D0%B0-%D0%BE%D1%81%D1%8A%D0%B4%D0%B5%D0%BD%D0%B8-news881330.html", "text": "Първи резултати от работата на новосъздаденото звено \"Вътрешна сигурност\" към Главна дирекция \"Изпълнение на наказанията\". При акция миналата седмица, двама служители на Централния софийски затвор са проверявани дали помагат за внасянето на забранени вещи отвън. По информация на Нова телевизия, единият е с дългогодишен стаж в системата и макар да не са намерени доказателства за вина, е предпочел сам да напусне. Акцията на звеното \"Вътрешна сигурност\" е реализирана дни преди синдикатите да заплашат с протест, който малко по-късно отмениха. Няма арести, но един - двама наши служители след тази акция най-малко ще си отидат. Но арести няма, заяви проф. Николай Проданов, зам.-министър на правосъдието. Звеното не е попълнено като щат, но и сега бележи успехи, категорични са от правосъдното министерство. Неговите функции ще бъдат ориентирани най-вече към пресичане на незаконни действия от страна на служителите на Главна дирекция \"Изпълнение на наказанията\", пояснява Проданов. За съжаление, продажници има навсякъде. Даже и в Библията. Така че със сигурност има такива. Синдикалната организация има позиция по въпроса - непримирими сме към корупционни практики, каза Ивайло Григоров, председател на УС на ССЗБ. 7 млн. лв. ще струват допълнителните 200 щатни бройки в двете дирекции – \"Изпълнение на наказанията\" и \"Охрана\", стана ясно от разчетите на правосъдното ведомство. По думите на ресорния министър, парите щели да дойдат от икономии. Тази сума – 7 млн., беше спомената от министъра. Но тя е приблизителна. И вчера, и днес са водени разговори от финансовите експерти и аз имам уверение, че ще бъдат намерени пари, каза още Проданов. Икономии, съм почти убеден, че в бюджета на ГДИН и ГДО такива няма. Или ако има такива, те се разходват по други пера, в които са направени свръхразходите. Така че силно се надявам тези средства да бъдат насочени от бюджета, казва Григоров. Сред новите 200 служители няма да има чистачки. След бягството на Владимир Пелов и Радослав Колев от Централния софийски затвор, тези щатове са съкратени и работата им поели лишени от свобода. Сподели:", "date": "2019.11.02", "title": "Проверяват дали служителите на Софийския затвор помагат на осъдени"}
{"url": "https://pik.bg/%D0%BD%D0%BE%D0%B2-%D1%81%D0%B0%D0%B9%D1%82-%D1%89%D0%B5-%D1%81%D0%BB%D0%B5%D0%B4%D0%B8-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%8A%D0%B7%D0%B4%D1%83%D1%85%D0%B0-%D0%B2-%D1%81%D0%BE%D1%84%D0%B8%D1%8F-%D0%B2-%D1%80%D0%B5%D0%B0%D0%BB%D0%BD%D0%BE-%D0%B2%D1%80%D0%B5%D0%BC%D0%B5-news881337.html", "text": "22 общински измервателни станции следят качеството на въздуха в София. След 27 декември ще бъде пуснат и сайт, на който данните ще се следят публично в реално време. След няколко дни със завишени нива на фини прахови частици, дойде добра новина – въздухът днес не е отровен. Данните отчетоха станциите на Столичната община. „Индкесът се базира на измерванията за озон, серен диоксид, фини прахови частици и в зависимост кой показател е най-висок се формира индексът за качество на въздуха”, обясни Теодора Полимерова. Въздухът е чист, показват и данните на гражданската инициатива „Еър София”. В дни като този разминаване между показанията няма. При различни стойности обаче настъпва объркване – на коя платформа да разчитаме? „Методът на „Еър София – те са чисто оптични. Те започват да дават отклонения, когато става много влажно”, каза пред Би Ти Ви Венелин Гърбов. „Разлики няма, освен в дни с висока влажност с над 80-90 процента. Това са само няколко дни в годината. Хубаво е да има и едните, и другите”, смята Стефан Димитров. Според експерти от Института по метеорология и хидрология, можем да вярваме изцяло на държавните станции, защото те са професионални. „Пет точки са малко. Гражданите са добре, те имат над 300. Приборите на Изпълнителната агенция се калибрират и при тях грешката е нормирана. При другите не е ясно”, заявиха от НИМХ. От института напомнят още, че дните с мръсен въздух се дължат и на географското разположение на София. Макар и днес картата на София да е зелена, експертите предупреждават, че през следващите дни предстоят инверсии, които да доведат до повишени нива на фини прахови частици във въздуха. Тези  явления се очакват от неделя. Сподели:", "date": "2019.11.02", "title": "Нов сайт ще следи замърсяването на въздуха в София в реално време"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81-%D0%BE%D1%81%D1%82%D1%80%D0%B8-%D0%BF%D0%BE%D0%B7%D0%B8%D1%86%D0%B8%D0%B8-%D1%81%D1%80%D0%B5%D1%89%D1%83-%D0%BC%D0%B0%D0%BA%D1%80%D0%BE%D0%BD-news881435.html", "text": "Вицепремиерът Каракачанов и евродепутатът Джамбазки излязоха с остри позиции срещу Макрон. Те и скат бърза реакция на Министерството на външните работи заради скандалното изказване на френския президент, че предпочита африкански мигранти пред „украински и български банди“. Изказване на френския президент Еманюел Макрон предизвиква острата реакция на заместник министър-председателя Красимир Каракачанов. Той иска реакция от МВнР. Изказването на френския президент Макрон, че предпочита мигранти от Африка вместо „български и украински банди“ е поредната проява на политическа арогантност и високомерие, демонстрирани от един от настоящите лидери на някогашната Антанта. В навечерието на 100 години от подписването на Ньойския договор в Париж подобно поведение показва, че историческите грешки не са научени от т.нар. политически елит на Европа. Това, че Макрон предпочита мигранти от Кот д'Ивоар си е негово право и мен не ме интересува. Не мога обаче да подмина с лека ръка квалификацията на българите като „банди“. Това е недопустимо и обидно. Нека не забравяме, че точно преди 100 години, именно във френската столица, под натиска от Съглашението е подписан един от най-мракобесните договори, които пренареждат насилствено картата на Балканите и оставят тежка кървава следа в последващата история на балканските народи. Подобно поведение през 21-ви век, независимо от вложения в него смисъл, е дипломатически недопустимо. ЕС в своята същност е общност, която трябва да работи за еднакво спазване на човешките, икономическите и политически права на гражданите на държавите членки. Свободното придвижване на хора, стоки и услуги, залегнало в неговата философия, е един от водещите принципи. Демонстрацията на незачитане, декларирането на поведение на двойните стандарти във всички области на живота спрямо страните от бившия Източен блок е всъщност отричане на Договора за Европейския съюз и на Договора за функционирането му. Като заместник министър-председател на Република България категорично се противопоставям на подобни опити за дискредитиране на името на държавата и погазване на правата на българските граждани. Който е имал колонии, да се оправя с наследството, оставено от някогашното им управление. Българските граждани обаче са равноправни граждани на ЕС и аз няма да допусна който и да е да се гаври с моите сънародници. Ето защо настоявам Външно министерство да реагира на поредната проява на високомерие, обидно отношение и неуважение към българския народ. Изявлението на френския президент Еманюел Макрон за това, че предпочита мигранти от Африка пред български банди е елементарна манипулация, опитваща се по недопустим начин да свърже България с престъпност. Да не говорим, че по техните собствени стандарти подобно обобщение си чист расизъм. Да, именно расизъм. Настоявам за незабавно обяснение и извинение и ще го търся. Това е все едно цяла Франция да бъде свързана с колаборацията с нацисткия режим или с ужасните деяния на френските колонизатори в африканските и задокеанските територии на тази страна. Изявлението на Макрон е скандална демонстрация на обратна дискриминация и ясно потвърждава всичките ни твърдения за обидни двойни стандарти – такъв е и планът „Макрон“, целящ съсипването на българския транспортен бизнес. Такива са и двойните стандарти, поради които страната ни е държана извън Шенген и еврозоната. Скандално е президентът, срещу когото протестират стотици хиляди французи в цяла Франция в продължение на месеци и който не може да овладее ширещата се престъпност от африкански банди в редица френски градове – точно този президент да говори за някакви банди, от която и да е източноевропейска страна. Ако президентът Макрон има поне малко мъжество, вероятно би посочил истинските причини да предпочита африканци пред европейци, каквито са българите от повече от 1300 години? Ако президентът Макрон има поне малко мъжество, вероятно би се съгласил, че не източноевропейци, а африкански банди вилнеят в разширяващите се етнически мюсюлмански гета във все повече френски градове. Имайте поне малко мъжество и бъдете докрай откровен в причините за своите предпочитания. Едно стана ясно със сигурност – изявлението на Макрон за пореден път доказва наличието на системни усилия на западноевропейските лидери да бъде извършена невиждана подмяна на населението на Европа чрез незаконно насърчаване на мигрантска вълна. Това вече видяхме от редица изявления на канцлера Меркел, видяхме го от Глобалния план за миграция на ООН, подписан в Маракеш на 11/12 декември 2018 г., от който по настояване на ВМРО България остана встрани. Виждаме го и днес в изявлението на френския президент Макрон. Това изявление е обидно преди всичко за френската президентска институция и за Франция като европейски лидер. Това изявление е обидно и като ярко доказателство за духа на обратната дискриминация в главите на високопоставени западноевропейски лидери.Точно затова България досега не получи покана нито за Шенген, нито за еврозоната – друг въпрос е дали изобщо се нуждаем от това. Но не заради интереса на България ние не получаваме такава покана, а поради двойните стандарти, които царят в Западна Европа спрямо източноевропейските страни. Това е едно исторически погрешно отношение, което винаги в историята е коствало висока цена. Господин президент Макрон, великото минало на страна като Франция има всички основания да се срамува от Вас заради Вашето изявление! Сподели:", "date": "2019.11.02", "title": "Вицепремиерът Каракачанов и евродепутатът Джамбазки с остри позиции срещу Макрон"}
{"url": "https://pik.bg/%D1%81%D0%BF%D0%B0%D0%B4-%D0%BD%D0%B0-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-%D0%BE%D1%82%D1%87%D0%B5%D1%82%D0%BE%D1%85%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news881287.html", "text": "Инспекцията по труда във Велико Търново е издала разрешения за работа на 109 деца от началото на годината, а сега започва издаването и на разрешителните за учениците в дуалната форма на обучение. Първите 12 разрешителни за дуално обучение, в което учениците провеждат стажове в реална работна среда, са за Свищовската професионална гимназия \"Алеко Константинов“, съобщи директорът на Инспекцията по труда във Велико Търново Невена Стефанова. \"Това дуално обучение се провежда в земеделски кооперации в Овча могила, Царевец, Козловец и Ореш“, каза Стефанова пред БНР. От Бюрото по труда във Велико Търново отчетоха спад и на безработицата до 2,6 %. За едно работно място се конкурират трима безработни, посочи директорът на ведомството Обрешко Нечев. \"Тъй като има глад за кадри, сами си намират работа на места, които не са обявени в бюрата по труда“, отбеляза Нечев. Сподели:", "date": "2019.11.02", "title": "Спад на безработицата отчетоха във Велико Търново"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%80%D1%83%D1%81%D0%BA%D0%B8%D1%8F%D1%82-%D1%88%D0%BF%D0%B8%D0%BE%D0%BD%D0%B8%D0%BD-%D0%B8%D0%BC%D0%B0%D0%BB-%D0%B7%D0%B0-%D0%B4%D0%BE%D0%BC%D0%B0%D1%88%D0%B5%D0%BD-%D0%B0%D0%B4%D1%80%D0%B5%D1%81-%D0%B0%D0%BA%D0%B0%D0%B4%D0%B5%D0%BC%D0%B8%D1%8F%D1%82%D0%B0-%D0%BD%D0%B0-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%BE%D1%82%D0%BE-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5--news881430.html", "text": "Вчера премиерът Бойко Борисов съобщи, че Русяев е опитал да вербува началник на българска специална служба. На 28.10. 2019 г. прокуратурата разпространи прессъобщение за разкрит руски шпионин, работил в България като първи секретар в руското посолство. Поради дипломатическия имунитет на руснака наказателното производство по чл. 104, ал 1. от Наказателния кодекс (шпионство) е било спряно, а главният прокурор Сотир Цацаров е уведомил официално за случая министъра на външните работи Екатерина Захариева. От външното министерство признаха, че по този повод е бил извикан посланикът на Русия у нас Анатолий Макаров. На шефа на руската дипломатическа служба е съобщено, че дипломатът трябва да напусне България в срок от 72 часа. Медиите в България разпространиха мълниеносно новината, като някои от тях дори бяха извадили списък на всички първи секретари в руското посолство. Не отне много време и украински и руски сайтове назоваха името на изгонения шпионин Владимир Русяев. Въпреки че от обвинението и контраразузнаването отказаха коментар, достоверни източници потвърдиха, че разследването е именно срещу Русяев. От руското посолство обаче не реагирали и на 28.10. 2019 г. офицерът на ГРУ все още не беше заминал от страната. В резултат на това на следващия ден Макаров отново е привикан във Външно, където му е връчена официална нота, с която Владимир Русяев е обявен за персона нон грата и му е даден 24 часа срок за напускане. Според източниците ни в Министерството на външните работи шпионинът си е заминал на 30.10. 2019 г. с полет за Москва. Източници от Министерството на външните работи твърдят, че Владимир Анатолиевич Русяев е роден в Русия на 12.7.1970 г. В България шпионинът е пристигнал през август 2017 г. заедно със съпругата си Екатерина Русяева, родена на 22.4.1972 г., и тяхната дъщеря Мария Русяева, родена на 23.8.2003 г. Кадровият офицер от ГРУ е бил вицеконсул в руското генерално консулство в Барселона през 2009 г., а по-късно, в периода 2011-2013 г., е работил в държава от Латинска Америка. Очевидно шпионинът е имал добра подготовка по испански език и е започнал разузнавателната си дейност за ГРУ по това направление. Шпионажът за ГРУ изглежда семеен бизнес в Русия. Според руски сайтове братът на Владимир - Николай, роден през 1968 г., е работил като военен аташе в САЩ и Аржентина. Снимките на Владимир Русяев в социалните мрежи показват, че разузнавачът е бил чест гост на русофилски събития в нашата страна, чрез които посолството на Русия яростно защитава имиджа на Червената армия - освободителка на България. Разпространената от прокуратурата информация по случая сочи, че Русяев от септември 2018 г. в продължение на близо година е провеждал конспиративни срещи с български гражданин, разполагащ с достъп до класифицирана информация на НАТО и ЕС. Срещу получаването на държавна тайна офицерът от ГРУ е предлагал и материални облаги. За какви тайни сведения Русяев е искал да вербува български граждани? Според наши източници военното ведомство е обект на разузнавателно проникване на Русяев. Особен интерес за руската страна представлява Щабът на отбраната. Неговият шеф подпомага министъра, зам.-министрите, постоянния секретар при изпълнението на техните функции. Според запознати шпионинът се интересувал и от Дирекцията за стратегическо планиране. Същата прилага националната отбранителна стратегия, извършва анализи и препоръки за национални позиции по стратегически документи на НАТО и ЕС. Дирекцията освен това разработва и военнотехническите аспекти по практическото осъществяване на контрола над въоръженията. Осигурява на началника на отбраната действията по планиране на отбраната в съответствие с националните интереси. Подготвя военнотехническите експертизи и участия на български военни формирования в съюзни и коалиционни операции. Интерес за руския разузнавач е била и работата на военните органи на НАТО и ЕС, участващи в различни формати на съюзно регионално военно сътрудничество, както и общата политика за сигурност и отбрана на ЕС. Щабът на отбраната организира и координира процеса на управление на ресурсите на отбрана. Характерно за използваните методи от ГРУ за събиране на разузнавателна информация е провеждането на тайни срещи с лица от ведомството, имащи достъп до горепосочената информация. Срещите се провеждат регулярно, основно извън София, на места, които са със среден интензитет на посещаемост, където появата на дипломата няма да прави впечатление. По време на срещите избраният агент на ГРУ е подложен на обучение как да придобива информацията и за запазване тайната на контакта. В началото на доверителните отношения между ГРУ и избрания агент умишлено се създава убеждение у последния, че не извършва нищо нередно. Крайната цел на разузнавача от ГРУ е да вербува таен източник в българските институции, чрез който да получава всякакъв вид информация и да оказва влияение по важни за руското разузнаване въпроси. С разкриването на действията на Русяев се разкриват намеренията на Русия за запазване на влиянието си в България и на Балканите. Сподели:", "date": "2019.11.02", "title": "РАЗКРИТИЕ: Руският шпионин имал за домашен адрес академията на разузнавателното управление в Москва"}
{"url": "https://pik.bg/%D0%BE%D1%89%D0%B5-%D0%B5%D0%B4%D0%B8%D0%BD-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%BD%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%82%D0%B5-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D1%81%D0%BC%D0%B5%D0%BD%D1%8F-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news881372.html", "text": "Кандидатът за президентската номинация на американската Демократическа партия Бето О'Рурк се отказа от надпреварата за следващ държавен глава на Съединените щати, съобщава ДПА, цитирана от БНР. О'Рурк е десетият отказал се от 27-те първоначални кандидати на опозицията за наследник на президентът-републиканец Доналд Тръмп. По собствените му думи, кампанията на 47-годишния О'Рурк не разполага със средства, за да продължи успешно. Същевременно един от фаворитите за номинация на демократите, Елизабет Уорън, разкри детайли по плана й за общодостъпно здравеопазване - централната тема на нейната кандидатура. \"Медицинската грижа за всички\" обещана от Уорън ще струва на федералния бюджет 20 трилиона долара в рамките на 10 години. Допълнителните средства ще бъдат осигурени от \"целенасочено ограничаване\" на други разходи, нови данъци за гигантските корпорации и най-богатият 1 процент от американците, както и с действия срещу данъчните измами, разясни Елизабет Уорън. Евентуалната процедура за отстраняване на президента Тръмп разделя избирателите в САЩ, сочат резултатите от няколко проучвания, предаде още ДПА. Около 48 на сто от американците подкрепят импийчмънта, а 44 процента са на противоположното мнение. Привържениците на демократите са твърдо \"за\", а на републакците - твърдо „против”. Данните са от уебсайта за социологически анализи, политика, икономика и спорт \"Файв търти ейт\" (538). Администраторите на сайта казват, че калкулацията е въз основа на всички намерени от тях проучвания от типа \"да или не\" за евентуалната процедура срещу Тръмп. Сподели:", "date": "2019.11.02", "title": "Още един кандидат на демократите се отказа да сменя Доналд Тръмп"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B0-%D1%80%D0%B5%D1%88%D0%B0%D0%B2%D0%B0%D1%82-%D0%B7%D0%B0-%D1%83%D1%87%D0%B5%D0%B1%D0%B5%D0%BD-%D0%B8%D0%BB%D0%B8-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B5%D0%BD-%D0%B4%D0%B5%D0%BD-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-news881376.html", "text": "Директорите на училищата в страната ще решават дали в ръководените от тях учебни заведения ва 4 ноември (понеделник) - денят след втория тур на изборите, ще бъде учебен или ще бъде само присъствен ден, без да се провеждат учебни занятия, съобщи БНР. Министърът на образованието и науката Красимир Вълчев поясни: „Училищата решават в зависимост от това колко време им е необходимо да създадат организацията, две стаи трябва да се изчистят и подредят, това може да стане сравнително бързо, да започнат малко по късно, с малко намаление на часовете и да проведат учебен ден, дори училището да учи на две смени – разясни министърът на образованието и науката Красимир Вълчев. -  Но има училища с много голям брой секции, където това е невъзможно да се направи за един, два или три часа. Едно започване от обяд предполага половин час формален  учебен процес, затова сме подходили по този начин на диференцирано, всъщност училищата са тези, които трябва да решат“. Сподели:", "date": "2019.11.02", "title": "Важно: Директори на училища решават за учебен или присъствен ден в понеделник"}
{"url": "https://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0-%D0%B7%D0%B0%D0%BA%D0%BE%D0%BD%D0%BD%D0%B8%D1%82%D0%B5-%D0%B8%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D0%B0%D1%84%D1%80%D0%B8%D0%BA%D0%B0-%D0%BF%D1%80%D0%B5%D0%B4-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8-news881423.html", "text": "Това изказване направи  френският президент Еманюел Макрон в интервю за крайнодясното списание “Вальор актюел”. Думите му, че предпочита легалните мигранти от Африка пред нелегалните българи обиколиха редица издания в целия свят. Френският президент има предвид квотите за легална икономическа миграция от африкански страни, които попълват нежелани и нископлатени работни места. Правителствени източници защитават интервюто пред крайнодясното списание с аргумента, че трябвало да се разговаря с всички французи през всички медии. Дебатът във Франция за миграцията и исляма се поднови заради разгорелия се отново спор около носенето на забрадките като религиозен символ. Предпочитам легалните мигранти от Гвинея и Кот д'Ивоар, пред нелегалните украински или български банди. Сподели:", "date": "2019.11.02", "title": "Макрон предпочита законните имигранти от Африка, пред незаконните българи"}
{"url": "https://pik.bg/%D1%81%D0%BB%D0%B5%D0%B4-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BE%D1%82-%D0%B2%D1%8A%D0%BD%D1%88%D0%BD%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BF%D1%80%D0%B8%D0%B2%D0%B8%D0%BA%D0%B2%D0%B0%D1%82-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%81%D0%BE%D1%84%D0%B8-news881437.html", "text": "От Министерството на външните работи привикват френския посланик в София за обяснение по повод думите на президента на Франция Еманюел Макрон за българските и украинските банди, съобщи Нова телевизия. Протестна нота ще бъде връчена и от българския посланик в Париж Ангел Чолаков. Вицепремиерът Красимир Каракачанов осъди пред Ноова телевизия изказването на Макрон, че предпочита мигранти от Африка пред български и украински банди. Според него, изказването е поредната проява на политическа арогантност и високомерие. Каракачанов допълва, че подобно поведение е недопустимо. Той поздрави външният министър Екатерина Захариева и ведомството й за бързата и точна реакция. Сподели:", "date": "2019.11.02", "title": "След изказване на Еманюел Макрон: От Външно министерство привикват френския посланик в София за обяснения"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BD%D0%B0-%D1%81%D0%BC%D1%8A%D1%80%D1%82-%D0%BB%D0%B8%D0%B2%D0%B0%D0%BD%D0%B5%D1%86-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB-%D0%B8-%D1%83%D0%B1%D0%B8%D0%BB-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%BA%D0%B0-news881334.html", "text": "Наказателният съд в Ливан осъди на смърт таксиметровия шофьор, обвинен в изнасилването и убийството на служителката в британското посолство в Бейрут Ребека Дайкс, съобщи БГНЕС. Посолството на Великобритания благодари на ливанските власти за привличането под отговорност и за правосъдието над убиеца на дипломата, като подчертава, че британските власти не приветстват смъртната присъда във всичките ѝ форми. По данни на следствието, през декември 2017 г. 29-годишният таксиметров шофьор Тарек Хошие е изнасилил и убил 30-годишната служителка на посолството на Великобритания Ребека Дайкс. Според следствието, Дайкс е извикала такси от бара, в който е имала среща с приятели. По-късно полицията намери тялото край на пътя. Разследващите са открили таксиметровия шофьор с помощта на камерите за наблюдение. След като са му показани записите, Хошие е направил признания. Сподели:", "date": "2019.11.02", "title": "Осъдиха на смърт ливанец, изнасилил и убил британска дипломатка"}
{"url": "https://pik.bg/%D1%81%D0%B0%D0%BC%D0%BE%D0%BB%D0%B5%D1%82-%D1%81-80-%D0%B4%D1%83%D1%88%D0%B8-%D0%BD%D0%B0-%D0%B1%D0%BE%D1%80%D0%B4%D0%B0-%D0%BA%D0%B0%D1%86%D0%BD%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B2%D1%80%D0%B5%D0%B4%D0%B5%D0%BD-%D0%BE%D1%82-%D0%BF%D1%82%D0%B8%D1%86%D0%B0-%D0%B4%D0%B2%D0%B8%D0%B3%D0%B0%D1%82%D0%B5%D0%BB-%D0%B2%D0%B8%D0%B4%D0%B5%D0%BE-news881321.html", "text": "Самолет на руската авиокомпания  \"Ямал\" кацна аварийно на летище в източния град Тюмен, съобщиха руските медии. Екипажът на SSJ-100 поискал да прекрати редовен рейс от Тюмен за Санкт Петербург малко след излитането. Причината била техническа неизправност в двигател на леталния апарат, причинена от птица. Самолетът с 80 пътници и шестчленен екипаж започнал да кръжи над аерогарата, за да изразходва горивото. След това той кацнал успешно на летището в Тюмен, без да пострада нито един човек на борда. Сподели:", "date": "2019.11.02", "title": "Самолет с 80 души на борда кацна аварийно заради повреден от птица двигател (ВИДЕО)"}
{"url": "https://pik.bg/%D0%BC%D0%B0%D0%BD-%D1%81%D0%B8%D1%82%D0%B8-%D1%81-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D1%85%D0%B0%D0%BB%D1%84-%D0%BD%D0%B0-%D1%8E%D0%B2%D0%B5-news881156.html", "text": "Манчестър Сити се е опитал да вземе през лятото полузащитника на Ювентус Родриго Бентанкур, но \"биаконерите\" са отказали категорично да се разделят с халфа. \"Гражданите\" са били готови да предложат около 35 милиона евро за уругвайския национал, но до преговори не се е стигнало, твърди \"Кориере дело Спорт\". Не е изключено 22-годишният Бентанкур все пак да се насочи към Ман Сити. Ако \"гражданите\" държат да се подсилят с Родриго Бентанкур, а от Юве склонят на солиден трансфер. Сподели:", "date": "2019.11.02", "title": "Ман Сити с интерес към халф на Юве..."}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D1%82%D0%B4%D0%B0%D0%B4%D0%BE%D1%85%D0%B0-%D0%BF%D1%80%D0%B8%D0%B7%D0%BD%D0%B0%D1%82%D0%B5%D0%BB%D0%BD%D0%BE%D1%81%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B2%D0%BE%D0%B8%D0%BD%D0%B8-news881481.html", "text": "На Архангелова задушница държавният глава и върховен главнокомандващ Въоръжените сили Румен Радев почете паметта и отдаде признателност на българските военнослужещи, загинали във войните за национално обединение, в операции по поддържане на мира и при изпълнение на воинския дълг в мирно време. Пред Военния мавзолей-костница на Централните софийски гробища президентът присъства на заупокойна панихида, отслужена от Негово преосвещенство Белоградчишкият епископ Поликарп. Президентът Радев положи венец пред мемориала на загиналите герои. На заупокойната панихида присъстваха министърът на отбраната Красимир Каракачанов, началникът на отбраната генерал Андрей Боцев, командири на видовете въоръжени сили, висши офицери, членове на военнопатриотичните съюзи и роднини на загинали военнослужещи при изпълнение на служебния си дълг. Сподели:", "date": "2019.11.02", "title": "Румен Радев и Красимир Каракачанов отдадоха признателност на загиналите български воини"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-53-%D0%BC%D0%B0-%D0%B2%D0%BE%D0%B9%D0%BD%D0%B8%D1%86%D0%B8-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%BC%D0%B0%D0%BB%D0%B8-news881433.html", "text": "Петдесет и трима войници и един цивилен бяха убити при терористично нападение срещу военен лагер в малийския регион Инделиман, близо до границата с Нигер, предаде „Франс Прес”, цитирана от БТА и БНР. „След атаката срещу позициите на малийските въоръжени сили в Инделиман изпратените подкрепления са намерили 54 тела, от които едно е на цивилен“, съобщи в „Туитър” малийският министър на съобщенията Яя Сангаре. При нападението оцелели 10 души, а на лагера били нанесени значителни щети. Вчерашната атака доведе до една от най-тежките загуби за малийската армия от няколко години, отбелязва агенцията. Четиридесет войници са били убити при две джихадистки нападения на 30 септември в Булкеси и на 1 октомври в Мондоро (населени места, намиращи се в Южно Мали, близо до границата с Буркина Фасо), става ясно от доклад на министерството на отбраната. За вчерашната атака в Инделиман все още никой не е поел отговорност. Сподели:", "date": "2019.11.02", "title": "Ужасяващо: 53-ма войници убити при нападение в Мали"}
{"url": "https://pik.bg/%D0%BE%D0%BE%D0%BD-%D0%B8%D0%B7%D1%80%D0%B0%D0%B7%D0%B8-%D0%B1%D0%B5%D0%B7%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%BE-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%B8-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%B0%D1%81%D0%B0%D0%BD%D0%B4%D0%B6-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news881341.html", "text": "Отношението, на което е подложен Джулиан Асандж, обвинен от Вашингтон в шпионаж и заплашен с екстрадиция в САЩ, излага живота му на риск. Това констатира докладчикът на ООН по въпросите на мъченията Нилс Мелцер, предаде Франс прес. В изявление на Мелцер е изразено безпокойство от продължаващото влошаване на здравето на Асандж след задържането му в началото на тази година. Според докладчика, ако Великобритания не промени това отношение, то произволът и нарушението на човешките права, на които той е изложен, може да му костват живота. В изявлението на Мелцер ситуацията, в която се намира Асандж, е определена като нехуманна. Мелцер, който е независим експерт на ООН и преподавател по международно право, посети Асандж в ареста през май заедно с лекари. След това каза, че Асандж страда от физически болки и при него се наблюдават всички типични симптоми на продължително подлагане на психологически тормоз, на хронична уплаха и интензивни психологически травми. Оттогава Мелцер не е виждал Асандж, но получава информации за здравето му. Асандж продължава да е държан изолиран от външния свят, в условия на потискане и наблюдение, които не могат да бъдат оправдани само с положението му на арестант, се казва още в изявлението на Мелцер, разпространено днес. На 21 октомври Асандж се яви в лондонски съд по делото за екстрадиция и това беше първата му публична поява от шест месеца. Той изглеждаше дезориентиран, говореше неясно и изглежда имаше трудности да си спомни рождената си дата. В края на заседанието той каза, че не знае какво се е случило и се оплака от условията на ареста си в строго охранявания лондонски затвор Белмарш. През 2012 г. Асандж, който беше съден в Швеция за изнасилване, потърси убежище в посолството на Еквадор в Лондон, за да бъде екстрадиран в скандинавската страна или в САЩ заради това, че Уикилийкс изнесе секретни американски документи. След 7 години в посолството той беше изведен оттам от полицията на 11 април със съгласието на Кито. Незабавно бе пратен в ареста и на 1 май осъден на 50 седмици затвор за нарушаване на правилата на условното си освобождаване от английски арест преди 7 години. Асандж може да получи до 175 години затвор в САЩ, където е обвинен, че е изложил на опасност някои от източниците си в момента на публикуването през 2010 г. от Уикилийкс на 250 000 дипломатически грами и на около 500 000 поверителни документа за дейностите на американските военни в Ирак и Афганистан. В края на май американското правосъдие добави още няколко обвинения, сред които нарушаване на законите срещу шпионажа, което породи критики от страна на защитниците на свободата на словото. Сподели:", "date": "2019.11.02", "title": "ООН изрази безпокойство за здравето и правата на Асандж в затвора"}
{"url": "https://pik.bg/%D0%BA%D0%BE%D1%8F-%D0%B5-%D0%BF%D0%B5%D1%81%D0%B5%D0%BD%D1%82%D0%B0-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D1%82%D0%B8-%D1%81%D0%BF%D0%BE%D1%80%D0%B5%D0%B4-%D1%82%D0%B2%D0%BE%D1%8F%D1%82%D0%B0-%D0%B7%D0%BE%D0%B4%D0%B8%D1%8F-news880886.html", "text": "Всички сме си казвали поне веднъж - “Ей, тази песен сякаш е измислена за мен”. Случва ни се да чуем парче, което отразява много точно моментното ни емоционално състояние и сякаш е създадено, за да бъде саундтрак на живота ни. Именно в това се корени силата на музиката. Тя не просто забавлява, тя вълнува, тя помага, тя поражда чувства, тя разбира и успокоява. Точната песен е като добър приятел - прегръща те, когато имаш нужда, развеселява те, когато трябва, помага ти в трудни моменти, слага още по-голяма усмивка на лицето ти,когато ти е весело и те надъхва, че можеш да постигнеш всичко! Всеки човек има история с някоя песен, всеки от нас има сантимент към дадена мелодия. А днес ще ти разкрием и коя е песента, която най-много подхожда на живота ти и на твоя темперамент. Песента, която трябва да слушаш по-често за добро настроение и по-хубав ден! А ако искаш да се насладиш не просто на една песен, а на огромен каталог от музика с високо качество, то TIDAL e музикалната стрийминг услуга за теб! Там ще откриеш не просто песента на живота си, а целия саундтрак smiley - The Black Keys - Fire Walk With Me - Овните са изключително енергични и весели хора, които се борят докрай за това, което искат, а тази песен е идеалното им надъхване за победа! - Ed Sheeran & Travis Scott - Antisocial - Телците са хора, които се радват на домашния уют и внимателно подбират хората около себе си. Не са съвсем антисоциални като лирическия герой в песнета на Ed Sheeran, но пък не обичат да навлизате в личното им пространство. - SICKOTOY feat. Roxen - You Don't Love Me - това парче оглавява повечето класации в момента и е в унисон с леко меланхоличната природа на Близнаците, които не се страхуват да показват емоциите си и са артистични натури. - Taylor Swift - Lover - Раците са чувствителни натури, грижовни домошари, които носят уют със себе си, точно като песента на Taylor Swift. Винаги са готови да помогнат или да се отнесат някъде из въображението си. - Beyoncé - Run the World - това може да се нарече химнът на Лъвовете. Огнени, силни, страстни, родени победители. Точно като Beyonce, която успешно влиза в ролята на певица, майка, бизнесдама и съпруга на продуцента, рапър и създател на музикалната платформа TIDAL Джей Зи. - Pavell & Venci Venc' x Lubo Kirov - Ne Bih Mogal - нежна, лирична, като обяснение в любов - това е песента, която е в унисон с нежните и грижовни души на Девите, които обожават песни, които докосват сърцето. Тази и още много подобни баладични песни, можете да откриете в музикалната платформа TIDAL! - Earth, Wind & Fire - September - Везните са хора с по-класически вкус. Те имат отличен усет за живота и притежават извънредно добра дарба за наблюдение. Енергични и позитивни са точно като песента на Earth, Wind & Fire. Скорпион - Ariana Grande, Miley Cyrus, Lana Del Rey - Don’t Call Me Angel - не наричайте Скорпионите ангели, защото те имат жило и знаят как да го използват. Темпераментни, самостоятелни и непримирими - тази песен е химнът на Скорпиона! - Claydee & Eleni Foureira - Loquita - Стрелците обичат да се забавляват, те са душата на компанията и винаги могат да ви развеселят. Ето защо на тях им подхожда този жизнерадостен нов хит, който те кара да се разкършиш. - Survivor - Eye Of The Tiger - Козирозите са традиционалисти, които не обичат промените и държат нещата да се случват по техния начин. Песента от “Роки” отразява идеално пословичните им борбеност и инат, които ги отвеждат до върха. - TONES AND I - DANCE MONKEY - един нов хит, който ще накара всеки Водолей да затанцува или да си тананика. Ето такива са и самите Водолеи - карат те да се усмихваш, строги, но справедливи са, когато се налага и се радват на малките неща. - Bee Gees - Stayin' Alive - тази класика и идеална за Рибите, които знаят как да черпят с пълни шепи от живота и винаги запазват позитивното си отношение. Те несъмнено са по-емоционална зодия, на която винаги можеш да разчиташ за подкрепа и помощ. Сподели:", "date": "2019.11.02", "title": "Коя е песента на живота ти според твоята зодия"}
{"url": "https://pik.bg/%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D0%B7%D0%B0-%D0%BF%D1%80%D0%BE%D1%84%D0%B8%D0%BB%D0%B0%D0%BA%D1%82%D0%B8%D0%BA%D0%B0-%D0%BD%D0%B0-%D1%80%D0%B0%D0%BA%D0%B0-%D0%BD%D0%B0-%D0%BF%D1%80%D0%BE%D1%81%D1%82%D0%B0%D1%82%D0%B0%D1%82%D0%B0-news881221.html", "text": "Безплатни прегледи за профилактика на рак на простатата ще бъдат извършвани в болница \"Софиямед\", съобщиха от лечебното заведение. Прегледите ще включват ултразвукова диагностика и дигитален ректален преглед, както и консултация със специалист-уролог. Желаещите да бъдат прегледани трябва да имат предварително направен кръвен тест на простато-специфичен антиген. Прегледите ще се извършват всяка сряда до края на ноември, от 14.30 до 16.30 ч., в Отделението по урология. Необходимо е предварително записване на тел. 02/ 465 00 00, посочиха от болницата. С първия ден на ноември идва и стартът на движението \"Мовембър\" и кампанията #давдигнемшум, призоваващи мъжете да си пуснат мустаци. Причната е сериозен опит да се привлече вниманието към едно от най-коварните заболявания при мъжете, съобщава Bulgaria ON AIR. Всяка година близо 3000 мъже се разболяват от рак на простатната жлеза, а една трета от тях умират заради закъсняла диагноза. Поради тази причина на дневен ред излиза въпросът за отговорното поведение и безценните прегледи за мъжкото урологично здраве. Сподели:", "date": "2019.11.02", "title": "Безплатни прегледи за профилактика на рака на простатата"}
{"url": "https://pik.bg/%D0%B0%D1%85-%D0%BA%D0%B0%D0%BA%D0%B2%D0%B0-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0-%D0%B4%D1%80%D0%B0%D0%BC%D0%B0-%D0%BA%D0%B5%D0%B9%D1%82%D0%B8-%D0%BF%D0%B5%D1%80%D0%B8-%D0%B4%D0%B0%D0%B4%D0%B5-%D0%BD%D0%B0-%D1%81%D1%8A%D0%B4-%D0%BA%D0%B5%D0%B9%D1%82%D0%B8-%D0%BF%D0%B5%D1%80%D0%B8-news881171.html", "text": "Поп звездата Кейти Пери бе дадена на съд от австралийската модна дизайнерка Кейти Пери заради неправомерно използване на търговската й марка. Втората притежава бранд за модно облекло, който е регистриран в Австралия с моминското й име - Кейти Пери. Австралийката заведе дело за нарушаване на търговската й марка от американската певица, чието истинско име е Катрин Елизабет Хъдсън.Първото изслушване на делото е насрочено за 21 ноември. Към днешна дата дизайнерката носи фамилното име на съпруга си и по паспорт е Кейти Тейлър, но нейният моден бранд продължава да носи названието Кейти Пери, пише \"Монитор\". \"Това ще бъде битка между Давид и Голиат, защото аз съм много по-малко известна от американската знаменитост\", доверява дизайнерката. Но моделиерката преследвала кауза и иска да даде пример как малкият бизнес трябва да се противопостави на опитите на задокеанските гиганти да го смачка. Кейти Пери-Тейлър основава бранда си през 2006 година, а на 29 септември 2008 година го регистрира като търговска марка в Австралия. Сподели:", "date": "2019.11.02", "title": "АХ, КАКВА НЕВЕРОЯТНА ДРАМА: Кейти Пери даде на съд Кейти Пери"}
{"url": "https://pik.bg/%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B2-%D1%82%D0%B8%D0%BF-%D1%87%D0%B5%D1%80%D0%BD%D0%B0-%D0%B4%D1%83%D0%BF%D0%BA%D0%B0-news881225.html", "text": "Черните дупки са важни за начина, по който астрофизиците осмислят Вселената - толкова значими, че учените се опитват да направят преброяване на всички подобни обекти в галактиката Млечен път. Новите проучвания показват, че в търсенето си специалистите вероятно пропускат клас черни дупки, за чието съществуване не са подозирали. Авторите на настоящото изследване от университета на Охайо не само предлагат нов начин за търсене, но и показват, че е възможно да съществува клас обекти, които са по-малки от най-малките известни черни дупки във Вселената. Общоприетата теория гласи, че масата на черните дупки трябва да бъде минимум пет пъти по-голяма от слънчевата. Откритият наскоро обект, който се намира в пределите на Млечния път, е само 3,3 пъти по-масивен от Слънцето. Черните дупки имат толкова силна гравитация, че нищо, дори светлината, не може да я преодолее. Те могат да се формират след гибелта на звезди, които се свиват под въздействието на собствената си гравитация и след това избухват. Неутронните звезди са останки от масивни светила, приключили своя жизнен път. По правило тяхната маса е сравнима със слънчевата, но радиусът им не надвишава 10-20 километра. На другия полюс са свръхмасивните черни дупки, чието съществуване отдавна е известно на учените. Неотдавна беше открит обект, чиято маса е 40 милиарда пъти по-голяма от тази на Слънцето. Проучванията на специалистите от университета на Охайо показват, че установената долна граница за масата на черните дупки не е окончателна. \"Ако можем да разкрием нова популация от черни дупки, това ще ни даде повече информация за това кои звезди избухват и кои не, кои формират черни дупки и кои - неутронни звезди. Пред нас се открива ново поле за научни изследвания\", казва ръководителят на екипа Тод Томпсън. Астрономи от САЩ са открили неизвестен досега на науката тип черни дупки, които са по-малки, отколкото се е смятало за възможно, съобщава Си Ен Ен, позовавайки се на публикация в сп. \"Сайънс\". Сподели:", "date": "2019.11.02", "title": "Астрономи откриха нов тип черна дупка"}
{"url": "https://pik.bg/%D1%82%D0%BE%D1%80%D0%BC%D0%BE%D0%B7-%D1%84%D0%B5%D0%BD-%D0%BD%D0%B0%D1%85%D0%BB%D1%83-%D0%B2-%D0%B8%D0%BC%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%B0%D0%B9%D0%BB%D0%B8-%D0%B4%D0%B6%D0%B5%D0%BD%D1%8A%D1%80---%D1%80%D0%B8%D0%B0%D0%BB%D0%B8%D1%82%D0%B8-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D1%81%D0%B8-%D0%B8%D0%B7%D0%B2%D0%B0%D0%B4%D0%B8-%D0%BE%D1%80%D0%B3%D0%B0%D0%BD%D0%B8%D1%87%D0%B8%D1%82%D0%B5%D0%BB%D0%BD%D0%B0-%D0%B7%D0%B0%D0%BF-news881203.html", "text": "Кайли Дженър взима насериозно своята безопасност и тази на семейството си. Звездата от риалити шоуто \"Keeping Up With the Kardashians\" е поискала ограничителна заповед срещу фен, който нахлул в дома ѝ. Случката се е развива във вторник, а според \"E!News\", които цитират съдебните документи, мъжът е успял да прескочи оградата на дома на Кайли и се озовал на алеята ѝ. След това стигнал до предната врата и започнал да блъска по нея, казвайки, че иска да се види със звездата. Всичко обаче се разминало без инциденти, тъй като хората от охраната на Кайли са хванали нахалника и са го ескортирали извън имота. След това се намесва и полицията, която арестува мъжа и му налага да не се доближава на по-малко от 100 метра до милиардерката. Освен това, той няма право да е близо до имотите ѝ, работното ѝ място и колата ѝ. \"Изпитах и продължавам да изпитвам емоционален стрес\", казва Кайли пред съда. Тя добавя, че се страхува най-много за живота на дъщеря си Сторми, която е едва на 1 годинка. Това е втори такъв случай в клана Кардашян-Дженър. През юни Кендъл Дженър също получи ограничителна заповед срещу Джон Форд, който влезе в дома ѝ през миналия октомври. Делото на Кайли ще се гледа на 20 ноември, предават от \"Тялото\". Сподели:", "date": "2019.11.02", "title": "ТОРМОЗ: Фен нахлу в имението на Кайли Дженър - риалити звездата си извади органичителна заповед"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B1%D0%B4%D0%B6-%D0%BA%D1%83%D0%BF%D1%83%D0%B2%D0%B0-%D0%B2%D0%B0%D0%B3%D0%BE%D0%BD%D0%B8-%D1%81-%D1%82%D0%B5%D0%BB%D0%B5%D0%B2%D0%B8%D0%B7%D0%BE%D1%80-%D0%B8-%D0%B8%D0%BD%D1%82%D0%B5%D1%80%D0%BD%D0%B5%D1%82-news881222.html", "text": "Вагони с телевизор, интернет и ресторанти се канят да купят държавните железници. За това е обявена обществена поръчка за производство и доставка на 40 броя нови пътнически вагони, като заделените пари са 76 млн. лв. без ДДС, гласи информация от сайта на Агенцията по обществени поръчки. Поръчката е за 22 броя второкласни вагони, 8 от които са пригодени за лица с увреждания. Търсят се и 10 броя първокласни вагони, както и 8 вагон-ресторанта. Вагоните ще са без купета, от салонен тип. В тях ще има безжичен интернет и контакти, маси и LED осветление. За пътниците ще има и телевизор минимум 29 инча, както и автомати за чай и кафе. Местата с консумация ще са оборудвани с кухненски боксове и хладилни витрини. Сподели:", "date": "2019.11.02", "title": "УНИКАЛНО: БДЖ купува вагони с телевизор и интернет"}
{"url": "https://pik.bg/%D1%82%D0%B0%D0%B9%D1%81%D1%8A%D0%BD-%D1%84%D1%8E%D1%80%D0%B8-%D1%81%D0%B5-%D0%B2%D0%B8%D1%85%D1%80%D0%B8-%D0%B8-%D0%B2-%D0%BA%D0%B5%D1%87%D0%B0-news881176.html", "text": "Мечтан дебют в кеча направи Тайсън Фюри. Фюри победи популярния в WWE Броун Строуман на гала събитие, проведено в Саудитска Арабия. Британецът Тайсън използва доста от характерните номера на легендарния боец Марк Калауей - Гробаря. В края на мача Фюри нокаутира с дясната ръка Строуман, акцентира \"Топспорт\". Припомняме, че Тайсън Фюри е сред най-големите звезди в професионалния бокс. Като дори има победа при свръхтежките в двубой за титли с легендарния Владимир Кличко. Твърди се, че Фюри е прибрал огромен хонорар за въпросната среща със Строуман. Сподели:", "date": "2019.11.02", "title": "Тайсън Фюри се вихри и в кеча"}
{"url": "https://pik.bg/%D0%B2-%D1%82%D1%8A%D1%80%D1%81%D0%B5%D0%BD%D0%B5-%D0%BD%D0%B0-%D0%BF%D0%BE%D1%85%D0%B2%D0%B0%D0%BB%D0%B8-%D0%B8-%D0%BB%D0%B0%D0%B9%D0%BA%D0%BE%D0%B2%D0%B5-%D0%BC%D0%B5%D0%B3%D0%B7-%D0%B8-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD%D0%B8%D1%8F%D1%82-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D1%80%D0%BE%D0%BD%D1%87%D0%B5%D0%B2-%D0%BA%D0%BE%D0%BF%D0%B8%D1%80%D0%B0%D1%82-%D0%B5%D0%BC%D0%B8%D0%BB%D0%B8%D1%8F-%D0%B8-%D0%B1%D0%B0%D1%88%D1%83-news881306.html", "text": "Провъзгласилата се за дизайнерка с дрехи от Китай Миглена Каканашева се чуди как да привлече отново вниманието към себе си. За Хелоуин се опита да пожъне похвали и лайкове с кадър, който досущ напомня на снимки, публикувани преди време от фолк певицата Емилия и съпругът й Башур по повод 3 март. Тогава на своите фотоси певицата на \"Пайнер\" и бизнесменът позираха в народни носии. Същата композиция изкопира и Мегз в компанията на транспортния бос Румен Рончев, отбелязва \"Хотнюз\". Припомняме, че двамата бяха хванати в автомобилна измама, опитвайки се да вземат застраховката на уж откраднатия джип на риалити фурията. Докато вървеше делото Рончев категорично се отрече от любимата си Каканашева, а когато истерията поотбина, се прибра при нея като послушно кученце. Разбира се всеки може да носи народна носия и да демонстрира любовта си към българското. Комерсиалното послание, търсещо лайкове и положителни оценки от страна на Мегз, обаче лъха от далече. Ето какво написа и тя: \"Аз съм българка, но и католичка. Завърших хуманитарната гимназия в Пловдив, която е еталон за профил история и литература, но после взех висшето си образование в Англия с модерната специалност психология. Изкарвам си парите основно от влиянието, което имам в социалните мрежи и имам риалити за инфлуенсъри. Но в същото време съм производител и работодател в България. Ежедневно се вдъхновявам от чужди тенденции и течения. Но се прекланям и обичам с цялото си сърце нашите традиции и обичаи. Избрала съм да живея в България, но искам да пътувам, да се уча и да опознавам света. Затова на чуждия празник \"Halloween\" и в навечерието на един от най-светлите родни празници \"Денят на народните будители\" искам да ви споделя, че не разбирам защо на този ден винаги има разцепление с привкус ала \"който празнува не е истински българин и не почита родното\". АЗ ИСКАМ И ДВЕТЕ. Новото влиза все по-силно в живота ни и това да го приемем и да се развиваме с него е страхотно. Това, обаче, не означава да забравим историята, традициите си и онези, които дадоха живота си, за да имаме ние бъдеще. Аз лично искам да градя това бъдеще с най-доброто от чуждото и нашето\". Сподели:", "date": "2019.11.02", "title": "В ТЪРСЕНЕ НА ПОХВАЛИ И ЛАЙКОВЕ: Мегз и освободеният от затвора Рончев копират Емилия и Башур - ето как... (СНИМКИ)"}
{"url": "https://pik.bg/%D0%BA%D1%83%D1%80%D0%B8%D0%BE%D0%B7-%D1%81%D1%8A%D0%B4%D1%8F%D1%82-%D1%80%D1%83%D1%81%D0%BD%D0%B0%D0%BA-%D0%B7%D0%B0%D0%BC%D0%B5%D1%80%D0%B8%D0%BB-%D0%BF%D0%BE%D0%BB%D0%B8%D1%86%D0%B0%D0%B9-%D1%81-%D0%BA%D0%BE%D1%82%D0%BA%D0%B0-news881211.html", "text": "Руснакът Генадий Шчербаков отива на съд, защото използвал \"котката си в качеството й на оръжие\" срещу полицай, предаде Рен Тв. На 4 октомври 2018 г. служители на реда били извикани по сигнал за шум в блок. При опит на полицай за контакт с 59-годишния мъж, Шчербаков хвърлил собствената си котка към блюстителя на реда. Животното впило ноктите си в лицето на служителя и го одрало. Обвиняемият твърди, че не е извършил деянието и по думите му котката е скочила сама. Присъдата по заведеното дело може да е 5 години лишаване от свобода, а действията на Шчербаков са класифицирани като \"противоправно поведение\". Според бивш служител на Следствения комитет на Русия, цитиран от \"Медиазона\", до дело се е стигнало само за да се \"вмени на районния прокурор вина за слаб надзор на следствието\" и това е \"разпространена практика\". Сподели:", "date": "2019.11.02", "title": "КУРИОЗ: Съдят руснак, замерил полицай с котка"}
{"url": "https://pik.bg/%D1%81%D0%BE%D1%84%D0%B8%D1%8F%D0%BD%D0%BA%D0%B0-%D0%BF%D0%BE%D0%BC%D0%B5%D1%82%D0%B5-%D0%B4%D1%8A%D1%80%D0%B2%D0%B5%D1%82%D0%B0-%D0%B8-%D0%BE%D0%B3%D1%80%D0%B0%D0%B4%D0%B0-%D0%BD%D0%B0-%D0%BF%D1%8A%D1%82%D1%8F-%D0%B7%D0%B0-%D0%BA%D1%80%D0%B8%D0%B2%D0%BE%D0%B4%D0%BE%D0%BB-news881168.html", "text": "Автомобилът е управляван от 44-годишна жена от гр. София. Пробата за алкохол е отрицателна. Причина за катастрофата  - несъобразена с пътните условия  скорост. На 31.10.2019 г., около 13.10 ч. на пътя Враца-Криводол, лек автомобил „Рено“ катастрофирал последователно в дървета и оградна мрежа на частен имот в местността „Лиляшка  могила“. Това съобщиха от ОДМВР-Враца. Сподели:", "date": "2019.11.02", "title": "Софиянка помете дървета и ограда на пътя за Криводол"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D1%8A%D0%B6-%D0%B8-%D0%B6%D0%B5%D0%BD%D0%B0-%D0%BF%D1%80%D0%B5%D0%B1%D0%B8%D0%BB%D0%B8-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news881248.html", "text": "Мъж и жена са задържани за нанесен побой на директор на детска градина в село Джурово. Това съобщиха от пресцентъра на МВР. Служители на РУ - Правец, са задържали двамата родители. Около 8,50 часа на 31 октомври директорка на детска градина в Джурово съобщила в полицията, че е била нападната от родителите на едно от децата. На място незабавно са изпратени служители на районното управление в Правец, които установили и задържали извършителите - мъж на 35 и жена на 31 години. По първоначални данни проявената от тях агресия се породила при възникнал скандал по повод неплатени такси за обучението на детето им. По случая е образувано досъдебно производство. Сподели:", "date": "2019.11.02", "title": "Арестуваха мъж и жена, пребили директор на детска градина"}
{"url": "https://pik.bg/%D1%87%D0%B5%D1%80%D0%BD%D0%BE%D0%B1%D0%B8%D0%BB-%D0%B5-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%BE-%D0%B6%D0%B5%D0%BB%D0%B0%D0%BD%D0%B8%D0%B5-%E2%84%961-%D0%B7%D0%B0-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-news881245.html", "text": "Британците имат списък с туристически цели, които желаят да осъществят, преди да стане невъзможно да пътуват. Сред водещите им желания са наблюдение на Северното сияние, пътешествие с \"Ориент експрес\" и посещение в Чернобил, пише в. \"Дейли стар\", позовавайки се на резултатите от проучване по поръчка на \"Лотоленд\". Допитването, обхванало 2000 души, показва също, че сред лелеяните туристически преживявания са разходка по продължение на Великата китайска стена, отдаване на почит към жертвите на Освиенцим, сафари в Африка, круиз из Карибите, посещение на \"Дисниленд\", почивка на Малдивите, обиколка на гръцките острови. Сред поданиците на Нейно Величество не липсват и ентусиасти, желаещи да посетят вулкана Фуджи в Япония, Великденския остров, Айфеловата кула в Париж. Желанието на любителите на животни е да плуват с костенурки на Хаваите, да къпят слонове в Тайланд, да посетят резервата за орангутани на остров Борнео, да видят кайрите на остров Лънди. Почитателите на екшъна и приключението имат желание да се гмуркат край Големия бариерен риф, да плуват с делфини в Орландо, да лагеруват в Скалистите планини. Данните от проучването показват още, че макар почивките на плажа все още да се радват на популярност сред една пета от британците, приблизително същият процент от тях предпочитат да изследват нови градове. Според повечето анкетирани идеалната продължителност на почивката е 11 дни. Въпреки желанието да изпробват нещо ново, внушителните 77 процента от британците се завръщат към любимите си ваканционни дестинации. Липсата на достатъчно средства най-често спира жителите на Острова да пътуват до по-екзотични места. Сподели:", "date": "2019.11.02", "title": "Чернобил е туристическо желание №1 за британците"}
{"url": "https://pik.bg/%D0%BA%D0%BE%D0%BB%D0%B0-%D1%83%D0%B4%D0%B0%D1%80%D0%B8-9-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%BD%D0%B0-%D1%81%D0%BF%D0%B8%D1%80%D0%BA%D0%B0-news881199.html", "text": "При изпреварване на спрял на спирка автобус водач на „Опел“ с шуменска регистрация ударил със страничното огледало детето, което преминавало по платното. Момчето е откарано за преглед в шуменската болница и е оставено за наблюдение. 26-годишният водач от Върбица е проверен за алкохол, тестът е отрицателен. Образувано е досъдебно производство. 9-годишно момче е било ударено от лек автомобил в село Риш вчера сутринта, информират от полицията в Шумен. Сподели:", "date": "2019.11.02", "title": "Кола удари 9-годишно момче на спирка"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D1%8F-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B0-%D0%B7%D0%B2%D0%B5%D0%B7%D0%B4%D0%B0-%D0%B8%D0%B4%D0%B2%D0%B0-%D0%BE%D1%82%D0%BD%D0%BE%D0%B2%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%B8%D0%B4%D0%B5%D0%BE-news881526.html", "text": "Министър-председателят Бойко Борисов разкри в профила си във Фейсбук, че холивудската звезда Силвестър Сталоун отново ще посети България. \"Скоро Силвестър Сталоун идва отново в България. За холивудските звезди София вече е утвърдена дестинация за работа - това е една от най-добрите реклами за страната ни! А ето какво неотдавна засне самият Роки и Рамбо\", написа премиерът. Сподели:", "date": "2019.11.02", "title": "ПЪРВО В ПИК: Премиерът Борисов разкри коя холивудска звезда идва отново в България (ВИДЕО)"}
{"url": "https://pik.bg/%D1%88%D0%BE%D0%BF%D1%81%D0%BA%D0%BE-%D0%B4%D0%B5%D1%80%D0%B1%D0%B8-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%B8-%D1%82%D0%B8%D0%BF%D0%BE%D0%B2%D0%B5-%D1%80%D0%B0%D0%B7%D0%B1%D0%B8%D1%85%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%80%D0%B5%D1%84%D0%B5%D1%80-%D0%B2-%D0%B3%D0%BE%D0%B4%D0%B5%D1%87-news881278.html", "text": "След приключване на действията по разследване, проведено от служители на РУ - Годеч, трима мъже са привлечени в качеството на обвиняеми за извършени хулигански действия, а четвърти - за причинена телесна повреда на мача от април. . С прокурорско постановление на четиримата обвиняеми е наложена мярка за неотклонение \"подписка\" и делото е приключено с мнение за съд. Четирима души са задържани за хулиганство по време на футболна среща в Годеч, съобщиха от пресцентъра на МВР. Четиримата са с повдигнати обвинения за извършени престъпления по време на футболната среща Ком 98 (Годеч) - Торнадо 2019 (Безден). Обвинение е повдигнато на 32-годишен криминално проявен и осъждан жител на Банкя, причинил разкъсно-контузна рана в областта на главата на главния съдия на двубоя. За извършени непристойни действия и отправени нецензурни и обидни реплики към тримата съдии на срещата са обвинени 50-годишен криминално проявен и осъждан от с. Безден и двама софиянци на 27 и на 24 години, вторият също криминално проявен, съобщава Канал 3 Сподели:", "date": "2019.11.02", "title": "Шопско дерби! Криминални типове разбиха главата на рефер в Годеч"}
{"url": "https://pik.bg/%D1%87%D0%B5%D1%80%D0%BD%D0%BE%D0%B3%D0%BE%D1%80%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D0%B7%D0%B8%D0%BC%D0%B0%D0%BD%D0%B5-%D0%BD%D0%B0-%D0%BF%D0%BE%D0%B4%D0%BA%D1%83%D0%BF-news881318.html", "text": "Министърът на развитието и туризма на Черна гора Павле Радулович подаде оставка в петък, след като се появи видеоклип, на който се вижда, че инспектори от неговото министерство вземат подкуп от бизнесмен, предава AFP. Във видеото, излъчено от местния телевизионен канал Vijesti, се чува, че инспекторите искат подкуп от мъж, който иска да продължи изграждането на сграда в курортния град Будва, въпреки че разрешението му е изтекло. Когато един от инспекторите попита: „Донесохте ли ги ?“, Мъжът отговаря, че има само пет хиляди евро, въпреки че общата сума, която е поискана е 20 хиляди евро. По-късно се чува един от инспекторите, който казва: „Дайте ми това под масата, оставете плика“. Министър Павле Радулович, който заема поста от 2016 година, на пресконференция обяви, че ще подаде оставка заради инцидента. \"Не успях да изкореня такъв тип поведение\", каза той. Сподели:", "date": "2019.11.02", "title": "Черногорски министър подаде оставка заради взимане на подкуп"}
{"url": "https://pik.bg/%D1%80%D1%83%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-%D0%B7%D0%B0%D0%BA%D1%80%D0%B8-%D0%B5%D0%B4%D0%BD%D0%B0-%D0%BE%D1%82-%D0%BD%D0%B0%D0%B9-%D1%80%D0%B5%D0%BD%D0%BE%D0%BC%D0%B8%D1%80%D0%B0%D0%BD%D0%B8%D1%82%D0%B5-%D0%BF%D1%80%D0%B0%D0%B2%D0%BE%D0%B7%D0%B0%D1%89%D0%B8%D1%82%D0%BD%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-news881315.html", "text": "Руското правосъдие постанови от 1 ноември да бъде закрита една от най-уважаваните в страната правозащитни организации - Движението \"За права на човека\", предаде Франс прес, като се позова на директора на движението Лев Пономарьов. Той каза, че ще обжалва решението и ще сезира Европейския съд за правата на човека. Пономарьов увери, че организацията му ще продължи да съществува и да работи. Решението за закриване на движението беше взето от руския Върховен съд по искане на министерството на правосъдието, което обвинява организацията в повтарящи се нарушения на административните процедури. Движението \"За права на човека\" беше създадено през 1997 г. и е една от най-старите правозащитни организации в Русия. Според сайта му то има няколко десетки клонове в цялата страна. През февруари тази година движението беше определено от руското правосъдие като \"чужд агент\". Тази спорна дефиниция беше въведена със закон, приет през 2012 г., и се използва за организации, които са финансирани от други страни и които имат политическа дейност. Неотдавна като \"чужд агент\" беше определена и неправителствената организация Мемориал, и организацията на опозиционера Алексей Навални. През декември Лев Пономарьов, който е на 78 години, прекара над две седмици в ареста заради призиви към участие в неразрешени протести. Сподели:", "date": "2019.11.02", "title": "Руското правосъдие закри една от най-реномираните правозащитни организации"}
{"url": "https://pik.bg/%D0%B5%D1%81%D0%B5%D0%BD%D1%82%D0%B0-%D1%81%D0%BC%D0%B5%D0%BD%D1%8F-%D0%BF%D1%80%D0%B5%D0%BC%D1%8F%D0%BD%D0%B0%D1%82%D0%B0-%D1%81%D1%82%D1%83%D0%B4%D1%8A%D1%82-%D1%81%D0%B8-%D0%BE%D1%82%D0%B8%D0%B2%D0%B0---%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%82%D1%80%D1%8A%D0%B3%D0%B2%D0%B0%D1%82-%D0%BD%D0%B0%D0%B3%D0%BE%D1%80%D0%B5-%D0%BD%D0%BE-%D1%82%D1%83%D0%BA-%D1%82%D0%B0%D0%BC-%D1%89%D0%B5-%D0%BF%D1%80%D0%B5%D0%B2%D0%B0%D0%BB-news881310.html", "text": "През нощта облачността над цялата страна продължи да се разкъсва. Сутринта времето ще е почти тихо и безветрено, с минимални температури 1° и 6°. През деня ще е предимно слънчево, но с разкъсана висока облачност. Вятърът ще се ориентира от юг-югоизток и ще е слаб до умерен. Ще се затопли. Максималните температури ще са между 11° и 16°. Над планините преди обед все още ще се задържи предимно облачно, а по билата и мъгливо. На отделни места ще превалява слаб дъжд, над 1300 метра сняг. Следобед облачността ще се разкъсва и намалява до предимно слънчево. Ще духа до умерен вятър от запад-югозапад. Максималната температура на височина 1200 метра ще е около 7°, на 2000 метра – около 1°. По Черноморието ще е предимно слънчево. Ще духа слаб до умерен югоизточен вятър. Максимални температури на въздуха: 14°-16°. Температурата на морската вода е 18-19°. Вълнението на морето ще бъде 2-3 бала, прогнозират от НИМХ за днешния ден. На 2 ноември слънцето ще изгрее в 7:01 часа и ще залезе в 17:19 часа. Продължителността на деня е 10:18 часа. Сподели:", "date": "2019.11.02", "title": "ЕСЕНТА СМЕНЯ ПРЕМЯНАТА: Студът си отива - температурите тръгват нагоре, но тук-там ще превали (КАРТА)"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B7%D0%B2%D0%B5%D0%B7%D0%B4%D0%B5%D0%BD-%D0%B7%D0%B8%D0%BC%D0%B5%D0%BD-%D0%B8%D0%B7%D1%85%D0%BE%D0%B4%D1%8F%D1%89-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news881149.html", "text": "Реал (Мадрид) ще се раздели с голямата звезда Лука Модрич още през януари, твърди \"Калчомеркато\". Визира се, че клубът ще продаде Модрич на символична за стандартите на гранда, а и визитката на халфа цена. Допълва се, че 34-годишният полузащитник желае да смени клубната си принадлежност. Много е вероятно хърватинът да акостира в някой от грандовете от Калчото. Твърди се дори, че Модрич е имал разговори с представители на Интер и Милан. Лука Модрич е сред носителите на \"Златната топка\" и е сочен като един от най-класните халфове изобщо в историята. Сподели:", "date": "2019.11.02", "title": "ФУТБОЛНА БОМБА: Звезден зимен изходящ трансфер на \"Бернабеу\"?"}
{"url": "https://pik.bg/%D0%B4%D0%BD%D0%B5%D1%81-%D0%B5-%D0%B4%D0%B5%D0%BD-%D0%B7%D0%B0-%D1%80%D0%B0%D0%B7%D0%BC%D0%B8%D1%81%D1%8A%D0%BB-news881358.html", "text": "В неделя ще се гласува: В ще се произвежда втори тур в поне едно населено място; В 1 ще се произвежда втори тур за кмет на община; В , които са областни центрове ще се произвежда втори тур за кмет на община; В ще се произвежда втори тур за кмет на кметство; В ще се произвежда втори тур за кмет на район. Гласуването започва в 7.00 часа и приключва в 20.00 часа. Изборният ден може да бъде удължен с един час по преценка на Централната избирателна комисия, ако пред изборните помещения има желаещи да гласуват. Удължаването може да бъде най-много с час - до 21.00 часа. Право на глас имат хората с българско гражданство, навършили 18 години, които имат регистрация по постоянен и настоящ адрес на територията на страната към 26 април, не са под запрещение и не изтърпяват наказание \"лишаване от свобода\". Гласуването ще е само и единствено с хартиени бюлетини. Освен двамата претенденти за кмет гласоподавателите могат да изберат и опцията \"Не подкрепям никого\", но това не влияе на резултата. За избран ще се счита кандидатът, събрал по-голямата част от гласовете. В повечето райони в София, Пловдив и Варна ще има два избора - за кмет на община и за районен кмет. За втория тур полицаите ще охраняват 7012 секции. С 19 са по-малко подвижните избирателни секции от общо 162. Охраната ще бъде с около 9000 полицаи. Днес е ден за размисъл преди утрешния втори тур на местните избори. Политическата агитация в деня за размисъл и в деня на изборите остава забранена. Остава забраната и за разпространение на резултатите от социологическите проучвания преди края на изборния ден. 196 общини 05 общини 18 града 441 кметства 31 района Сподели:", "date": "2019.11.02", "title": "Днес е ден за размисъл"}
{"url": "https://pik.bg/%D1%81%D0%B8%D0%BB%D0%BD%D0%B0-%D0%B2%D1%8F%D1%80%D0%B0-%D1%82%D0%B5%D0%B7%D0%B8-%D1%81%D0%B2%D0%B5%D1%82%D1%86%D0%B8-%D1%81%D1%82%D0%B0%D0%BD%D0%B0%D0%BB%D0%B8-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D0%B3%D0%BE%D0%BD%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8%D1%82%D0%B5-%D0%B2-%D0%BF%D0%B5%D1%80%D1%81%D0%B8%D0%B9%D1%81%D0%BA%D0%B0%D1%82%D0%B0-%D0%B8-news881312.html", "text": "Акиндин, Пигасий и Анемподист били християни и служели в царския дворец при персийския цар Сапор. Сапор желаел да живее в мир с император Константин Велики и затова в началото на своето царуване не преследвал своите поданици, които приемали християнството. След смъртта на Константин обаче той започнал война с наследника му Констанций. Жреците и персийските маги, които ненавиждали християните, упорито убеждавали Сапор, че неговите поданици християни се намират в постоянна връзка с враговете като техни едноверци и ги подпомагат във войната срещу него. Сапор поискал персите-християни да се отрекат от вярата си. Но за истинския християнин вярата е по-скъпа от живота и голямото множество от тях предпочели да страдат и приемат смърт, отколкото да се отрекат от вярата си. Започнало страшно гонение. Гонителите били изумени от голямото число християни, които се намирали в тяхната държава. Оказало се, че и в царския дворец имало много християни. Тогава довели при царя трима негови придворни: Акиндин, Пигасий и Анемподист, обвинени, че изповядват християнската вяра. Сапор употребил всички мерки, за да ги склони да се отрекат от вярата си, като им обещавал награди, ако покажат покорност, а в случай на съпротива ги заплашвал със смърт. Но те останали твърди във вярата си и приели да бъдат подложени на страшни изтизания. Бог покрепял светите мъченици, като им дал необикновена твърдост. Езичниците били изумени. Един от мъчителите – Автоний – захвърлил оръжието, с което измъчвал невинните, и извикал: \"Велик е християнският Бог!\". В това време светите мъченици с любов се молели за новообърнатия във вярата. И тъй, мястото за смъртно наказание станало място за тържество на истинската вяра. Сановникът Елпидифор също се обърнал към вярата, от езичник станал християнин. Смело заявил на царя, че вярва в Разпнатия Христос. И той бил отведен на смърт пред събралото се множество народ, и мнозина повярвали в Христа. Светите мъченици Акиндин, Пигасий и Анемподист, след като претърпяли различни мъчения, били изгорени. Заедно с тях пострадала и приела мъченически венец и майката на цар Сапор. Царят, упорит в неверието, издал заповед, с която се осъждали на смърт всички християни, живеещи в държавата му. Тази заповед била издадена по време, когато християните празнували Христовите страдания. У християните пламнала неудържима ревност. Те започнали на тълпи да идват пред двореца и да изповядват вярата си. На Велики петък и на самата Пасха около хиляда души отдали живота си за вярата, а в това число бил и Азат – любимецът на царя. След това Сапор се убедил, че не е в състояние да изтреби християнството от държавата си, отменил първата заповед и издал втора, според която се предават на смърт само християнските свещенослужители. - Сподели:", "date": "2019.11.02", "title": "СИЛНА ВЯРА: Тези светци станали жертва на жестоко гонение срещу християните в Персийската империя и станали причина за..."}
{"url": "https://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D1%80%D0%B8%D0%BD%D0%BE%D0%B2-%D0%BD%D0%B0-%D0%B5%D0%BA%D1%80%D0%B0%D0%BD-%D1%81-%D0%B4%D0%B5%D0%BD%D0%B7%D1%8A%D0%BB-%D1%83%D0%BE%D1%88%D0%B8%D0%BD%D0%B3%D1%82%D1%8A%D0%BD-news881216.html", "text": "Колко е важно да улавяш „малките неща“, когато разследваш брутално убийство? Отговор на този въпрос ще търси Дензъл Уошингтън в новото заглавие във филмографията си The Little Things („Малките неща“). Двукратният носител на „Оскар“ влиза в ролята на изморения от професията си шериф Дийк, а компания на големия екран ще му прави българският актьор Димитър Маринов. Това ще е първото му по-голямо участие в холивудско заглавие след триумфиралия на наградите на Американската филмова академия филм на Питър Фарели „Зелена книга“ . Подробности около героя на нашенеца все още не са известни. Към момента е ясно само, че Маринов ще играе мениджър. В лентата ще участват и други холивудски звезди като Реми Малек. Снимките на „Малките неща“ са започвали още през септември в Лос Анджелис под режисурата на Джон Лий Ханкок. Сподели:", "date": "2019.11.02", "title": "Димитър Маринов на екран с Дензъл Уошингтън"}
{"url": "https://pik.bg/%D0%BD%D0%B0%D1%82%D0%B8%D1%81%D0%BA%D0%B0%D0%BC%D0%B5-%D0%B3%D0%B0%D0%B7%D1%82%D0%B0-%D1%81%D1%8A%D1%81-%D1%81%D1%82%D0%B0%D1%80%D0%B8-%D0%B3%D1%83%D0%BC%D0%B8-%D0%B8-%D0%B1%D0%B5%D0%B7-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-news881220.html", "text": "Пловдивски шофьори карат със стари и износени гуми, а понякога и без застраховка \"Гражданска отговорност\". Това установиха катаджиите при първата \"зимна\" проверка на пътя. Само за час служителите спипаха шестима нарушители на Асеновградско шосе. Униформените инспектираха протектора на гумите, спирачките, както и дали автомобилите имат зимна течност за чистачки. С акт за 2000 лв. беше глобен водачът на служебен автомобил заради липса на сключена гражданска отговорност. Санкцията за физически лица при това нарушение е в пъти по-ниска - 400 лв. „Бяха връчени и електронни фишове за несъобразена скорост“, обясни инспектор Ботьо Гиргинов от КАТ - Пловдив. Така възрастен мъж получи фиш от 2017 г. за шофиране с 20 км/ч над позволеното. Повечето водачи обаче се разминаха с предупреждение. Експертите съветват да не караме бързо, защото при хлъзгава настилка високата скорост увеличавала риска от катастрофи. „Ако се движим със 100 км/ч, спирачният ни път ще е около 70 метра. Докато мозъкът възприеме и каже на крака да натисне спирачката, сме минали 35 метра за секунда“, обясни автопилотът Костадин Щерев, който присъстваше на проверките, съобщава \"Марица\". При мокри условия, ако колата изгуби сцепление, не трябва да натискаме спирачка. „За да овладеем автомобила, е важно здраво да стиснем волана и да подаваме равномерно газ или плавно да отнемем газта\", посъветва пък автомобилният състезател Николай Арабаджиев. Гумите, дори и нови, 4 години след като са произведени, вече губят качествата си наполовина. Грайферът им пък трябва да е поне 4 милиметра. Сподели:", "date": "2019.11.02", "title": "Натискаме газта със стари гуми и без Гражданска"}
{"url": "https://pik.bg/%D1%85%D1%83%D0%BC%D0%B0%D0%BD%D0%BD%D0%BE-%D0%BD%D1%8E-%D0%B9%D0%BE%D1%80%D0%BA-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%B3%D1%8A%D1%88%D0%B8%D1%8F-%D0%B4%D1%80%D0%BE%D0%B1-news880956.html", "text": "Ню Йорк може да претендира за кулинарна столица на света, но едно прочуто ястие е на път да изчезне от менюто й, а именно гъшият дроб. Градският съвет гласува с голямо мнозинство забрана на продажбата на френския деликатес от 2022 г. Причината за това е жестокото отношение към гъските и патиците, които се угояват насила, за да стане по-мазен черният им дроб. Законът трябва да влезе в сила през октомври 2022 г. и забранява продажба, сервиране и дори притежание на гъши дроб. Нарушителите ще бъдат глобяване с между 500 и 2000 долара. Защитници на правата на човека приветстваха решението, което бе одобрено с 42 гласа \"за“ срещу 6 \"против“. Производители на гъши дроб обаче заплашиха да отнесат въпроса до съда. Законът трябва да бъде подписан от кмета Бил де Блазио, за да влезе в сила. Сходна забрана има и в Калифорния от януари след 15-годишна правна битка. Пет страни от ЕС – Франция, Унгария, България, Испания и Белгия, отговарят за 90% от световното производство на гъши дроб. България се нарежда на трето място с 12 на сто от тези 90 процента, сочат данни на Европейската федерация на гъшия дроб. Други големи световни производители са Китай, САЩ и Канада. Сподели:", "date": "2019.11.02", "title": "ХУМАННО: Ню Йорк забранява гъшия дроб"}
{"url": "https://pik.bg/%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-%D0%B8%D0%B7%D1%87%D0%B5%D1%82%D0%BA%D0%B0-%D1%82%D1%80%D1%8A%D0%BC%D0%BF-news881146.html", "text": "Сирийският президент Башар Ашад направи изненадващо изявление, като определи Доналд Тръмп като най-добрия американски държавен глава. „Тръмп е най-добрият американски президент, защото намеренията му са ясни“, обясни Асад в интервю за телевизионните канали El Ihbariye и Syria, предава ТАСС. „Доналд Тръмп е най-добрият американски президент. Не защото неговата политика е сериозна, а защото той е по-прозрачен в своите намерения. Той казва: „Ние искаме нефт“, „Искаме да се избавим от някой си“, „Имаме намерение да направим услуга срещу пари“. Това е реалността на американската политика. Кой може да бъде по-разбираем противник?“, обясни Асад. Сподели:", "date": "2019.11.02", "title": "Башар Асад \"изчетка\" Тръмп"}
{"url": "https://pik.bg/%D0%B7%D0%B0%D0%BA%D0%BE%D0%B2%D0%B0%D1%85%D0%B0-%D1%86%D0%B8%D0%B3%D0%B0%D0%BD%D0%B8-%D0%BE%D1%82-%D1%81%D0%B5%D0%BB%D0%BE-%D0%B3%D1%80%D0%B0%D0%B4%D0%B5%D1%86-%D0%B7%D0%B0-%D0%BE%D1%89%D0%B5-%D0%B4%D0%B2%D0%B0-%D0%BE%D0%B1%D0%B8%D1%80%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news881123.html", "text": "Тримата цигани от котелското село Градец, които бяха задържани преди време за серия от кражби в Слънчев бряг, са извършили още две, установиха полицаите от РУП Слънчев бряг. Установено е, е те са обрали две стаи в \"Месембрия Палас\", откъдето са откраднали мобилни телефони и парична сума. Част от откраднатите вещи са намерени и иззети. Цялостната работа по изясняване на престъпната дейност на мъжете продължава от служители на Районно управление - Несебър. Една от причината за разкриването на престъпленията са надграденото видеонаблюдение в курорта, което значително намали кражбите в Слънчев бряг. Сподели:", "date": "2019.11.02", "title": "Заковаха цигани от село Градец за още два обира в Слънчев бряг"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B8-%D0%B2%D0%B5%D1%81%D1%82%D0%B8-%D1%81%D1%82%D0%B5%D1%84%D0%B0%D0%BD-%D0%B4%D0%B0%D0%BD%D0%B0%D0%B8%D0%BB%D0%BE%D0%B2-%D0%BE%D1%82%D0%BD%D0%BE%D0%B2%D0%BE-%D0%B5-%D0%B2-%D0%BC%D0%B5%D0%B4%D0%B8%D0%BA%D0%B0%D0%BC%D0%B5%D0%BD%D1%82%D0%BE%D0%B7%D0%BD%D0%B0-%D0%BA%D0%BE%D0%BC%D0%B0-news881527.html", "text": "Стефан Данаилов отново е в медикаментозна кома. Любимецът на народа е интубиран след кризата, която го е извадила от крехкото равновесие в организма му в средата на седмицата, съобщава \"Стандарт\". Лекарите във ВМА денонощно следят състоянието му, но никой от тях не влиза в прогнози. Росен Цанков и Росица Обрешкова – по-големият син и племенницата на Мастера – са единствените, които имат достъп до него в реанимацията. Живеещият в Щатите Влади Данаилов, по-малкият син на професора, е настоявал докторите да информират баща му за сложното състояние, в което се намира. „Да знае какво може да се случи, е право на всеки човек. Болният да е информиран за прогнозите е част от свободата му като личност“, е коментирал младши, който учи „Медицина“ в Америка. Той беше за кратко в София, за да вдъхне смелост и надежда на родителя си. Сподели:", "date": "2019.11.02", "title": "СТРАШНИ ВЕСТИ: Стефан Данаилов отново е в медикаментозна кома"}
{"url": "https://pik.bg/%D0%BF%D0%BB%D0%B0%D1%88%D0%B0%D1%82-%D1%80%D0%B8%D0%B1%D0%B8%D1%82%D0%B5-%D0%B2-%D0%BC%D0%B0%D1%80%D0%B8%D1%86%D0%B0-%D1%81-%D1%84%D0%B5%D1%80%D0%B0%D1%80%D0%B8%D0%BE-%D1%81%D0%BF%D0%B0%D1%81%D0%BE%D0%B2-news881179.html", "text": "Новият треньор на Ботев (Пловдив) Ферарио Спасов вече е нападнал риболовните територии в региона. 57-годишният специалист се слави като отличен въдичар и вече е бил забелязан с въдиците да обикаля по лека Марица. Феро залагал основно на улов на кефал, скобар и мряна. Засега все още не е черпил колегите си с пържена риба, но се очаква и това да стане. \"Феро е тук, настават тежки дни за рибите в Марица\", майтапят се в клуба. Преди да поеме Ботев, Спасов изкара две години в Монтана, където кръстосваше бреговете на Огоста. Друго от любимите му места е река Искър при Долни Луковит, където често бил засичан от местните риболовци, пише седмичник. Сподели:", "date": "2019.11.02", "title": "Плашат рибите в Марица с Ферарио Спасов"}
{"url": "https://pik.bg/%D0%BF%D0%BE%D0%BC%D0%BD%D0%B8%D1%82%D0%B5-%D0%BB%D0%B8-%D0%B7%D0%B0%D1%80%D0%B0-%D0%BE%D1%82-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D0%B2%D0%B8%D0%B6%D1%82%D0%B5-%D1%8F-%D0%B4%D0%BD%D0%B5%D1%81-%D1%81%D0%BD%D0%B8%D0%BC%D0%BA%D0%B0-news881184.html", "text": "Стoтици жeни изпaднaxa в eĸcтaз зapaди пъpвoтo диaмaнтeнo пapти в Coфия. Cpeд гocтитe бяxa Зapa, Beceлa Toтeвa, Hopa Heдĸoвa, Жaнeтa Ocипoвa и няĸoи oт нaй-ĸpacивитe poдни изĸycитeлĸи. Oгpoмeн интepec пpeдизвиĸa yчacтничĸaтa в пъpвия ceзoн нa Биг Бpaдъp, ĸoятo oт дocтa вpeмe живee извън Бългapия. Зapa изнeнaдa фeнoвeтe c дocтa cĸpoмнa и изчиcтeнa визия. Бpюнeтĸaтa ce бeшe cтъĸнaлa c бялa блyзa, ĸoятo пaдaшe cвoбoднo пo нeя и ĸлacичecĸa чepнa дoлнa чacт. Сподели:", "date": "2019.11.02", "title": "Помните ли Зара от Биг Брадър? Вижте я днес (СНИМКА)"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D0%B4%D0%B2%D0%B5-%D1%80%D1%83%D1%81%D0%BA%D0%B8%D0%BD%D0%B8-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8-%D0%BE%D1%82-%D0%B8%D0%BD%D1%82%D0%B5%D1%80%D0%BF%D0%BE%D0%BB-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8-%D0%B7%D0%B0-%D0%B2%D1%80%D1%8A%D0%B7%D0%BA%D0%B8-%D1%81-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news881327.html", "text": "Турция е заловила близо до границата със Сирия две рускини, заподозрени за връзки с групировката \"Ислямска държава\", съобщава БТА. Двете жени са задържани в южния окръг Килис, след като са влезли нелегално в Турция. Те са били издирвани от Интерпол. Задържаните са предадени на окръжните имиграционни власти. Заедно с жените е имало и три деца. Залавянето на двете заподозрени става дни, след като лидерът на джихадистката групировка \"Ислямска държава\" Абу Бакр ал Багдади бе убит в Североизточна Сирия близо до турската граница при операция на американските специални части. Сподели:", "date": "2019.11.02", "title": "Турция задържа две рускини, издирвани от Интерпол, заподозрени за връзки с \"Ислямска държава\""}
{"url": "https://pik.bg/%D0%B8-%D1%82%D0%B0%D0%BA%D0%B8%D0%B2%D0%B0-%D0%B3%D0%B8-%D0%B8%D0%BC%D0%B0-%D0%B6%D0%B5%D0%BD%D0%B0-%D0%BF%D0%BE%D0%B4%D0%B0%D1%80%D1%8F%D0%B2%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D1%81%D0%B8-%D1%81%D1%80%D0%B5%D1%89%D1%83-%D0%B3%D1%80%D0%B8%D0%B6%D0%B0-%D0%B7%D0%B0-%D0%BA%D1%83%D1%87%D0%B5%D1%82%D0%B0%D1%82%D0%B0-%D0%B9-news881378.html", "text": "Само преди ден нестандартната обява буквално взриви социалните мрежи от въпроси. Тя е публикувана от Василена Николаева, която е готова да одаде апартамента си на символична цена или дори да го предостави безвъзмездно на някой, който е готов да се грижи за две кучета, пише Телеграф. “Отдавам под наем обзаведен апартамент на символична сума и грижа към двама обитатели вътре. Намира се на 7-8 мин. пеша от центъра, 10 метра от училище и на още толкова от детска градина”, написа Василена Николова. Преди две години тя прибрала от улицата двете кучета Моли и Зъбъл и така си спасява от сигурна смърт. Жена от Дупница е готова да подари апартамента си срещу грижа за две изстрадали кучета. Сподели:", "date": "2019.11.02", "title": "И ТАКИВА ГИ ИМА: Жена подарява апартамента си срещу грижа за кучетата й"}
{"url": "https://pik.bg/%D1%80%D0%B0%D0%B7%D0%BC%D0%B0%D0%B7%D0%B0%D1%85%D0%B0-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%86%D0%B8%D1%8F%D1%82%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B3%D1%83%D1%89%D0%B5%D1%80%D0%BE%D0%B2%D0%B0-%D0%B8-%D0%B0%D0%B7%D0%B8%D1%81-%D0%B8%D0%B7%D0%B1%D0%B8%D1%85%D0%B0-%D1%80%D0%B8%D0%B1%D0%B0%D1%82%D0%B0-%D0%B7%D0%B0-%D1%85%D0%B5%D0%BB%D0%BE%D1%83%D0%BD---%D0%BC%D0%BE%D0%B4%D0%B5%D0%BB%D0%BA%D0%B0%D1%82%D0%B0-%D0%BA%D0%BE%D0%BD%D0%BA%D1%83-news881307.html", "text": "Светлана Гущерова и Азис разбиха клишетата за Хелоуин и са безапелационни първенци сред ВИП-ове в надпреварата кой ще блесне с най-оригинална и запомняща се визия. Докато в нощтта на вси светии родните знаменитисто по трация се маскираха като вещици, зомбита, дяволи и вампири, Светлана и Азис определено изненадата всички със своя различен прочит на католическия празник. По идея на Краля на поп фолка, Гущерова влезе в роклята на Джулия Робъртс от вечната класика \"Хубава жена\". Самият той нахлупи фуражка, изтупа се в черен костюм и с българската хубава жена пресъздадоха шопинг сцените в един от най-касовите холивудски ленти, пише \"Хотнюз\" \"Вдъхновени от най-романтичния филм за всички времена \"Хубава жена\" с участието на неповторимата Джулия Робъртс, решихме за Хелоуин да се потопим в 9-те години и ви накараме да се усмихнете. Най-лесно е да се нацапаме с грим, да се намажем с изкуствена кръв и да се престорим на плашещи и страшни. Не, ние не искаме това! Нашата представа за този празник е ето това - усмивки, романтика и въздишки по отминали времена\", написаха Васко и Светлана към снимките от новата им фотосесия. Резултатът от съвместната им работа отново е поразяващ. През лятото двамата нажежиха Мрежата с горещите си гадри от Гърция, стайлинга си за които Гущерова повери на преливащия от творчески идеи Азис. И този път изпълнителят на \"Мотел\" е бил идейният мотор на сесията в стил \"Хубава жена\". Сподели:", "date": "2019.11.02", "title": "РАЗМАЗАХА КОНКУРЕНЦИЯТА: Светлана Гущерова и Азис избиха рибата за Хелоун - моделката конкурира Джулия Робърс в тази ФОТОСЕСИЯ..."}
{"url": "https://pik.bg/%D0%BA%D1%80%D0%B0%D0%B4%D0%B5%D1%86%D1%8A%D1%82-%D0%BD%D0%B0-%D0%B3%D0%B0%D1%89%D0%B8%D1%82%D0%B5-%D0%BD%D0%B0-%D0%B0%D0%BB-%D0%B1%D0%B0%D0%B3%D0%B4%D0%B0%D0%B4%D0%B8-%D0%B2%D0%B7%D0%B8%D0%BC%D0%B0-25-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news881270.html", "text": "Човекът, откраднал и предал на американците гащите на вожда на \"Ислямска държава\" (ИД) Абу Бакр ал Багдади, вероятно ще вземе 25 милиона щатски долара, написа в. \"Вашингтон пост\". Неназованият боец от предимно кюрдската милиция Сирийски демократични сили (СДС) ще вземе паричната награда заради предадената информация за местонахождението на ликвидирания при операцията на американските военни в нощта на 26 срещу 27 октомври 2019 г. в Северна Сирия лидер на джихадистката групировка. Изданието посочи още, че информаторът не е бил мотивиран само от финикийските знаци. \"Кюрдът е отмъщавал за смъртта на свой роднина, който е бил убит от ИД\", написа още цитираната медия. \"Боецът е бил евакуиран от Сирия и се е намирал в неназована страна в света заради мерки за сигурност\", допълни \"Вашингтон пост\". Сподели:", "date": "2019.11.02", "title": "Крадецът на гащите на ал Багдади взима 25 млн. долара"}
{"url": "https://pik.bg/%D0%BF%D1%80%D0%B5%D0%B4%D0%B8-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B0-%D0%B2-%D0%BF%D0%B0%D1%80%D0%B8%D0%B6-%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%B3%D1%80%D0%B8%D1%88%D0%BE-news881366.html", "text": "Световният №1 при тенисистите Новак Джокович от Сърбия се изказа ласкаво за съперника си на полуфиналите на „Мастърс” турнира в Париж Григор Димитров. Двубоят между двамата е днес, катоа трябва да започне не преди 15:00 часа. Сърбинът има значително преимущество в досегашните мачове с българина - осем победи и само една загуба. \"Григор е един от най-големите таланти в нашия спорт през последното десетилетие – коментира Джокович. - Често го сравняват с Федерер и има защо. След Откритото първенство на САЩ играта му е на значително по-високо ниво. Бекхендът винаги е бил слабото му място. Повечете му съперници го атакуват точно на бекхенд, но той доста е подобрил този компонент от играта си. Виждам, че доста добре му се получава сеченият бекхенд. Връща добре топката и се движи много добре по корта. Той е един от най-добре подготвените физически играчи в тура и това му помага винаги да е на точната позиция\". Сподели:", "date": "2019.11.02", "title": "Преди полуфинала в Париж: Джокович със силни думи за Гришо"}
{"url": "https://pik.bg/%D1%81%D0%BF%D0%B5%D1%86-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D1%81-%D0%B5%D0%BA%D1%81%D0%BF%D0%B5%D1%80%D1%82%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D0%B8%D0%BC-%D0%BE%D1%82-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B8-%D0%B2-%D0%B4%D0%BD%D0%B8%D1%82%D0%B5-%D0%BE%D0%BA%D0%BE%D0%BB%D0%BE-%D1%87%D0%B5-news881381.html", "text": "Експертът по киберсигурността Любомир Тулев коментира пред Нова телевизия как да се предпазим от измами и злоупотреби, на които можем да станем жертви в дните около традиционния за ноември Черен петък. „В началото на ноември всяка година започва да се говори за кампаниите на магазините – най-вече големите хипермаркети – Черният петък – коментира Любомир Тулев. - Когато имаме едно значително струпване на хора по големи шопинг центрове, това дава предпоставка за много джебчийски атаки. Хакери също стават доста активни, като с много малки портативни апарати в джобовете точат безконтактните ни карти без дори и да подозираме. Така, ако не сме добре защитени и картата ни е поставена на място, където хакера може да ги докосне с терминалчето си, ни точи картата. Картите трябва да са поставени на по-високо – дожбче на сако.Друг вариант за предпазване е кКупуване на специални устройства – предмети, които биха могли да блокират излъчването на картите ни, пластики или специални калъфчета, които блокират излъчването на сигнала. Когато става дума за онлайн пазаруването могат да бъдат измамени не само потребителите, но и търговците. Около Черният петък по електронната поща започват да ни атакуват с предложения за измамни сайтове и хората се подвеждат. Тези сайтове са имитация на оригиналните сайтове. В последните години имам много докладвани случаи на подобни измами. Когато парите ни отидат при такива измамни сайтове в страни извън ЕС, много трудно биха могли да се върнат на потребителите. Трябва да сме много внимателни и да се уверяваме дали снайтът е легитимен. Да се провери когат е регистран домейна, сайта. Ако е регистриран отдавна, това може да ни даде по-голямо спокойствие. Хакерите в Черния петък опитват хакерски атаки и спрямо големите сайтове и вериги, които продават оборотни стоки. Те опитват да компрометират оригиналните сайтове и в деня с много поръчки те могат да открадна информация за клиентите, но без знанието на клиента. Ясно е, че човек може да е по-спокоен като си пазарува във физически магазин, но в последните години все по-силно навлиза и онлайн пазаруването . Просто хората трябва да са изключително внимателни”. Сподели:", "date": "2019.11.02", "title": "Спец по сигурността с експертни съвети как да се предпазим от злоупотреби в дните около Черния петък"}
{"url": "https://pik.bg/%D1%82%D1%8A%D0%B6%D0%B5%D0%BD-%D0%B4%D0%B5%D0%BD-%D0%B4%D0%BD%D0%B5%D1%81-%D0%B5-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B7%D0%B0%D0%B4%D1%83%D1%88%D0%BD%D0%B8%D1%86%D0%B0---%D0%B0%D0%BD%D0%B3%D0%B5%D0%BB%D0%B8%D1%82%D0%B5-%D0%B8-%D0%B4%D1%83%D1%88%D0%B8%D1%82%D0%B5-%D0%BD%D0%B0-%D0%BC%D1%8A%D1%80%D1%82%D0%B2%D0%B8%D1%82%D0%B5-%D0%B8%D0%B4%D0%B2%D0%B0%D1%82-%D1%81%D1%80%D0%B5%D0%B4-%D0%BD%D0%B0%D1%81-%D0%B5%D1%82%D0%BE-news881314.html", "text": "Старите хора казват, че видиш ли мушица или пеперудка да жужи и кръжи около тебе на този ден, то значи душата на покойника е дошла при теб. Във всеки православен храм тази сутрин се отслужва панихида за всички починали, както и на загиналите български войни. На този ден не се работи, не се пере, не се върши и никаква домакинска работа. \"Както цветът увяхва и както сянката отминава, тъй се разрушава всеки човек. Но по гласа на тръбата мъртвите в смущение ще се вдигнат за Твоето посрещане, Христе Боже. Тогава, Владико, тези, които си отвел от нас, всели в Твоите свети жилища, като не им зачетеш съгрешенията, Благосърдечни“ (из утринната служба на днешния ден). Днес отбелязваме Архангелова задушница. На Задушница отдаваме почит на починалите ни близки и роднини, а на Архангелова задушница почитаме и ангелите. Задушница е израз на християнската вяра в безсмъртието на душата и възкресението на мъртвите. На гроба на починалите палим свещ, която е символ на нашата вяра, а пламъкът напомня за безсмъртието на душите. Тамянът пък символизира чистата молитва, цветята - добродетелите на починалия. На Архангелова задушница, така както при другите задушници, се правят общи трапези. Наричана още Голяма задушница, тя е последната за годината, затова на общата трапеза на гробищния парк по обичай се поставят седем различни ястия (между които любими на починалия), за да „чуят“ благослова на мъртвите в настъпващите коледни пости. Първата хапка се слага на земята, а първата глътка вино се излива, не се пие и споменаваме починалите с думите \"Бог да прости\". Сподели:", "date": "2019.11.02", "title": "ТЪЖЕН ДЕН: Днес е най-голямата Задушница - ангелите и душите на мъртвите идват сред нас! Ето какви са поличбите и обичаите"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-57-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%81%D0%B5%D0%BB%D0%BE-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-news881400.html", "text": "57-годишен мъж е загинал при пожар в село Попович, съобщиха от ОДМВР-Варна, цитирани от „Фокус”. Сигналът за инцидентът е постъпил около 23:00 часа снощи. Пожарът е горял в къща в село Попович. Към мястото на инцидента незабавно са изпратени сили и средства на РДПБЗН - Варна, които установяват, че огънят е обхванал цялата постройка. При действията по гасене и разчистване, е установено, че обитателят на къщата е мъж на 57 години, който е загинал. Сподели:", "date": "2019.11.02", "title": "Трагедия: 57-годишен мъж е загинал при пожар в село във Варненско"}
{"url": "https://pik.bg/%D0%BF%D1%80%D0%BE%D1%84-%D1%82%D0%BE%D0%B4%D0%BE%D1%80-%D0%BA%D0%B0%D0%BD%D1%82%D0%B0%D1%80%D0%B4%D0%B6%D0%B8%D0%B5%D0%B2-%D1%85%D1%83%D0%B1%D0%B0%D0%B2%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%BE%D1%82%D0%BB%D0%B0%D0%B3%D0%B0-%D0%B3%D1%80%D0%B8%D0%BF%D0%B0-news881404.html", "text": "Хубавото време, на което ще се радваме поне още две седмици, отлага грипа. Това каза в ефира на Би Ти Ви проф. Тодор Кантарджиев, директор на Националния център по заразни и паразитни болести. 60 хил. безплатни ваксини срещу очакваните грипни щамове, предназначени пенсионерите, вече са разпределени, но повечето от тях – в София. В цялата страна ще бъда доставени след средата на ноември. Те ще стигнат за 10% от възрастните над 65 години и ще се разпределят по преценка на общопрактикуващите лекари. Осигуряването на безплатни ваксини за 10% от най-възрастните е добро начало, коментира проф. Канатарджиев. Той призова безплатните ваксини да се поставят максимално бързо, след като бъдат доставени. Важно е също да се поставят на здрави хора. Епидемиологът напомни, че в търговската мрежа вече има ваксини за този зимен сезон. Той напомни, че са нужни 21 дни на организма, за да изгради защита срещу грипните щамове. Пикът на грипа през последните години е в третата седмица на януари и това означава, че е хубаво до декември ваксините да са сложени, каза епидемиологът. Той е категоричен, че в момента грип няма у нас. Хората с хрема и кашлица в момента са с риновируси, които се разпространяват от мръсните ръце уточни Кантарджиев. Сподели:", "date": "2019.11.02", "title": "Проф. Тодор Кантарджиев: Хубавото време отлага грипа"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BA%D0%B0%D0%BA%D0%B2%D0%BE-%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B4%D0%BD%D0%B5%D1%81-%D0%B4%D1%83%D0%BC%D0%B8%D1%82%D0%B5-%D0%B8%D0%BC%D0%B0%D1%82-%D0%BE%D0%B3%D1%80%D0%BE%D0%BC%D0%BD%D0%B0-%D1%81%D0%B8%D0%BB%D0%B0-news881365.html", "text": "Луната се намира в дома на Сатурн - бога на времето, търпението, строгостта и изпитанията.  Стихията на земята прави емоционалният фон в този период един от най-стабилните. Ентусиазмът и романтизмът, присъщи на Луната в Стрелец, преминават в трезви и здрави емоции. Хората се държат по-предпазливо, по-спокойно, преобладават конкретността, практичността, рационалността. Този период е успешен за служителите на държавните структури - началници, чиновници, където се изискват послушание, дисциплина и практически подход. Благоприятно време за политици, производители,  юристи. По-малко благоприятно е за търговците, защото мнозина ще броят всеки лев. Тези дни също са по-неблагоприятни за художници, творци, занаятчии. Чувствителни части на тялото: кости, гръбначен стълб, стави, особено коленете – могат да се влошат заболявания като ревматизъм, ишиас, тялото става по-чувствително към натрупаните соли. Този период е подходящ за лечение на коремната област, диафрагмата, гръдния кош, лимфната система. Всички операции, свързани със зъбите и гръбначния стълб са противопоказани. На този ден е много опасно да посещавате лечители за наместване на костите и прешлените на гръбначния стълб. Денят е спокоен и мирен. Избягвайте спорове, битови скандали, старайте се да не изпускате нервите си. Запазете спокойствие. Не бива да изразявате недоволството си от живота, от обстоятелствата, от себе си или другите. Живота трябва да се приеме такъв, какъвто е. Бъдете внимателни към всяка информация, която получавате. Новият лунен ден става сложен. В него става енергийно преструктуриране на тялото. Старите проблеми се нуждаят от нови решения, но едва ли ще намерят решение сега. Силата на думите през този лунен ден нараства неимоверно много и има особено голямо значение. Цялата природа сега е много отзивчива към всяка произнесена дума, дори към случайно изречените. Бъдете внимателни към всичко, което казвате, защото може да бъде реализирано в материалния свят. Дори да ви провокират, не произнасяйте лоши  думи. Като цяло е по-добре да говорите по-малко. Избягвайте да изричате проклятия по адрес на някой човек. Сега те са бързо действащи, но носещи негативен заряд и могат да се обърнат срещу вас и да донесат не малко неприятности. Може вече да сте забравили кога и какво сте казали, но неправилно изречените думи ще ви настигнат и ще донесат неприятности в живота ви. Просто няма да знаете от къде ви е дошло. Това, което силно желаете на някой или на себе си – има голяма вероятност да се сбъдне. Но лошото ще се върне обратно като бумеранг при изпращача си. Особено опасно е да се лъже в този ден. Много скоро лъжата може да се превърне в истина. Хубаво е да се отправят добри желания, да се молите - молитвата ще бъде чута бързо от Висшия свят. Подходящо е да се прекара времето на спокойствие, у дома, в размисъл. Не трябва да ставате съпричастни към разрушението – да късате, чупите, режете. Възникнали заболявания в този ден лесно се излекуват. Тялото не трябва да се преохлажда, тъй като е голяма вероятността да се прихване простуда. Уязвими са белите дробове, гърлото, гласовите връзки. Многословието и ругатните в този ден водят към заболяване на гърлото, кашлица, охрипкавяване на гласа. Добре е да почиствате тялото, особено белите дробове и гърлото. Подходящи са разни инхалации, отхрачващи отвари, парна баня. Сексът по възможност трябва да бъде бавен, с продължителна любовна прелюдия, с изобилие от нежни думи, комплименти, различни любовни игри. Добре е да има лека и приятна музика. Подстригването е благоприятно. Косите подстригани в този ден улавят вълните на енерго-информационното поле в по-широк диапазон. Това засилва интуицията, води до неочаквани прозрения. Ще можете да вземате правилни решения. - Нищо не трябва да се планира. Подходящо е да се посети църковен храм. Добре е да разхвърляте храна за птиците и животните. Хубаво е да постоите малко на вятъра да ви подуха и прочисти аурата. Полезно е да се работи със словото: да се четат мантри, молитви, да се усвояват нови знания, да се започне цикъл на образование, на учене. Желателно е да бъдете много внимателни с думите. Луната е в знак Козирог до 13:21ч на 3 ноември Продължава 6 лунен ден до 12:28ч на 2 ноември (от 11:33ч на 1 ноември) Следва 7 лунен ден от 12:28ч на 2 ноември до 13:14ч на 3 ноември 17 слънчев ден Сподели:", "date": "2019.11.02", "title": "ЗВЕЗДИТЕ ВЕЩАЯТ: Внимавайте какво говорите, днес думите имат огромна сила"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-%D1%85%D0%B0%D1%80%D1%87%D0%B0%D1%82-100-%D1%85%D0%B8%D0%BB-%D0%B5%D0%B2%D1%80%D0%BE-%D0%B7%D0%B0-%D1%81%D1%80%D1%8A%D0%B1%D1%81%D0%BA%D0%B0-%D1%81%D1%83%D1%88%D0%B5%D0%BD%D0%B8%D1%86%D0%B0-news881375.html", "text": "Събитието е насрочено за 16-17 ноември, като на него традиционно се стичат много нашенци, пише в. Телеграф. Над 100 майстори от България и Сърбия ще покажат уменията си на Фестивала на царибродската сушеница. За първите девет дни на месеца на годината българи са реализирали над 103 хиляди нощувки в Сърбия, предимно в Белград. Над 100 000 евро се очаква да похарчат българските туристи на фестивала на царибродската сушеница в Димитровград. Сподели:", "date": "2019.11.02", "title": "Български туристи харчат 100 хил. евро за сръбска сушеница"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BB%D0%B0%D0%BF%D0%BD%D0%B0%D0%BB%D0%B0-250-%D0%B1%D0%BE%D0%BD%D0%B0-%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%BA%D0%B0%D1%82%D0%B0-%D0%B2-%D0%B8%D0%BC%D0%BE%D1%82%D0%B8-%D0%BB%D0%B0%D0%BC%D1%82%D0%B8-%D0%B7%D0%B0-%D1%81%D0%BE%D1%84%D0%B8%D1%8F--news881388.html", "text": "Това показва документ с извадка на заплатата й на поста омбудсман, където бе милостиво назначена с гласовете на партията на премиера Борисов в парламента. Справката за времето, които е прекарала на поста сочи, че за няма 4 години, тя е лапнала само от заплати 246 бона. Колко е цялата сума с бонусите е загадка, но е повече от ясно, че Манолова е живяла като баровка на гърба на данъкоплатците. На които сега не обяснява защо заряза поста си на обществен защитник, за да опита да яхне София, както и откъде идват парите за прескъпата й кампания, зад която и до днес не е ясно кой стои. С днешна дата Манолова и мъжът й Ангел Найденов обитават прескъпо имение в пернишкото село Рударци, където живеят като баровци. Апартаментът до Южния парк е просто прикритие за документална хватка на бившата депутатка. Там тя се регистрира едва преди месеци, колкото да получи уседналост и да може да участва в надпреварата за кмет. Милионерка в имоти е и 33-годишната дъщеря на омбудсмана Мая Манолова - Ралица, както ПИК разкри в свое разследване. . Имотите на щерката на Манолова по пазарни цени днес струват минимум 561 000 евро или 1 065 900 лева., което я прави милионерка, макар през живота си да е работила само като държавен чиновник. Декларираната сума по сделката е двойно по-ниска от реалната пазара през 2007 г. Но пък е достатъчно солидна, за да е чудно откъде на тази възраст е имала толкова пари, тъй като ипотека не е ползвана. Става дума за популярната и обитавана от местни баровци и куп чужденци вилна зона на село Лозно, което е на няма и 5 км. от града на черешите. В момента там кв. м извън регулация върви около 42 евро. Ралица Манолова се сдобива с огромен парцел в местността \"Механите\" в Лозно почти по същото време, когато купува и луксозния офис на \"Алабин\" 56. По днешни цени въпросните 5 декара струват 200 000 евро, дори да са извън регулация. Ако пък такава има, цената скача двойно. Преди 10 години сумата също е била доста солидна и дори да е наполовина, пак става дума за поне 200 000 лева, чиито произход Манолова и щерка й отново трябва да обяснят. Бившата омбудсманка има теглен един кредит от 200 000 лв., И това обаче съвсем не изчерпва имотното състояние на дъщерята на Мая Манолова. Двамата с мъжа й купуват през 2017 г. апартамент от 119 кв. с идеални части и гараж от 10 кв. м в престижния новостроящ се квартал \"Манастирски ливади\". По това време, както и сега, цените там се движат около 1000 евро на квадрат, така че стойността на жилището им е поне 240 хил. лв., които те с днешна дата изплащат с ипотека. Освен всичко това 33-годишната Ралица притежава и апартамент в центъра на Кюстендил, който е просто детайл в имотната й корона. Жилището от 120 кв. м. струва към момента около 80 хил. лв. Отделно от това Манолова също има голям апартамент в София, Сподели:", "date": "2019.11.02", "title": "САМО В ПИК: Мая Манолова лапнала 250 бона от държавата! Милионерката в имоти ламти за София, но живее в имение край Перник (ВИДЕО/ДОКУМЕНТИ)"}
{"url": "https://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%B1%D0%B0%D1%89%D0%B0-%D0%BD%D0%B0-%D1%86%D0%B8%D0%B3%D0%B0%D0%BD%D1%87%D0%B5-%D0%BF%D1%81%D1%83%D0%B2%D0%B0-%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%B1%D0%B8%D0%B5-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%BA%D0%B0-%D0%BD%D0%B0-%D0%B7%D0%B0%D0%B1%D0%B0%D0%B2%D0%B0%D1%87%D0%BA%D0%B0-news881292.html", "text": "Ядосани родители на ромско дете набиха директорка на забавачка в правешкото село Джурово, съобщиха от ОД на МВР-София. Екшънът се е разиграл в четвъртък малко след 8 часа сутринта. Причината за скандала, защото директорката напомнила на майката и бащата, че от доста време не са плащали таксите за детската градина. Това обаче разярило двамата роми,които се нахвърлили вържу директорката. Докато 35-годишният баща се задоволил с псувни, майката (31 г.) започнала да нанася удари с ръце, съобщава \"Трафик нюз\". Директорката не е пострадала сериозно и веднага след случилото се е подала сигнал в районното управление на полицията. Двамата роми са задържани, по случая е образувано досъдебно производство. Сподели:", "date": "2019.11.02", "title": "НАГЛОСТ! Баща на циганче псува, а майката бие директорка на забавачка"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2%D0%B5%D1%87%D0%B5-10-%D0%B4%D0%BD%D0%B8-%D0%B1%D0%B5%D0%B7-%D1%81%D0%BB%D0%B5%D0%B4%D0%B0-%D0%BE%D1%82-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%BE%D1%82%D0%BE-%D0%B2-%D0%BD%D0%B8%D0%BA%D0%BE%D0%BB%D0%B0%D0%B5%D0%B2%D0%BE-%D0%B4%D0%B5%D1%82%D0%B5-%D1%81%D0%BD%D0%B8%D0%BC%D0%BA%D0%B8-news881452.html", "text": "Повече от 10 дни няма и следа от изчезналото дете в стражишкото село Николаево, съобщи Би Ти Ви. Момченцето, на година и половина, е обявено за общодържавно издирване, но засега без резултат. Като сцена от филм на ужасите бащата Стоян разказва за момента, в който губи сина си от поглед. В показанията на семейството пред разследващите разминаване няма. Близките на Мариян продължават да мислят, че синът им е отвлечен. Призивите им за помощ в социалната мрежа не спират, а намеците, че са продали детето ги огорчават. Случаят е мистерия за всички в селото. Районът е претърсен и хората се надяват вече на чудо. От полицията твърдят, че издирването на детето продължава, но отказват коментар. Призоваха и гражданите за съдействие. Проверени са няколко сигнала, но следи към изчезналото дете няма. Сподели:", "date": "2019.11.02", "title": "ТРАГЕДИЯ: Вече 10 дни без следа от изчезналото в Николаево дете (СНИМКИ)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D0%B6-%D1%81-%D0%BD%D0%BE%D0%B6-%D0%B2-%D0%BA%D0%BE%D1%80%D0%B5%D0%BC%D0%B0-%D0%B2-%D1%85%D1%80%D0%B0%D1%81%D1%82%D0%B8-news881406.html", "text": "31- годишен санданчанин е намерен тази сутрин наръган жестоко с нож в областта на корема, съобщи струма.бг. Младият мъж с прободна рана е намерен от случаен минувач, стенещ паднал в тревиста местност в града, като целият бил облян в кръв. На място веднага са повикани линейка и полиция. Окървавеният А.Попов е транспортиран към санданската болница в тежко състояние. Част от дроба му дори се показвал през наръганото място. Веднага медиците направили изследвания и вкарали в операционната пациента, който се нуждае от живото спасяваща операция. Полицията прави оглед на мястото, където е намерен младия мъж. Проверява се дали има  камери в района, за установяване на евентуалния извършител. Наръганият е бил спортист. Всеки ден тренирал и е със здрава физика. Преди години работил като масажист в известен хотел в града. Младият мъж страдал от тежко психическо заболяване. Той твърдял, че сам се е наръгал. Улицата, на която е открит, намираща се зад РПК-а е затворено движението и гъмжи от полиция. Сподели:", "date": "2019.11.02", "title": "ИЗВЪНРЕДНО: Откриха мъж с нож в корема в храсти"}
{"url": "https://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D1%82%D0%BE%D0%B2%D0%B0-%D0%BB%D0%B8-%D0%B5-%D1%86%D0%B8%D0%B3%D0%B0%D0%BD%D1%81%D0%BA%D0%B8%D1%8F%D1%82-%D0%B1%D0%B0%D1%80%D0%BE%D0%BD-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B2%D1%8A%D0%B2-%D0%B2%D0%BE%D0%BB%D1%83%D1%8F%D0%BA-news881434.html", "text": "В сигнал до ПИК граждани твърдят, че \"ромската връзка\" на Мая Манолова във Волуяк е местният цигански барон Борис Иванов. Той работел в сянка за щаба на червената кандидат-кметица, а на авансцената държал двамата си племенници Тома и Борислав. Тома помагал на БСП от години, твърди се в сигнала до ПИК. Иванови живеели в имение във Волуяк с 42 стаи. Никой в семейството не се осигурявал, а свързани с тях държали цели тумби от джебчии у нас и в чужбина. Вчера гръмна грандиозен скандал след твърдения на премиера Борисов, че Манолова заговорничи с ромски босове във Волуяк за провокация на изборите. Стягал се \"нов Костинброд\". Според схемата босовете ще мобилизират цели групи от цигани, които масово ще гласуват на балотажа. В същото време активисти на Манолова ще обикалят секциите със специално наети таксита и ще снимат. После ще качват видеата в социалните мрежи с коментар: \"Ето как платени цигани под строй гласуват за Фандъкова\". Според източници на ПИК сценарият е бил измислен от бившия царски депутат Минчо Спасомв, кандидат за вицепрезидент в тандем с Татяна Дончева през 2016 г. ( Сподели:", "date": "2019.11.02", "title": "СИГНАЛ ДО ПИК: Това ли е циганският барон на Мая Манолова във Волуяк?"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D0%B3%D0%BE%D1%80%D0%B5%D1%89%D0%BE-%D0%B7%D0%B0-%D0%B1%D0%B0%D0%BB%D0%BE%D1%82%D0%B0%D0%B6%D0%B0-%D0%BE%D1%89%D0%B5-%D0%B2-%D0%BD%D0%B5%D0%B4%D0%B5%D0%BB%D1%8F-%D0%B2%D0%B5%D1%87%D0%B5%D1%80%D1%82%D0%B0-%D1%89%D0%B5-%D0%B7%D0%BD%D0%B0%D0%B5%D0%BC-%D1%80%D0%B5%D0%B7%D1%83%D0%BB-news881344.html", "text": "- Не. Най-трудоемката работа в този вот е изборът на общински съветници. Гласува се за много хора и преброяването изисква повече време. Сега ще се гласува най-много за три позиции. Най-често на места хората ще дават глас за кмет на община и кмет на район. - Организацията беше перфектна. И то благодарение на много добрата работа на Информационно обслужване и на Секционните избирателни комисии.  Става дума за 5000 протокола и няколко милиона числа. Това е огромен  обем информация за обработка. Трябва да влагаме повече усилия, след като искаме хем да сме безгрешни, хем  да свършваме работа за нула време. - Чувалите нямат никакво отношение към изборния процес. Това трябва да се разбере. Те отиват на съхранение, а после стават на макулатура, тоест се изхвърлят на боклука. Броенето на бюлетините става в СИК. - Искам да въведе машинно гласуване някоя високотехнологична страна като Германия или Холандия. Да видим как е там и да се поучим. Но няма да го въведат. Защото е несигурно. В половината щати от САЩ то е свързано с огромни циркове. Там хакерите се забавляват и доволно потриват ръце. - Няма и не може да има хакерска атака. Хакерът трябва да дойде с брадва да разбие компютрите. Но полицията ги пази. Нашите машини са изолирани и не свързани с интернет. Това ги прави абсолютно непробиваеми. - За изводи е още рано. Но, ето нещо, което е много важно. В София, например, нямаше нито един разместен кандидат с преференции. Това говори много. Сегашната система за преференции трябва да се махне. Или да се преосмисли. Защото в този си вид е безмислена. - Доброто провеждане на изборите да продължи. Още в неделя вечерта ще знаем резултатите и ще можем да идем да пием по една ракия. Сподели:", "date": "2019.11.02", "title": "САМО В ПИК! Проф. Михаил Константинов горещо за балотажа: Още в неделя вечерта ще знаем резултатите и ще ходим да изпием по една ракия"}
{"url": "https://pik.bg/%D0%B2%D0%B7%D1%80%D0%B8%D0%B2-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%BF%D0%BE%D0%B4%D0%BF%D0%B0%D0%BB%D0%B8-%D0%BA%D1%8A%D1%89%D0%B0-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news881473.html", "text": "Избухнала газова бутилка е причинила пожар в къща в Кюстендил. Това съобщи радио „Фокус-Кюстендил”, като се позовава на информация от пресцентъра на Областна дирекция на МВР – Кюстендил. При последвалия пожар са изгорели 60 кв.м. покривна конструкция на къщата, намираща се в жилищен квартал \"Герена\" Няма пострадали хора. Екипите на Районна служба „Пожарна безопасност и защита на населението” – Кюстендил са потушили пожара. От огъня са спасени две съседни сгради. Сподели:", "date": "2019.11.02", "title": "Взрив на газова бутилка подпали къща в Кюстендил. Няма пострадали"}
{"url": "https://pik.bg/%D1%81%D0%BB%D1%83%D1%87%D0%B0%D0%B9%D0%BD%D0%B0-%D1%81%D1%80%D0%B5%D1%89%D0%B0-%D1%80%D0%B8%D1%82%D0%BE%D0%BD-%D0%BB%D0%B5%D1%82%D1%8F-%D0%B4%D0%BE-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D1%81-%D1%82%D0%BE%D0%BF%D0%BC%D0%B0%D1%84%D0%B8%D0%BE%D1%82---%D0%B5%D1%82%D0%BE-%D0%BA%D0%BE%D0%B9-%D0%BE%D0%BF%D0%B0%D1%81%D0%B5%D0%BD-%D1%82%D0%B8%D0%BF-%D0%BB%D0%B5%D1%82%D0%B8%D1%89%D0%BD%D0%B8%D1%8F%D1%82-%D0%BA%D0%BE%D0%BD%D1%82%D1%80%D0%BE%D0%BB-%D0%B2-news881299.html", "text": "Топмафиот съпроводи \"Ритон\" до Холандия, от където дуетът хвана самолета за Торонто - първата спирка от американското им турне. Навръх деня на Народните будители, Катя и Здравко отлетяха към Страната на неограничените възможности в приятната компания на един от най-обичаните персонажи от кримката \"Под прикритие\" - мафиота Петър Туджаров-Джаро, изигран брилянтно от Михаил Билалов, видя ПИК. Доскорошният водещ на \"Стани богат\" и ритонците се засекли тази заран на летището в София. Билалов също замина на турне в САЩ и Канада, заедно със своя колега Николай Урумов. Двамата ще представят най-новата си постановка \"Мокра \"Ритон\", Билалов и Урумов са се качили първо на самолета за Амстердам. От там певците са направили връзка с полета си за Торонто, а актьорите са поели Катя и Здравко ще представят новото си творчество, както и вечните си хитове, пред сънародниците ни в Торонто, Денвър, Лас Вегас, Чикаго, Детройт, Филаделфия и Сиатъл. Първият тон за песен ще прозвучи в Торонто на 2 ноември. поръчка\" към Атланта, съобщи фейсбук-страницата на изпълнителите на \"Джалма\". Много е възможно \"Ритон\" лично да аплодират спектакъла на актьорите в Денвър, тъй като на 8 ноември дуетът вече ще бъде в града, концертът им който е на следващата вечер. Първият им концерт в Торонто ще премине с парти за Хелоуин. За три седмици Сподели:", "date": "2019.11.02", "title": "СЛУЧАЙНА СРЕЩА: \"Ритон\" летя до Холандия с топмафиот - ето кой опасен тип летищният контрол в София пусна в чужбина... (СНИМКА)"}
{"url": "https://pik.bg/%D1%88%D0%BE%D0%BA-%D0%B4%D1%8A%D0%B6%D0%B4-%D0%B8-%D0%B2%D1%8F%D1%82%D1%8A%D1%80-%D0%BE%D1%81%D1%82%D0%B0%D0%B2%D0%B8%D1%85%D0%B0-1-%D0%BC%D0%BB%D0%BD-%D0%B6%D0%B8%D0%BB%D0%B8%D1%89%D0%B0-%D0%B2-%D0%BA%D0%B0%D0%BD%D0%B0%D0%B4%D0%B0-%D0%BD%D0%B0-%D1%82%D1%8A%D0%BC%D0%BD%D0%BE-news881397.html", "text": "Почти 1 милион жилища в канадската провинции Квебек останаха без ток заради силен вятър и дъжд, съобщи телевизия CTV News. В компании Hydro Quebec заявиха, че не е ясно колко време ще отиде за отстраняване на повредите. Смята, се подаването на ток ще бъде възобновено през следващите два дни. Сподели:", "date": "2019.11.02", "title": "ШОК: Дъжд и вятър оставиха 1 млн. жилища в Канада на тъмно"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BF%D1%80%D0%BE%D1%87%D1%83%D0%B2%D1%81%D1%82%D0%B2%D0%B5%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%B7%D0%B0%D0%B4%D1%83%D1%88%D0%BD%D0%B8%D1%86%D0%B0-news881469.html", "text": "Прочувствени думи за Задушница написа в личния си профил във \"Фейсбус\" министър-председателят Бойко Борисов. \"Мир на душата на всички починали наши близки\",сподели той. Мир на душата на всички починали наши близки! Дълбок поклон пред паметта на войниците и офицерите, които са жертвали живота си за свободата на България! Сподели:", "date": "2019.11.02", "title": "ПЪРВО В ПИК: Бойко Борисов с прочувствени думи за Задушница"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BF%D0%B5%D1%80%D0%BD%D0%B8%D1%88%D0%BA%D0%B8%D1%8F%D1%82-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%B0%D1%85%D1%80%D0%B8%D0%B2-%D1%81%D1%8A%D1%85%D1%80%D0%B0%D0%BD%D1%8F%D0%B2%D0%B0-%D0%B1%D0%B0%D0%BD%D0%BA%D0%BD%D0%BE%D1%82%D0%B0-%D0%BE%D1%82-3-%D0%BB%D0%B2-%D1%81-%D0%B4%D0%B2%D0%B5-%D0%BF%D1%80%D0%B0%D0%B2%D0%BE%D0%BF%D0%B8%D1%81%D0%BD%D0%B8-%D0%B3%D1%80%D0%B5%D1%88%D0%BA%D0%B8-news881405.html", "text": "Пернишкият държавен архив съхранява уникална българска банкнота - веднъж защото е от много рядка емисия и втори път, защото си има нейни лични особености, съобщава Нова телевизия. С уникалната банкнота от 3 лева в средата на миналия век е било възможно да се купи 2 кг свинско месо, 2 кг сирене или поне литър ракия. „Тези 3 лева за времето са с много по-голяма стойност от днешните 3 лева”, казва Румяна Рангелова, главен експерт в Държавен архив – Перник. Трилевката се пази в Държавния архив в Перник. Там е от преди 33 г. „Тя е в личния фонд на Тома Нелиба, който се съхранява в архива в Перник. Той е чех по народност, минен специалист и работи в „Мини – Перник”, разясни Рангелова. Всъщност банкнотата се казва „съкровищен билет”. Отпечатана е в Съветския съюз като плод на най-голямата парична реформа у нас. „Самата емисия е била подготвена още през 1951 г. Те са отпечатали новата емисия пари в бившия Съветски съюз. Като малките номинали, които са 1,3, 5 лева не са се казвали банкноти, а са се казвали „съкровищни билети”, казва още Румяна Рангелова. Сподели:", "date": "2019.11.02", "title": "Уникално: Пернишкият държавен ахрив съхранява банкнота от 3 лв. с две правописни грешки"}
{"url": "https://pik.bg/%D1%85%D0%B8%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D0%BB%D0%B0%D0%BD%D0%B8%D0%BD%D0%B8-%D0%B2%D0%B4%D1%8A%D1%85%D0%BD%D0%BE%D0%B2%D0%B8%D1%85%D0%B0-%D0%BC%D1%83%D0%B7%D0%B8%D0%BA%D0%B0%D0%BD%D1%82-%D0%BE%D1%82-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D0%B7%D0%B0-%D0%BF%D0%B5%D1%81%D0%B5%D0%BD-news881451.html", "text": "Музикантът от Нова Зеландия Томъс Оливър възпя българските планини, разказва Нова телевизия. За страната ни Оливър чува случайно от наша сънародничка, която го заразява с любовта си към родината. „Всичко се случи, когато бях в Холандия – разказа музикантът от Нова Зеландия. - Спомням си, че имах дълъг полет от Нова Зеландия до Амстердам. Имах среща с моя агент в един бар. Там беше и момиче, което се казваше Мартина. Тя ми разказа, че е напуснала университета си, за да се върне в България и да обикаля българските планини. Дотогава не знаех нищо за страната ви и, че в България има толкова много планини. Когато тя ми каза, че иска да се разхожда в тях, аз я накарах да ми разкаже повече. Бях впечатлен от факта, че някой може да изостави целия си живот, за да обикаля по планините”. Томас Оливър разказа и за първата си визита в родината ни. „След турнето си в Европа реших да посетя София – каза той. -  Тогава отново се срещнах с Мартина. Вечеряхме с нея и семейството ѝ в традиционен български ресторант. Храната беше страхотна. Навън имаше страхотен български ритуал. Не знам как се казва, но хора ходеха по горещи въглени. След и столицата ви. Беше изключително красиво”. Сподели:", "date": "2019.11.02", "title": "Хит: Българските планини вдъхновиха музикант от Нова Зеландия за песен"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%BA%D0%B8%D0%BF%D1%8A%D1%80-%D0%B3%D1%8A%D1%80%D1%86%D0%B8%D1%8F-%D0%B8-%D0%B5%D0%B3%D0%B8%D0%BF%D0%B5%D1%82-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%B2-%D0%B0%D1%82%D0%B8%D0%BD%D0%B0-news881399.html", "text": "Министрите на отбраната на Кипър, Гърция и Египет ще проведат тристранна среща в Атина на 5 ноември, по време на която ще дискутират развитията в Източното Средиземноморие, както и сътрудничеството на държавите по отношение на сигурността, съобщава The Cyprus Mail, цитирани от „Фокус”. Министърът на отбраната на Република Кипър Савас Ангелидис ще лети за Гърция за срещата си с египетския и гръцкия си колеги Никос Панайотопулос и Мохамед Заки. На 6 ноември тримата ще посетят гръцкия остров Крит, където ще присъстват на военната демонстрация „Медуза 9“, която започна на 1 ноември и ще продължи седем дни. Сподели:", "date": "2019.11.02", "title": "Министрите на отбраната на Кипър, Гърция и Египет се срещат в Атина"}
{"url": "https://pik.bg/%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D0%BD%D0%B0-%D0%BF%D1%80%D0%BE%D1%81%D1%82%D0%B0%D1%82%D0%B0%D1%82%D0%B0-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%BA%D0%BB%D0%B8%D0%BD%D0%B8%D0%BA%D0%B0-%D0%BF%D1%80%D0%B5%D0%B7-%D0%BD%D0%BE%D0%B5%D0%BC%D0%B2%D1%80%D0%B8-news881387.html", "text": "През целия месец ноември в столичната болница „Софиямед“ ще се провеждат безплатни прегледи на простатата, съобщават от лечебното заведение, цитирани от БНР. Безплатните прегледи имат за цел профилактика на едно от най честите онкологични заболявания при мъжете - рака на простатата, включват консултации със специалист уролог, ултразвукова диагностика и дигитален ректален преглед. За осъществяване на консултативния преглед е необходим предварително изследван кръвен тест на простато-специфичен антиген. Сподели:", "date": "2019.11.02", "title": "Безплатни прегледи на простатата в столична клиника през ноември"}
{"url": "https://pik.bg/%D0%BC%D0%BB%D0%B5%D0%BA%D0%BE%D0%BF%D1%80%D0%B5%D1%80%D0%B0%D0%B1%D0%BE%D1%82%D0%B2%D0%B0%D1%82%D0%B5%D0%BB%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D0%BF%D0%B0%D0%BB%D0%BC%D0%BE%D0%B2%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8-news881390.html", "text": "За първите 8 месеца на 2019 г. у нас са произведени над 8 000 тона имитации на сирене. Това е с 434 тона повече от същия период за 2018 година. Според данните на държавата от година на година намалява вероятността да ни продадат вместо сирене, имитиращ продукт. Млекопреработвателите обаче алармират за увеличено производство на палмови продукти, съобщава Нова телевизия. „Не съм усетил, въпреки че купувам все такива неща. На 83 години съм, изкарал съм все с такива работи. Може да съм изял много сухо мляко, но сега какво да правим?”, коментира потребител. „Колкото повече се говори, че са вредни, те толкова повече ги произвеждат. Магазините са пълни с такива. Какво да купиш? Всичко е такова”, казва Тодорка. Забрана за производство с растителни мазнини у нас няма. Според закона имитиращите продукти трябва да бъдат на отделен щанд в магазина, опаковани и с обозначени съставки. По данни на Министерство на земеделието храните и горите предприятията, които произвеждат само млечни продукти у нас са 231, а тези, които приготвят единствено имитации, са 30. „За първите 7 месеца на годината износът на млечни продукти от страната е с близо 18% по-висок. Твърде възможно е тези продукти да са изнесени, защото има по-голям интерес на външния пазар, отколкото в страната”, коментира Димитър Димитров от МЗХГ. Според Асоциация на млекопреработвателите основание за притеснение на родна почва обаче има. „След въвеждане на наредбата за разграничаване  една голяма част от имитиращите продукти изчезна и се увеличиха  щандовете на млечните продукти. Същевременно с това цената на имитиращите продукти остана аналогична на част от сирената”, уточнява Димитър Зоров от Асоциацията на млекопреработвателите в България. Въпреки разделението на щанда и етикета - недоверието на потребителите, че цената отговаря на качеството остава. Сподели:", "date": "2019.11.02", "title": "Млекопреработватели алармират за увеличено производство на палмови продукти"}
