{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B7%D0%B0%D1%80%D1%8F-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%B7%D0%B0-143-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%B0%D0%BF%D1%80%D0%B8%D0%BB%D1%81%D0%BA%D0%B0%D1%82%D0%B0-%D0%B5%D0%BF%D0%BE%D0%BF%D0%B5%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news838244.html", "text": "Тържествената заря-проверка по случай 143 години от избухването на Априлското въстание започна в Панагюрище. Председателят на парламента Цвета Карянчева поздрави участниците. \"Днес се молим за упокой на тези, които първи прозряха, че достойни за свободата. Не се нуждаем от месии, а от водачи, истински родолюбци\", каза в официалното слово Цвета Карянчева. Сподели:", "date": "2019.05.01", "title": "Започна тържествената заря-проверка за 143 години от Априлската епопея (ОБНОВЕНА)"}
{"url": "https://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D1%83%D1%81%D0%B5%D1%89%D0%B0%D0%BC%D0%B5-%D0%BC%D0%B8%D1%80%D0%B8%D0%B7%D0%BC%D0%B0-%D0%B8-%D1%81-%D0%B5%D0%B7%D0%B8%D0%BA%D0%B0-news837756.html", "text": "Учени от центъра \"Монел\" във Филаделфия изследваха живи човешки вкусови клетки с генетични и биохимични методи. Така установиха, че те съдържат много ключови молекули, характерни за рецепторите на обонянието. След това с друг метод - калциево изображение, доказаха, че вкусовите клетки реагират на молекулите на миризмата по същия начин като клетките на рецепторите на обонянието. Други техни експерименти показаха, че една вкусова клетка може да съдържа рецептори и за вкус, и за миризма. Характерният вкус на повечето храни и напитки се дължи предимно на аромата. Вкусът като сетиво, което разграничава молекулите за солено, сладко, кисело, горчиво и умами, служи повече за оценка на хранителната стойност и евентуална токсичност на това, което слагаме в устата си. Миризмата обаче дава подробна информация за качеството - например колко силно мирише шоколадът, кафето или банан. Мозъкът комбинира информацията от вкуса, миризмата и от други сетива. Досега вкусът и обонянието се смятаха за отделни системи, които не взаимодействат, докато събраната информация не достигне до мозъка. Ръководителят на изследването д-р Мехмет Хакан Озденер е решил да провери това схващане, когато 12-годишният му син го попитал дали змиите плезят езика си, за да помиришат нещо. Хората могат да усещат миризма и с езика, защото върху него има сензори заобоняние, характерни за носа, съобщи в. \"Мирър\". Откритието показва, че взаимодействието между миризма и вкус - основни компоненти на храната, може да започва върху езика, а не в мозъка, както мислеха специалистите досега. Сподели:", "date": "2019.05.01", "title": "ОТКРИТИЕ: Усещаме миризма и с езика"}
{"url": "https://pik.bg/%D0%BF%D0%BE%D0%B7%D0%BD%D0%B0%D0%B2%D0%B0%D1%82%D0%B5-%D0%BB%D0%B8-%D1%8F-%D1%82%D0%BE%D0%B2%D0%B0-%D0%BC%D0%BB%D0%B0%D0%B4%D0%BE-%D0%BC%D0%BE%D0%BC%D0%B8%D1%87%D0%B5-%D0%BA%D1%80%D0%B0%D0%B4%D0%B5-%D0%BD%D0%B0%D0%B3%D0%BB%D0%BE-%D0%BE%D1%82-%D0%B4%D0%B5%D0%BD%D0%BE%D0%BD%D0%BE%D1%89%D0%B5%D0%BD-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D1%81%D0%BE%D1%84%D0%B8%D1%8F-%D0%B2%D0%B8%D0%B4%D0%B5%D0%BE-news838245.html", "text": "Във фейсбук се появи видео от охранителните камери на магазин, в което се вижда как младо момиче, добре облечено и на видима възраст не повече от 20 години, открадва оборота на денонощен магазин в София. Случката се е разиграла в тъмните часове навръх Великден, а откраднатата сума е 300 лева. Видеото е качено от собственика на магазина, намиращ се на ул. \"Вихрен\" 2, в столичния квартал Павлово. Според собственика, по това време в магазина е имало служител от нощната смяна, който обаче е бил в друго помещение, за да зарежда хладилници. Той е допуснал грешка, че не е заключил обекта, докато го няма при касата. Това, разбира се, не оправдава действията на девойката. Сподели:", "date": "2019.05.01", "title": "ПОЗНАВАТЕ ЛИ Я? Това младо момиче краде нагло от денонощен магазин в София (ВИДЕО)"}
{"url": "https://pik.bg/%D0%BF%D1%83%D1%82%D0%B8%D0%BD-%D0%BF%D0%BE%D0%B4%D0%BF%D0%B8%D1%81%D0%B0-%D1%83%D0%BA%D0%B0%D0%B7-%D0%B7%D0%B0-%D1%80%D1%83%D1%81%D0%BA%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-%D0%BD%D0%B0-%D1%83%D0%BA%D1%80%D0%B0%D0%B8%D0%BD%D1%86%D0%B8-news838191.html", "text": "ТАСС, цитирана от \"Фокус\". Президентът на Русия Владимир Путин подписа указ за предоставяне на право за улеснено получаване на руско гражданство за отделни категории граждани на Украйна, предаде В частност, право за улеснено получаване на руско гражданство получават украинци, родени и постоянно пребиваващи на територията на Крим и напуснали полуострова до 18 март 2014 година, както и техните семейства. Сподели:", "date": "2019.05.01", "title": "Путин подписа указ за руско гражданство на украинци"}
{"url": "https://pik.bg/%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B3%D0%B5%D1%80%D0%B3%D1%8C%D0%BE%D0%B2%D0%B4%D0%B5%D0%BD-%D0%BD%D0%BE%D1%81%D0%B8-%D1%81%D0%BD%D1%8F%D0%B3-%D0%B8-%D1%81%D1%82%D1%83%D0%B4-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D1%81%D0%BB%D0%B0%D0%BD%D0%B8-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B8-news838077.html", "text": "На празникът на 6 май ще се формира циклон и това ще доведе до значителни валежи на места в западните и централните райони на страната, а през нощта на 7 май ще вали по високите места. Снежната линия ще падне до 1500 метра надморска височина. Това прогнозира пред БНТ синоптикът Красимир Стоев. Гергьовден идва със сняг, слани и ниски температури. \"Значителни валежи от дъжд ще има в Югоизточна България. Очакват се и градушки“, добави той. \"На фона на изминалите топли дни днес температурите относително ще се понижат и преобладаващите максимални стойности в по-голямата част от страната ще са между 18 и 23 градуса. Студеният атмосферен фронт ще се изнесе на изток и времето ще е ветровито, но валежите ще са само на отделни места. Преваляванията ще са краткотрайни в планинските райони“, прогнозира синоптикът. \"Подобна ще е синоптичната обстановка и утре\", добави той. \"В петък и събота температурите ще се повишат и ще достигнат до 26 градуса. До края на първото десетдневие предстоят дни с по-значителна облачност, с валежи“, заяви Стоев. \" Възможни са слани по високите полета в Западна България\", предупреди той. „В седмицата от 6 до 12 май ще има повече валежи. Ще е доста по-студено. Температурите ще достигат до 12-15 градуса“, прогнозира синоптикът. „В края на първото и в началото на второто десетдневие температурите ще се повишат. През втората половина на месеца те ще са по-високи от обичайните, особено през третото десетдневие“, добави той. \"Валежите през май ще са често явление. До обяд ще е слънчево, а след това ще вали“, заяви Стоев. \"От 24 до 26 май ще има краткотрайни превалявания\", каза още той. Сподели:", "date": "2019.05.01", "title": "СМРАЗЯВАЩА ПРОГНОЗА: Гергьовден носи сняг и студ! Предупреждение за слани и градушки"}
{"url": "https://pik.bg/%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B0-330-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8-%D0%B2-%D0%BF%D1%8A%D1%80%D0%B2%D0%BE%D0%BC%D0%B0%D0%B9%D1%81%D0%BA%D0%B8%D1%82%D0%B5-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D0%B8-%D0%B2-%D0%BF%D0%B0%D1%80%D0%B8%D0%B6-news838252.html", "text": "TACC, цитирана от \"Фокус\". Френската полиция е задържала 330 участници в първомайските демонстрации в Париж, но сблъсъците продължават в района на площад „Италия“, съобщи телевизионният канал CNEWS, позовавайки се на данните на МВР на Франция, цитиран от Според информация 220 души, задържани по време на протестите, остават в ареста. В допълнение, полицията проведе над 17 хиляди проверки на преминаващи в районите, където се провеждат демонстрациите за наличие на забранени предмети. Повечето от участниците в дневната демонстрация са се разотишли, но на площад „Италия“ все още има няколкостотин души, които протестират. Министерството на вътрешните работи на Франция съобщава, че общо 151 хиляди души са излезли на Първи май на демонстрации във Франция, 16 хиляди от тях в Париж. От своя страна профсъюзът на CGT настоява, че 310 хиляди души са участвали в демонстрации в цялата страна, 80 хиляди от тях в Париж. Консултантската компания Occurence, по данни на няколко медии, наброява 40 хиляди демонстранти в Париж. 7,4 хиляди полицаи и жандармеристи осигуряват опазването на реда при демонстрации в Париж. Сподели:", "date": "2019.05.01", "title": "Френската полиция е задържала 330 участници в първомайските демонстрации в Париж"}
{"url": "https://pik.bg/%D0%BD%D0%B0-%D0%B1%D0%BE%D0%B1-%D1%81-%D0%BD%D0%B0%D0%B4%D0%B5%D0%BD%D0%B8%D1%86%D0%B0-%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B8%D1%81%D0%BA%D0%B0%D1%82-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B0%D1%82%D0%B0-%D0%B2%D1%8A%D0%B7%D1%80%D0%B0%D1%81%D1%82-news838150.html", "text": "Тази година Международният ден на труда се отбелязва в Хърватия без синдикални протести, съобщава информационният сайт Индекс, цитиран от БТА. Основните синдикални организации в страната тази година не организират протестни шествия, а вместо това на местата, където по традиция се отбелязва Първи май, събират подписи за свикване на референдум за промяна на условията за пенсиониране. През декември хърватският парламент прие предложение на правителството за вдигане на възрастта за пенсиониране до 67 г. от 2023 г. и за жени, и за мъже. Трите основни синдиката организираха подписка в парка Максимир, където от 12 часа местно време техните лидери говориха пред събралите се граждани. По традиция Загреб и кметът Милан Бандич организират за Първи май забавна програма в парка Максимир и готвят 60 000 безплатни порции боб с наденица, които ще се раздават на 30 щанда. Сподели:", "date": "2019.05.01", "title": "НА БОБ С НАДЕНИЦА: В Хърватия искат референдум за пенсионната възраст"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D1%81%D0%BB%D0%B5%D0%B4-%D0%B5%D0%B4%D0%B8%D0%BD-%D0%B4%D0%B5%D0%BD-%D1%80%D0%B0%D0%B1%D0%BE%D1%82%D0%B0-news838212.html", "text": "Бурната първа седмица на новото естонско правителство доведе до оставката на министър от крайната десница само след ден на поста, предаде Би Би Си. Крайнодясната Консервативна народна партия (ЕКРЕ) получи 5 поста във втория кабинет на Юри Ратас - лидер на Центристката партия, в който участват и консерваторите „Про Патриа“. За лидера на ЕКРЕ Март Хелме и сина му Мартин Хелме, които станаха съответно вътрешен и финансов министър, бе съобщено, че направили жестове, асоциирани с теорията за превъзходство на бялата раса при полагането на клетва в понеделник. Съпартиецът им Марти Куузик, който стана министър на външната търговия, пък подаде оставка на следващия ден заради обвинения в домашно насилие. Подозренията към Куузик започнаха в медиите, след което полицията започна разследване. Той отрича обвиненията заради започнатото от прокуратурата разследване подаде оставка. При полагането на клетва от Куузик естонската президентка Керсти Калюлайд напусна парламента, така че той трябваше да поздрави празен стол. ЕКРЕ, която стана трета сила на вота през март със 17,8 на сто от гласовете, призовава отдавна за референдум за членството в ЕС, но отрича да е срещу самото членство. Използва антимигрантска реторика и обещава да намали данъците. Като част от кабинета ЕКРЕ има министри на външната търговия, околната среда, финансите, вътрешни работи и земеделие и храни. Сподели:", "date": "2019.05.01", "title": "Министър подаде оставка след един ден работа"}
{"url": "https://pik.bg/%D0%BE%D0%B3%D1%8A%D0%BD-%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%BF%D0%BE%D0%BC%D0%BF%D0%B5%D0%BE-%D0%B8-%D0%BB%D0%B0%D0%B2%D1%80%D0%BE%D0%B2-%D1%81%D0%B8-%D1%80%D0%B0%D0%B7%D0%BC%D0%B5%D0%BD%D0%B8%D1%85%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news838253.html", "text": "AFP, цитирана от \"Фокус\". Държавният секретар на САЩ Майк Помпео и руският външен министър Сергей Лавров си размениха обвинения в телефонен разговор в сряда, обвинявайки другата страна, във връзка с неуспелия опит на опозицията да свали президента Мадуро от власт, предава Помпео \"подчерта, че намесата на Русия и Куба е дестабилизираща за Венецуела и за двустранните отношения между САЩ и Русия\", заяви говорителят на Държавния департамент Морган Ортагус. Помпео \"призова Русия да прекрати подкрепата си за Николас Мадуро и да се присъедини към другите нации, включително преобладаващото мнозинство от страните в Западното полукълбо, които търсят по-добро бъдеще за венецуелския народ\", заяви тя в изявление. Лавров от своя страна осъди \"разрушителното влияние\" на Вашингтон в подкрепата му за опозиционния лидер Хуан Гуайдо, който във вторник заяви, че е получил подкрепата на въоръжените сили в краткотраен опит да отстрани от власт Мадуро. \"Намесата на Вашингтон във венецуелските дела е грубо нарушение на международното право\", цитира Лавров руското външно министерство. Лавров визира твърденията на президента Доналд Тръмп, направени отново в сряда от Помпео, че Съединените щати са готови да използват сила, ако е необходимо. \"Преследването на тези агресивни стъпки има последици\", каза Лавров и добави, че \"само венецуелският народ има право да решава съдбата си\". Сподели:", "date": "2019.05.01", "title": "ОГЪН ПО ЖИЦАТА: Помпео и Лавров си размениха обвинения по телефона заради Венецуела"}
{"url": "https://pik.bg/%D0%B8%D0%B3%D0%BE%D1%80-%D0%B4%D0%BE%D0%B4%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B2%D1%81%D0%B8%D1%87%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B2-%D0%BC%D0%BE%D0%BB%D0%B4%D0%BE%D0%B2%D0%B0-%D0%BA%D1%8A%D0%BC-%D0%B5%D0%B4%D0%B8%D0%BD%D1%81%D1%82%D0%B2%D0%BE-%D1%81-%D1%80%D1%83%D1%81%D0%B8%D1%8F-news838203.html", "text": "РИА Новости, цитирана от \"Фокус\". На първомайско шествие в Кишинев президентът на Молдова Игор Додон се обърна към политиците в страната, с призив да прекратят „геополитическите войни“ и отбеляза важността на отношенията с Русия, предаде Хиляди участници преминаха на първомайско шествие в Кишинев и се събраха на митинг, организиран от Партията на социалистите в Молдова. „Аз призовавам всички политици да намерят мъжество в себе си, за да приключим всички геополитически войни. Безусловно, Русия е стратегически партньор на Молдова. Аз провеждам балансирана външна политика и смятам, че ние трябва да живеем в добри отношения с всички. Само по този начин ще успеем да осигурим по-добри условия за живот на нашия народ“, заяви Додон. Сподели:", "date": "2019.05.01", "title": "Игор Додон призова всички политици в Молдова към единство с Русия"}
{"url": "https://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B5-%D1%83%D0%B2%D0%BE%D0%BB%D0%BD%D0%B8%D0%BB%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-news838250.html", "text": "AFP, цитирана от \"Фокус\". Британският премиер Тереза Мей в сряда уволни министъра на отбраната Гавин Уилямсън, след разследване за изтичането на новината, че Великобритания условно е разрешила китайската Huawei да развие 5G мрежата на Великобритания, предава \"Премиерът тази вечер помоли Гавин Уилямсън да напусне правителството, след като загуби доверие в способността му да служи като министър на отбраната и като член на нейния кабинет\", заяви говорител от офиса на премиера. Май заяви в писмо до Уилямсън, че разследването \"предоставя убедителни доказателства за отговорността Ви за неразрешеното разкриване на информация\" от заседанието на 23 април на Съвета за национална сигурност. \"Никаква друга достоверна версия на събитията, която да обясни това изтичане, не е идентифицирана\", добави тя. Вече сериозно загубилото доверие правителство на Великобритания беше разтърсено от скандала, че Тереза Мей е готова да позволи на Huawei да развие британската 5G мрежа. Сподели:", "date": "2019.05.01", "title": "Тереза Мей е уволнила министъра на отбраната"}
{"url": "https://pik.bg/%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D0%B8-%D0%BC%D0%B5%D1%87%D1%82%D0%B0-news838118.html", "text": "Носителката на титлата \"Мис България 2012\" Габриела Василева разкри коя е най-голямата й мечта. Красавицата мечтае да е пианистка. Габи не крие, че се надява скоро желанието й да се сбъдне. Миската се определя още и като страхотен домошар, като признава, че хората трудно вярват на нова нейно качество. Само преди няколко месеца, в деня на влюбените, Василева се сгоди за дългогодишния си приятел Георги Захариев. Носителката на короната каза \"Да\" на любимия си в пустинята Вади Рум в Йордания, припомня ежедневник. Сподели:", "date": "2019.05.01", "title": "\"Мис България\" Габриела Василева разкри най-голямата си мечта..."}
{"url": "https://pik.bg/%D1%81%D0%B0%D1%89-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%B2%D0%BE%D0%B9%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%82%D0%BC%D0%B5%D0%BD%D0%B8-%D0%BF%D1%8A%D1%82%D1%83%D0%B2%D0%B0%D0%BD%D0%B5%D1%82%D0%BE-%D1%81%D0%B8-%D0%B4%D0%BE-%D0%B5%D0%B2%D1%80%D0%BE%D0%BF%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news838237.html", "text": "АФП, цитирана от \"Фокус\". Изпълняващият длъжността министър на отбраната на САЩ Патрик Шанахан е отменил планираното си пътуване до Европа, заради ситуацията във Венецуела и на границата с Мексико, предаде „Министър Шанахан няма да пътува за Европа, тъй като реши, че пребиваването във Вашингтон ще му позволи по-ефективно да координира своите действия с Агенцията за национална сигурност и с Държавния департамент относно ситуацията във Венецуела, както и да поддържа координацията с министерството за вътрешна сигурност , в рамките на оказване на помощ за югозападната граница“, заяви говорителят на Пентагона Джо Бучино. По неговите думи, Шанахан е трябвало да присъства на две церемонии за смяна на командването в Германия и Белгия, след което да направи и кратко посещение във Великобритания. Сподели:", "date": "2019.05.01", "title": "САЩ СЕ ГОТВИ ЗА ВОЙНА: Военният министър отмени пътуването си до Европа заради Венецуела"}
{"url": "https://pik.bg/%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D0%B7%D0%B0%D0%BF%D1%83%D1%88%D0%B5%D0%BD%D0%B8%D1%82%D0%B5-%D1%87%D0%B5%D1%80%D0%B2%D0%B0-%D0%BD%D0%B0-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-news838172.html", "text": "Бившият италиански премиер Силвио Берлускони претърпя операция заради запушване на червата, което повдигна въпроси за кампанията му за европейските избори този месец, предаде Асошиейтед прес. Лапароскопията вчера е преминала успешно и 82-годишният медиен магнат ще бъде изписан от болницата през идните дни, съобщи неговата канцелария. По-рано Берлускони каза, че страда от болки в бъбреците. Той беше приет в болница вчера - деня, в който трябваше да представи кандидатите на своята партия \"Форца Италия\" за изборите за Европейски парламент на 26 май. Самият Берлускони също се кандидатира - първият случай, когато му бе позволено да се кандидатира за обществен пост, след като през 2012 г. това му беше забранено заради присъда за данъчна измама. Миналата година съдът му позволи да се кандидатира отново заради добро поведение, припомня АП. Засега не е ясно как ще повлияе операцията на предизборната кампания на Берлускони. Сподели:", "date": "2019.05.01", "title": "Оперираха запушените черва на Берлускони"}
{"url": "https://pik.bg/%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-%D0%B1%D0%B0%D1%80%D1%81%D0%B0-%D1%81-%D0%BE%D0%B3%D1%80%D0%BE%D0%BC%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%BC%D0%B5%D1%81%D0%B8-%D0%B3%D0%B5%D1%80%D0%BE%D0%B9-%D0%BD%D0%B0-%D0%BA%D0%B0%D0%BC%D0%BF-%D0%BD%D0%BE%D1%83-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news838246.html", "text": "Барселона победи с категоричното 3:0 Ливърпул в първи 1/2-финален двубой от Шампионска лига. Луис Суарес откри резултата за домакините, а супер звездата Лео Меси се отчете с 2 попадения за Барса. Срещата-реванш е след седмица на \"Анфийлд\". Барселона и Пуул имат досега по 5 титли от най-престижната футболна клубна надпревара на Стария континент. В другия полуфинален сблъсък сили мерят Тотнъм и Аякс като амстердамци взеха  преднина след 1:0 за тях на английска земя. По-рано в пресявките на ШЛ този сезон каталунците отстраниха Лион и Манчестър Юнайтед, а мърсисайдци елиминираха Байерн Мюнхен и Порто. Още в самото начало на спора на \"Камп Ноу\" Салах и Мане създадоха напрежение в наказателното поле на домакините, каталунците пък отвърнаха с опасна атака, при която Ракитич бе близо до това да намери на перфектна позиция Видал, но кълбото бе избито от играч на Пуул. В 13-ата минута Лео Меси поиска дузпа за игра с ръка на футболист на гостите, съдията пък прецени, че няма достатъчно основания да посочва бялата точка в ситуацията. Последваха два опасни изстрела на Коутиньо. Луис Суарес в 26-ата минута засече остро центриране по земята на Алба и реализира. 1:0 за Барса след попадението на централния нападател. В 35-ата минута Мохамед Салах намери с отличен пас Мане, Садио обаче пропусна от близка дистанция, пращайки кълбото високо над вратата. Милнър в 47-ата минута шутира опасно, а Тер Щеген отби топката. В 53-ата минута Мо Салах отправи остър изстрел по земята, а вратарят Тер Щеген отново се прояви с класно спасяване. Последва пропуск на Джеймс Милнър от много добра позиция. Барса отвърна с опасна атака, при която обаче Видал не съумя да се ориентира по най-добрия начин в наказателното поле. Лионел Меси в 75-ата минута влезе с топката почти във вратата. Лео започна остра атака на домакините, след карамбол кълбото стигна до Суарес, който стреля веднага, топката пък се отби в горната греда и попадна в Меси, който не сгреши - 2:0. В 82-ата минута Лео Меси реализира фамозен гол от фаул - 3:0 за Барселона. Уникално изпълнение с левия крак на Меси. Попадението е под номер 600 за Лео за Барса. Секунди по-късно Салах прати кълбото в гредата от близка дистанция, късмет за Барселона в ситуацията. Дембеле пък се отчете с пропуск за домакините. Така срещата завърши при резултат - 3:0 за каталунците. Тер Щеген, Алба, Ленгле, Пике, Роберто, Видал, Бускетс, Ракитич, Коутиньо, Суарес, Меси Треньор: Ернесто Валверде Алисон, Робъртсън, Ван Дайк, Матип, Гомес, Кейта, Фабиньо, Милнър, Вайналдум, Мане, Салах Мениджър: Юрген Клоп Главен съдия на мача бе Бьорн Кайперс (Холандия). Сподели:", "date": "2019.05.01", "title": "В ШАМПИОНСКА ЛИГА: Барса с огромен удар по Ливърпул, Меси герой на \"Камп Ноу\"... (ОБНОВЕНА)"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BE%D0%BC%D0%B8%D0%BA%D1%8A%D1%82-%D0%BB%D1%8E%D0%B1%D0%BE-%D0%BD%D0%B5%D0%B9%D0%BA%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-news838143.html", "text": "Eдна година след като погреба майка си, Любо Нейков призна, че все още му е трудно да преодолее загубата и за пръв път проговори публично за нея и техните отношения, докато все още е била жива. Комикът сподели, че с подобни трагедии справяне няма, но хубавите спомени били единственото, което му давало сили и смисъл да продължи напред. „Тя беше вдъхновяващ човек. Светица, добра, лъчезарна. Пееше, смееше се, знаеше много вицове. Душата на компанията“, казва Нейков за покойната си майка Цеца. Според него и хората от неговото обкръжение наследил таланта си в комедията именно от нея. Освен това тя била и най-големият му мотиватор за успех. „Много се радваше на постиженията ми. Гордееше се жестоко с всичко това. Като че ли на нея ѝ се случваше. И то си е така, то на нея се случваше това“, споделя шефът на „Комиците“. За пръв път той разкрива и че майка му прилежно събирала изрезки от вестници и списания с негови интервюта, които съхранявала в колекция и обичала да показва на комшийки и приятелките от Червен бряг, откъдето е фамилията на актьора. „Някъде ги е скрила, да. Събирала е. Даже наскоро я сънувах. Нещо си говорим и аз казвам: „Мамо, ще се събираме с колегите, ще ходим в Червен бряг да се запознаем с едно агне“. Тя каза: „Събирайте се, събирайте си, ти знаеш аз колко обичам да се събирате. Лакърдиите, веселбата. Няма да спираш да се събирате“. Така че тя винаги ще бъде с мен“, разказва през сълзи Любо. Нейков разкри, че не изпитва угризения и с майка му са успели да проведат последния си трогателен разговор и да си кажат всичко, което през годините, поради една или друга причина, не са успели. Най-важно за него било, че събрал кураж да ѝ каже, че я обича. Въпреки че вече е минала точно година от смъртта ѝ, актьорът все още връщал лентата назад. Най-трудно му било часове след като трагедията почернила семейството му, защото трябвало да се качи на сцената и да играе пред пукащ се по шевовете с хора салон. Същото му се случило и след загубата на неговия брат. Тогава Любо отново имал представление, а още по-ужасното било, че героят му имал реплики, свързани със смъртта. Докато ги изричал, Нейков имал буца в гърлото, а лицето му било обляно от сълзи. Припомняме, че братът на любимеца от екрана издъхна на 44-годишна възраст от инфаркт преди 5 години, а внезапната му смърт отключи у актьора здравословни проблеми. Сподели:", "date": "2019.05.01", "title": "ДРАМА В ПИК И \"РЕТРО\": Комикът Любо Нейков проговори за загубата на майка си"}
{"url": "https://pik.bg/%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D1%82%D1%80%D0%B5%D0%BD%D1%87%D0%B5%D0%B2-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC-%D0%BF%D1%80%D0%BE%D1%86%D0%B5%D0%BD%D1%82-%D0%BE%D1%82-%D0%BD%D0%B5%D1%83%D0%B4%D0%B0%D1%87%D0%B8%D1%82%D0%B5-%D0%BD%D0%B8-%D1%81%D0%B5-%D0%B4%D1%8A%D0%BB%D0%B6%D0%B0%D1%82-%D0%BD%D0%B0-%D0%BD%D0%B0%D1%80%D0%BE%D0%B4%D0%BE%D0%BF%D1%81%D0%B8%D1%85%D0%BE%D0%BB%D0%BE%D0%B3%D0%B8%D1%8F%D1%82%D0%B0-news838235.html", "text": "“След 10-и ноември вече имах възможност и да пътувам по света, да видя как са устроени там нещата. Бях вицепрезидент на световните профсъюзи един мандат, два мандата на европейските. Моят отговор е, че най-голям процент от неудачите, които ние имаме, се дължат на народопсихологията“. Това заяви в ефира на БНР д-р Константин Тренчев, почетен председател на Конфедерацията на труда “Подкрепа“. Той бе запитан защо продължаваме да сме на опашката по доходи. “Ние признаваме факта, че сме най-зле, че нещата не вървят, че ни експлоатират и т.н, но оставаме на това ниво, защото в психологията има три етапа в решаване на един проблем. Първо, формулира се проблемът какъв е - ето при нас са ниските доходи. След това се анализират причините, породили проблема, и трето - предлага се решение и се почва борба за налагане на това решение. До това нещо не се стига, защото искаме някой да ни реши въпроса“, каза още той. “Ами да, те предложиха и решение - взимате кредит и плащате тока си. Вместо да отидете при ЧЕЗ и да ги претрепете и толкоз. Защото в една друга държава ще го направят“, каза още той в коментар към изнесената вчера информация от НСИ, че над 1,5 млн. българи живеят под прага на бедността и това, че една трета от хората имат проблем с плащането на сметките за бита. Тренчев коментира и скандалите от последните седмици, показващи, че една част от власт имащите са “приказно богати“. “Те затова са отишли в политиката, разберете го. Те не отиват да решават проблеми на хората. Те отиват, за да си направят пари и тъй като имат власт да вземат едно или друго решение, те го остойностяват. Един бизнесмен отива при тях и казва – искам това и това да взема, добре – колко даваш. Той дава торбата и решението е в негова полза“. “Хората първо трябва да са наясно със себе си – искат ли да бъдат свободни или не. И да са готови за тази свобода да се борят, даже да умрат за тази свобода. Защото по-рано бяхме по затворите, за да не е така, както беше. Ама сега не е така, както беше. Сега никой не ще никъде да се бори, за да промени нещата, защото се страхува, че ще загуби тази минимална работна заплата, която взима сега – ми без нея какво ще правя?“, коментира още той. Сподели:", "date": "2019.05.01", "title": "Константин Тренчев: Най-голям процент от неудачите ни се дължат на народопсихологията"}
{"url": "https://pik.bg/%D0%B1%D0%B5%D0%BB%D0%B3%D0%B8%D1%8F-%D1%83%D0%B7%D0%B0%D0%BA%D0%BE%D0%BD%D0%B8-%D0%BB%D0%B5%D0%BA%D0%B8%D1%8F-%D0%BA%D0%B0%D0%BD%D0%B0%D0%B1%D0%B8%D1%81-news838106.html", "text": "Белгийските власти разрешиха свободната продажба на т. нар. \"лек\" канабис, съобщиха местни медии. Занапред растението ще се продава свободно в будките за цигари, а не както досега - само в специализирани магазини. \"Лекият\" канабис съдържа канабидиол (непсихотропна съставка), както и количества на активната съставка тетрахидроканабинол (ТНС) под 0,2 на сто. Според поясненията ниското съдържание на психотропната съставка ТНС премахва влиянието, водещо до замайване при \"обикновения\" канабис. Предвижда се \"лекият\" канабис да бъде предлаган в будките за цигари и облаган като тютюневите изделия с данък и акциз. В последните години в Белгия се появиха специализирани магазини за \"лек\" канабис, но продажбата не бе облагана с акциз. Не всички са доволни от новото решение на министерството на финансите - досегашните специализирани магазини се опасяват от фалит, а полицаи обясняват, че проверките за притежание на наркотичното вещество се обезсмислят. По техни думи мирисът на \"лекия\" и \"обикновения\" канабис при пушене е еднакъв и това ще провали усилията за предотвратяване на употребата на марихуана. По данни на организация, подкрепяна от фондацията \"Крал Бодуен\" с почетен председател кралица Матилда, узаконяването на всички видове канабис би донесло на белгийския бюджет годишно до 144 милиона евро. Организацията отбелязва, че на година бюджетът отделя над 223 милиона евро за дейности, свързани с канабиса. Белгийският бюджет би получил 144 милиона евро годишно, ако държавата е обвързана с монополното производство, разпространение, лицензиране на продажбите и ценообразуването при предлагането на растението. Ако Белгия разреши изцяло употребата, без да облекчава производството и разпространението (по примера на Холандия), бюджетните разходи биха намалели с 42,8 милиона евро на година. В случай, че Белгия разреши на частни дружества да произвеждат канабис, бюджетът би бил облагодетелстван със 78,4 милиона евро на година, изчислява организацията. Сподели:", "date": "2019.05.01", "title": "Белгия узакони \"лекия\" канабис"}
{"url": "https://pik.bg/%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-%D1%81%D0%BA%D0%BE%D1%87%D0%B8%D1%85%D0%B0-%D0%B2-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%BA%D0%B0%D1%82%D0%B0-%D0%BE%D1%82%D0%B3%D0%BB%D0%B5%D0%B6%D0%B4%D0%B0%D1%89%D0%B0-30-%D0%BA%D1%83%D1%87%D0%B5%D1%82%D0%B0-%D0%B2-%D0%B4%D0%BE%D0%BC%D0%B0-%D1%81%D0%B8-news838074.html", "text": "Вълна от подкрепа имаше в социалните мрежи за британска гражданска Хелън Джеймс, която отглежда десетки кучета във врачанското село Сираково. Това се случи след репортаж, в който жители на селото нарекоха дома на Джеймс кучкарник и настояха той да бъде преместен. Причината – животните били опасни, агресивни и без документи. Хелън Джеймс е категорична, че кучетата са ваксинирани и имат паспорти. Тя напомни, че имотът, в който ги отглежда е частен и показа 30-те паспорта на животните. Според представители на неправителствена организация британката прави услуга на селото, защото прибира изхвърлените от местните животни и в района вече няма бездомни кучета. Сподели:", "date": "2019.05.01", "title": "Организации скочиха в защита на англичанката, отглеждаща 30 кучета в дома си"}
{"url": "https://pik.bg/%D0%B1%D0%B0%D0%BD%D0%B5%D0%B2-%D0%BF%D0%B0%D0%BA-%D1%81-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B2-%D0%B0%D1%80%D0%B5%D1%81%D1%82%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%B3%D0%BB%D0%B0%D1%81-%D0%BC%D1%83-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8%D0%BB-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%B3%D0%BE%D1%80%D0%BA%D0%BE-%D1%82%D0%B8-%D0%BD%D0%B8%D0%BA%D0%BE%D0%BB%D0%B0%D0%B9-news838192.html", "text": "Вътрешният глас на Николай Банев му проговори в ареста. Бизнесменът, който вече месеци наред е зад решетките по обвинение за пране на пари и организирана престъпна група, очевидно има достъп до интернет и пуска прочувствени текстове. Последният му включва размисли покрай празничните великденски дни. Последен ден е от великденските празници. Поради естеството на моето арестантско ежедневие, празниците са най-дългият, най-тъжният и най-самотният период от безсмисленото социално изключване, на което съм подложен. Има, разбира се и предимства. Гледам по цели денонощия няколкото телевизионни програми и опитен социален психолог (не го казвам със самоирония), допълвам моите анализи за обществото ни през 2019-та година. Картината е стряскаща. Събитията – повторяеми. Журналистите – безлични. Героите на съответния ден – сиви. Анализаторите от екрана – прозрачни. Родната, пазеща ни полиция и шоу-прокуратурата, не успяват да произведат очакваните “знайно от кого” ежечасни новини. Постиженията на шепата ни спортисти и гениални участници в олимпиади по точни науки не достигат за да блокират екранното съотношение между катастрофи, убийства, грабежи, белезници, пакети с дрога, дупки по пътищата и живия живот на българина – на нашенския уседнал българин, втренчил се в същия този дебалансиран екран, с надеждата, че животът от екрана е по-нещастен от неговия и, че не е чак, толкова лош неговия си живот от и една точка местното и международното положение. Възхищавам се и на вярата на Н.В. Българина в чудеса. Гледам и не вярвам на очите си какво множество от българи на моята възраст следват копието на старата икона от Бачковския манастир. Хора, израснали във времена на атеизъм, днес, се редяха зад копие на стара икона. Надявайки се, че докосвайки менте – артефакта от “славната ни” робска история, ще върнат вярват в себе си и в несбъднатите си мечти. Горко ти, Николай – невернико (говори вече моя вътрешен глас). Горко ти, че се опитваш да трогнеш някого, с твоите бълнувания от ареста. Но как без трогателност, ще стигнеш до общо пречистване и прозрение – питам вътрешния си глас? “Трудно, много трудно.” – ми отговаря този безмилостен вътрешен глас. Поглеждам към двойната решетка, затворила между металните раета и ромбове, мъглявия прозорец на надеждите ми и безмълвно сгъвам листа на моето отчаяно душеизлияние. Отвън вият бездомни кучета, а сивото утро обещава нов дълъг, безсмислен ден….Христос Воскресе, приятели! Каквото и да означава това…. Н.Б. Сподели:", "date": "2019.05.01", "title": "БАНЕВ ПАК С ИНТЕРНЕТ В АРЕСТА! Вътрешният глас му проговорил зад решетките: Горко ти, Николай – невернико..."}
{"url": "https://pik.bg/%D1%81%D0%B0%D0%BB%D0%BC%D0%B0-%D1%85%D0%B0%D0%B9%D0%B5%D0%BA-%D0%B2%D0%BE%D0%B4%D0%B8-%D1%83-%D0%BD%D0%B0%D1%81-%D1%82%D0%BE%D0%BF%D0%B4%D0%B0%D1%80%D0%B8%D1%82%D0%B5%D0%BB-%D0%B7%D0%B0-%D1%80%D0%B5%D1%81%D1%82%D0%B0%D0%B2%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D0%BE%D1%82%D1%80-%D0%B4%D0%B0%D0%BC-news838211.html", "text": "Салма Хайек и Франсоа-Анри Пино ще дойдат в България за снимките на \"Бодигард на жената на убиеца\". Преди няколко години Хайек снима у нас първата част на филма \"Бодигард на убиеца\" и сподели, че на двамата със съпруга им много им харесва в България и дори биха се върнали на почивка някой ден. В първа част Хайек изигра нахаканата съпруга на екранния наемен убиец, в чиято кожа скочи Самюел Джаксън, а затворническите сцени с нея се превърнаха в тотален хит. Сега героят на Рейнолдс - професионалният бодигард Майкъл Брайс, ще трябва да изостави \"клиента си\" Дариус Кинкейд, за да брани живота на половинката му Соня. Продуцент отново ще е Ави Лернер, а България е основна локация. Докато Хайек снима усилено с Райън Рейнолдс и Самюел Джаксън, Пино се отдаде на благотворителност и даде 100 млн. евро за реставрирането на катедралата \"Нотр Дам\", която изгоря преди две седмици, напомня \"Телеграф\". Сподели:", "date": "2019.05.01", "title": "Салма Хайек води у нас топдарител за реставрацията на \"Нотр Дам\""}
{"url": "https://pik.bg/%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B9%D1%86%D0%B8-%D1%89%D0%B5-%D0%BB%D0%B5%D0%B6%D0%B0%D1%82-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D1%80%D0%B5%D0%B3%D0%BB%D0%B0%D0%BC%D0%B5%D0%BD%D1%82%D0%B8%D1%80%D0%B0%D0%BD%D0%BE-%D0%B8%D0%B7%D0%B2%D0%B0%D0%B6%D0%B4%D0%B0%D0%BD%D0%B5-%D0%BD%D0%B0-%D0%BF%D0%BE%D1%82%D1%8A%D0%BD%D0%B0%D0%BB-%D0%BF%D1%80%D0%B5%D0%B4%D0%B8-%D0%B2%D0%B5%D0%BA-%D1%80%D1%83%D1%81%D0%BA-news838196.html", "text": "Южнокорейски съд осъди трима бизнесмени на затвор, след като ги призна за виновни в лъжа, че открили отдавна изгубен кораб с богатства, предаде Би Би Си. Компанията „Шинил груп“ обяви през юли, че намерила руския крайцер „Дмитрий Донски“, за който се смята, че е потънал през 1905 г. със злато на стойност милиарди долари на борда си. Компанията привлякла 7,6 млн. долара от хиляди инвеститори за мисия по изваждане на съкровището на повърхността. След което се появиха съмнения в истинността на „откритието“. Според „Шинил груп“ на борда на кораба имало 200 тона злато, но съд в Сеул обяви днес това за лъжа. Зам.-шефът на компанията, идентифициран само като Ким, получи 5-годишна присъда в затвор, бившият ѝ ръководител Рю – 2 г., а трети ключов съучастник бе осъден на 4 г. зад решетките. „Шинил груп“ обяви миналата година, че организирана от нея експедиция намерила на дъното на Японско море крайцер с надпис на борда „Дмитрий Донски“ на дълбочина над 400 метра. Според конвенцията за подводното културно наследство на ЮНЕСКО от 2001 г. всичко потънали обекти на възраст над 100 г. представляват световна ценност и разкопки и изваждане на повърхността с търговски цели е забранено. Сподели:", "date": "2019.05.01", "title": "Южнокорейци ще лежат в затвора заради нерегламентирано изваждане на потънал преди век руски кораб"}
{"url": "https://pik.bg/%D0%BF%D1%80%D0%B0%D0%B2%D1%8F%D1%82-%D0%BE%D0%BF%D0%B5%D1%80%D0%B0-%D0%B7%D0%B0-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D0%BB%D0%B8%D1%82%D0%B2%D0%B8%D0%BD%D0%B5%D0%BD%D0%BA%D0%BE-news838177.html", "text": "Ппремиерата на оперната постановка \"Животът и смъртта на Александър Литвиненко\" ще се състои във Великобритания през 2020 година. Информацията е на вестник \"Таймс\". Операта за отравянето на бившия офицер от руските тайни служби ще бъде поверена на британската трупа \"Грейндж парк опера\". По думите на ръководителката й Васфи Кани разрешение за постановката е дала вдовицата на руския офицер Марина Литвиненко. Тя е предоставила на трупата и видеозаписи от семейния архив, които ще бъдат прожектирани на екрани по време на изпълнението на операта. Музиката за произведението е написана от Антъни Болтън, известен британски инвеститор, който в последните години се увлича по сътворяването на музикални произведения. Автор на либретото е британският музикант Кийт Хаскет-Харви, който е работил с Кралската опера в Лондон и с Английската национална опера. Партията на Литвиненко ще бъде изпълнена от тенора Ейдриън Дуайър. Сподели:", "date": "2019.05.01", "title": "Правят опера за отравянето на Литвиненко"}
{"url": "https://pik.bg/%D1%81%D0%B0%D1%89-%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D1%81-%D0%B2%D0%BE%D0%B9%D0%BD%D0%B0-news838200.html", "text": "Държавният секретар на САЩ Майк Помпейо заяви, че военни действия във Венецуела са възможни, „ако това се налага“, но Вашингтон би предпочел мирен преход, предаде Ройтерс, цитирана от БНР. По-рано днес говорителката на руското МВнР Мария Захарова отхвърли твърденията на Помпейо, че Москва е убедила венецуелския президент Николас Мадуро да не напуска родината си на фона на ескалиралото напрежение. Според дипломат №1 Мадуро се готвел да избяга в Куба. Самият президент също отрече да е имал подобни планове. Вчера Мадуро обяви, че е осуетил бунт на група военни, които подкрепят самообявилия се за президент опозиционен лидер Хуан Гуайдо. Гуайдо на свой ред призова за масови протести срещу правителството на днешния 1-ви май. Сподели:", "date": "2019.05.01", "title": "САЩ заплашиха Венецуела с война"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%8E%D0%BD%D0%B4%D0%BE%D0%BB%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%BA%D1%8A%D1%89%D0%B8%D1%82%D0%B5-%D0%B7%D0%B0-%D0%B3%D0%BE%D1%81%D1%82%D0%B8-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D0%B9%D1%82%D0%BE-%D0%B2%D0%B7%D0%B5%D1%85%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%88%D0%B5%D1%84-news838239.html", "text": "Става дума за обекти с по три спални и голяма кухня. Собственост са на \"Тара 2008\" ЕООД, фирмата ан Емине Местан – съпруга на кмета на Юндола Мехмед Местан (ДПС). Той стопанисва обекта, макар да го е прехвърлил на жена си. Признава, че познават Багдатова-Мизова, но отричат дейността им да има нещо общо с нея. Не били близки. В отговор на въпрос как обаче нейният телефон се оказа предназначен за резервации, Местан казва пред Би Ти Ви: \"Стигнахме до извода със съпругата му, че в най-вероятно в онова време не сме имали такъв сайт, нямахме интернет. Ние сме хора селски, не сме хора, които да боравим с такива неща. Ако е направила сайт, го е направила на съвсем доброволни начала\". По думите на кмета на Юндола Багдатова-Мизова не е отсядала в къщите за гости, те се използват по предназначение и проверките на Държавен фонд \"Земеделие\" не са откривали нарушения през годините. 281 000 лева е отпуснал Държавен фонд \"Земеделие\" за изграждането на две къщи за гости в Юндола, за които се оказва, че в сайт за резервации са вписани с телефона на зам.-директора на фонда Иванка Багдатова-Мизова, която вчера се оттегли от поста си. Сподели:", "date": "2019.05.01", "title": "Кметът на Юндола проговори за скандала с къщите за гости, заради който взеха главата на шефка от фонд \"Земеделие\""}
{"url": "https://pik.bg/%D1%87%D0%B5%D1%88%D0%BA%D0%B8%D1%8F%D1%82-%D1%81%D1%8A%D0%B4-%D0%BE%D0%BD%D0%B5%D0%B2%D0%B8%D0%BD%D0%B8-%D1%85%D0%BE%D1%82%D0%B5%D0%BB%D0%B8%D0%B5%D1%80-%D0%B8%D0%B7%D0%B3%D0%BE%D0%BD%D0%B8%D0%BB-%D1%80%D1%83%D1%81%D0%BD%D0%B0%D1%86%D0%B8-%D0%B7%D0%B0%D1%80%D0%B0%D0%B4%D0%B8-%D0%B0%D0%BD%D0%B5%D0%BA%D1%81%D0%B8%D1%8F%D1%82%D0%B0-%D0%BD%D0%B0-%D0%BA%D1%80%D0%B8%D0%BC-news838116.html", "text": "Чешкият конституционен съд се произнесе, че отказ на собственик на хотел в североизточния град Острава да настани руски граждани през 2014 г. не е бил проява на дискриминация, съобщи пражкият в. \"Право\", цитиран от ТАСС. Конституционните съдии отмениха решение на върховния съд, което беше признало действията на собственика на хотел \"Бриони\" за незаконни. По-рано чешката търговска инспекция глоби хотела с 50 000 крони (около 2000 евро) \"за дискриминация на потребители по национален признак\". Върховният съд намали глобата на 5000 крони (200 евро), а конституционните съдии се произнесоха тя да бъде отменена. Собственикът на \"Бриони\" Томаш Кръчмарж, който е с украински корени, преди пет години отказа да приеме 49 руски спортисти. На входа на сградата и на сайта на хотела се появи съобщение, че \"От 24 март 2014 г. не настаняваме граждани на Руската федерация. Причината е анексията на Крим\". В съобщението имаше уговорка, че забраната не се отнася за руснаци, които писмено заявят, че не са съгласни с анексията на полуострова от Русия. Конституционният съд реши, че собственикът на хотела коректно е изразил политическите си убеждения. Като е публикувал в интернет съобщение, че няма да настанява руснаци, той не е нарушил правата им, защото предварително ги е предупредил за условията по пребиваването и те са можели да изберат друг хотел в Острава. Съдът напомня и за официалната чешка позиция за непризнаване на анексията на Крим. Сподели:", "date": "2019.05.01", "title": "Чешкият съд оневини хотелиер, изгонил руснаци заради анексията на Крим"}
{"url": "https://pik.bg/%D0%BD%D0%B5%D1%83%D0%B7%D0%BD%D0%B0%D0%B2%D0%B0%D0%B5%D0%BC-%D0%B8%D0%B2%D0%BE-%D0%B0%D1%80%D1%8A%D0%BA%D0%BE%D0%B2-%D0%B7%D0%B0%D0%BF%D1%80%D0%B8%D0%BB%D0%B8%D1%87%D0%B0-%D0%BD%D0%B0-%D0%BF%D0%BE%D0%B1%D0%B5%D0%BB%D1%8F%D0%BB-%D0%B4%D1%8F%D0%B4%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news838010.html", "text": "30-годишният актьор Иво Аръков заприлича на дядо. Водещият на \"Мармалад\" реши да смени цвета на косата си. Актьорът използва услугите на фризьорски салон във Варна, близо до неговото родно място Белослав. Иво заложи на модерното сребристо русо, но вместо да освежи външния си вид, постигна обратния ефект. Той заприлича на възрастен мъж, но почитателите му предполагат, че трансформацията се налага заради ангажимент към някои нов филм. Аръков, който от известно време има и свой агент в Лондон, наскоро се снима заедно с голямата турска звезда Кавънч Татлъту. Дали няма да изгрее до друг голям актьор с тази прическа, предстои да видим, пише \"Хотнюз\". Сподели:", "date": "2019.05.01", "title": "НЕУЗНАВАЕМ: Иво Аръков заприлича на побелял дядка (СНИМКА)"}
{"url": "https://pik.bg/%D1%87%D0%B5%D1%82%D0%B8%D1%80%D0%B8-%D0%B8%D0%B4%D0%B5%D0%B8-%D0%B7%D0%B0-%D0%BE%D1%81%D1%82%D0%B0%D0%BD%D0%B0%D0%BB%D0%B8%D1%8F-%D0%BE%D1%82-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%BA%D0%BE%D0%B7%D1%83%D0%BD%D0%B0%D0%BA-news838238.html", "text": "След големите приготовления и очаквания Великден мина като миг. Козунаците обаче останаха и вече трудно бихме могли да ги ядем, както на великденската закуска. Представяме ви няколко рецепти, с които да дадете нов шанс на великденското изкушение. А и като нищо резултатът да се окаже и по-вкусен от оригинала. Ето кои са те: Това е фаворитът на мнозина. Лесен за изпълнение, ефектен и много вкусен.  С този вариант ще впечатлите всички -  роднини, колегите и децта. Тук използвате блатовете на останалия козунак, за да направите торта. А поводи за торта винаги има. Рецептата е особено подходяща за сухите козунаци, които и в ден първи на Великден не са съвсем вкусни. Още една идейна рецепта за изостаналите козунаци. Във видеото ще намерите подробна рецепта. Сподели:", "date": "2019.05.01", "title": "Четири идеи за останалия от Великден козунак"}
{"url": "https://pik.bg/%D1%81-%D1%80%D0%B8%D1%81%D0%BA-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D1%81%D0%B8-%D0%BA%D0%BE%D0%B9%D0%BD%D0%B0-%D1%80%D1%83%D1%81%D0%B5%D0%B2%D0%B0-%D1%81%D0%B8-%D0%B8%D0%B7%D0%BF%D1%83%D1%88%D0%B8-%D0%BF%D1%83%D1%88%D0%B5%D0%BD%D0%B5%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D0%BC%D0%B8%D1%80%D0%BE-%D1%81%D0%BD%D0%B8%D0%BC%D0%BA%D0%B8-news838214.html", "text": "Сред най-заклетите тютюнопушачи у нас е Койна Русева. За пореден път тя доказа, че с право се нарежда рамо до рамо с цигарения звяр Андрей Слабаков. Снимките на дългоочаквания нов клип на Миро, в който участва Койна, текат с пълна сила и под пълна пара. В почивката между дублите Русева използва минутите, за да се отдаде на своя любим порок и да захапе цигара, пише ежедневник. Сподели:", "date": "2019.05.01", "title": "С РИСК ЗА ЗДРАВЕТО СИ: Койна Русева си изпуши пушенето заради Миро (СНИМКИ)"}
{"url": "https://pik.bg/%D0%B1%D0%BE%D1%80%D0%B8%D1%81-%D1%8F%D1%87%D0%B5%D0%B2-%D0%BE%D1%82-%D0%BD%D1%84%D1%81%D0%B1-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%B8-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-e-%D1%87%D0%BE%D0%B2%D0%B5%D0%BA%D1%8A%D1%82-%D0%BA%D0%BE%D0%B9%D1%82%D0%BE-%D0%B8%D0%B7%D0%B3%D0%BE%D0%BD%D0%B8-%D0%BB%D0%B8%D1%86%D0%B5%D0%BC%D0%B5%D1%80%D0%B8%D0%B5%D1%82-news838236.html", "text": "„Валери Симеонов е човекът, който изгони лицемерието от българската политика. Той е политикът, който винаги казва истината – дори и когато тя не е приятна за някого. Политикът, който наложи прямият изказ”. Това заяви зам.-председателят на НФСБ и депутат в 44-то НС Борис Ячев по време на среща със симпатизанти в Пловдив - област, съобщиха от пресцентъра на партията. На тази среща симпатизантите заявиха подкрепата си за родолюбивата коалиция „Патриоти за Валери Симеонов (НФСБ и Средна Европейска класа)” и нейния водач Валери Симеонов. „И понеже Валери Симеонов е човек, който борави с факти, а не с празни думи, ще кажа: Той е вицепремиерът, благодарение на когото България, първа в ЕС изгради ограда за спиране на мигрантския поток.Той е политикът, благодарение на когото цената на тока остана непроменена през последните пет години.Той е лидерът на политическата сила, благодарение на когото доходите на 824 000 пенсионери се повишиха. Макар и не в размерите, които искахме, ако НФСБ и патриотите имаха по-голямо мнозинство в Парламента”, каза още Борис Ячев. Зам.-председателят на НФСБ припомни още, че Валери Симеонов е вицепремиерът, който пръв повдигна темата за фалшивите ТЕЛК-ове и започна кардинална реформа в системата. „Той е политикът, който единствен се опълчи на олигарсите.Той е вицепремиерът, който се опълчи на мутрите по Черноморието и който въведе ред – за да станат курортите ни място за почивка.Той е политикът, който показа - не на хартия и със стратегии, а с действие, че в махалите може да има ред. Без етническо напрежение. И го направи в Асеновград и в Шекер махала в Пловдив”, каза още Борис Ячев. Той припомни, че Валери Симеонов е вицепремиерът, който показа на малкия и среден бизнес, че има държава, която да застане зад него. „Той е човекът, който спаси моряците ни, забравени от бога и собствената си държава, оставени да гният в атинските затвори. Той е човекът, който бесарабските българи благославяг. Вицепремиерът, който показа на българите зад граница, че не са сами. И затова бе удостоен с приза на българите в Украйна „Човек на 2018 година”. Не на последно място – той е лидерът на НФСБ, които заедно със Средна Европейска класа не допуснаха влизането на втора протурска партия в Парламента””, каза още Борис Ячев. Борис Ячев бе категоричен, че кандидатите на „Патриоти за Валери Симеонов (НФСБ и Средна Европейска класа)” за представители в Европейския парламент са отбор от съмишленици, не просто съпартийци. Сподели:", "date": "2019.05.01", "title": "Борис Ячев от НФСБ на среща с избиратели: Валери Симеонов e човекът, който изгони лицемерието от българската политика"}
{"url": "https://pik.bg/%D0%BC%D1%80%D0%B5%D0%B6%D0%B0%D1%82%D0%B0-%D0%BF%D0%BE%D0%BB%D1%83%D0%B4%D1%8F-%D0%B7%D0%B0%D1%89%D0%BE-%D1%81%D0%B5-%D0%BF%D1%80%D0%B5%D0%B3%D1%8A%D1%80%D0%BD%D0%B0%D1%85%D0%B0-%D0%B4%D0%B6%D1%8A%D1%81%D1%82%D0%B8%D0%BD-%D0%B1%D0%B8%D0%B9%D0%B1%D1%8A%D1%80-%D0%B8-%D0%B5%D0%B4-%D1%88%D0%B8%D0%B9%D1%80%D1%8A%D0%BD-%D1%81%D0%BD%D0%B8%D0%BC%D0%BA%D0%B8-news838202.html", "text": "Хитмейкърите Джъстин Бийбър и Ед Шийрън разбуниха духовете. В социалните мрежи се появи техен кадър, на който двамата са прегърнати пред зелен екран. Върху снимката, оказва се, е работено с \"Фотошоп\", но пък тя е споделена от самия Шийрън. Като коментар под нея стои числото 10. Същото върви ръка за ръка и с разпространените от Бийбър оригинални кадри, на които двамата се снимат самостоятелно пред зеления екран. Именно повтарящата се десетица и намигването с прегръдката доведоха до истерия в Мрежата, като мнозина вече залагат не дали ще има общ проект между прочутите певци, а какъв ще бъде той. Според мнозина подсказката, свързана с числото 10, означава, че песента ще се появи на бял свят след толкова дни. Друга теория гласи, че това ще бъде името на парчето. Това не е първият път, в който канадецът и британецът работят заедно. През 2015 г. Бийбър изпя \"Love Yourself\", чийто автор е именно рижавият му колега от Съфолк. Две години по-късно в свое интервю Ед обясни, че песента е била написана за албума му \"Divide\". След като не попада в него обаче е щяла да бъде изхвърлена докато Бийбър не я е поискал за себе си, пише \"Монитор\". Сподели:", "date": "2019.05.01", "title": "МРЕЖАТА ПОЛУДЯ: Защо се прегърнаха Джъстин Бийбър и Ед Шийрън? (СНИМКИ)"}
{"url": "https://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8-%D0%B8%D1%80%D1%82%D0%B8%D1%88-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D1%8F%D1%82-%D0%BC%D0%BE%D0%B6%D0%B5-%D0%BB%D0%B8-%D1%85%D0%B5%D1%80%D0%BE-%D0%B8-%D1%85%D1%83%D0%B1%D1%87%D0%B5%D0%B2-%D0%B4%D0%B0-%D1%81%D1%84%D0%BE%D1%80%D0%BC%D0%B8%D1%80%D0%B0%D1%82-%D1%81%D1%83%D0%BF%D0%B5%D1%80-%D1%82%D0%B0%D0%BD%D0%B4%D0%B5%D0%BC-news838164.html", "text": "Българският специалист Димитър Димитров-Херо и Иртиш Павлодар се разделиха. Местни медии информират, че треньорът няма да води днешния мач на отбора срещу Жетсу. 59-годишният Димитров е спряган за евентуално завръщане на \"Герена\". Петър Хубчев и Херо са сочени като фаворити за нови наставници на \"синия\" гранд. Димитър Димитров-Херо е шампион на България като наставник на цели 3 различни отбора - Литекс, Левски и Лудогорец. Любопитно е дали Димитров може да изпълнява на \"Герена\" и длъжност различна от тази на старши-треньор. Като дори той да се събере в Левски във важен тандем с Хубчев, с дългосрочна перспектива, относно най-чисто футболните въпроси в колоса? Сподели:", "date": "2019.05.01", "title": "ТОТАЛНА БОМБА: Димитров и Иртиш се разделят, може ли Херо и Хубчев да сформират супер тандем в \"синия\" гранд?"}
{"url": "https://pik.bg/%D0%B5%D1%81-%D1%81%D0%BA%D0%BE%D1%87%D0%B8-%D0%BD%D0%B0-%D0%BF%D0%BE%D0%BB%D1%88%D0%B0-%D0%BD%D0%B5-%D1%81%D0%BC%D0%B5-%D0%B2%D0%B8-%D0%B4%D0%BE%D0%B9%D0%BD%D0%B0-%D0%BA%D1%80%D0%B0%D0%B2%D0%B0-news838124.html", "text": "Полша трябва да спре да третира Европейския съюз като машина за печелене на пари и в бъдеще да има по-съществен финансов принос, заяви зам.-председателят на Европейската комисия Юрки Катайнен, цитиран от Ройтерс. \"ЕС не е просто машина за пари или крава, която можете да доите. Очакваме по-значителен принос от страна на Полша за бъдещето на Европа\", коментира той пред журналисти във Варшава. Днес Полша е домакин на среща на лидерите на страни от Централна и Източна Европа, които са се присъединили към Европейския съюз през последните 15 години. По покана на полския министър-председател Матеуш Моравецки българският премиер Бойко Борисов също присъства на честването на 15-годишнината от присъединяването на Полша към ЕС. Сподели:", "date": "2019.05.01", "title": "ЕС скочи на Полша: Не сме ви дойна крава"}
{"url": "https://pik.bg/%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D0%B8%D0%B7%D0%BF%D1%80%D0%B0%D1%82%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%B4%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D0%B8%D0%BD%D0%BA%D0%BE-%D0%B4%D0%B5%D1%80%D0%BC%D0%B5%D0%BD%D0%B4%D0%B6%D0%B8%D0%B5%D0%B2-news838198.html", "text": "Съболезнователен адрес до семейството на Динко Дерменджиев изпрати спортният министър Красен Кралев. С дълбоко прискърбие научих за кончината на Динко Дерменджиев. Позволете ми в този тежък момент да се обърна към Вас и да изкажа най-искрените си съболезнования. Отиде си един футболист, легенда на „Ботев“ Пловдив и българския футбол, който през цялата си кариера работи с огромна енергия за развитието на спорта в нашата страна. Родните почитатели на най-популярната игра още помнят класните му изяви на терена с екипите на „Ботев“ и националния отбор. Той беше пример за всеотдайност, воля и неподражаемо майсторство! Малко футболисти са играли на три световни първенства, а Дерменджиев е един от тях. Дълги години бе и рекордьор по мачове в \"А\" група със своите 447, като всичките са с екипа на един отбор. Какъв по-голям пример за вярност!\", пише в съболезнователния си адрес Кралев. След края на активната си кариера Динко Дерменджиев остана близо до любимата игра и като треньор работеше със същата страст и енергия за своите клубове. Неговата кончина е голяма загуба за всички, които обичат футбола и сега в голямото семейство на българските футболисти и треньори остава непреодолима празнина. Поклон пред светлата му памет!\", пише още Кралев. Сподели:", "date": "2019.05.01", "title": "Красен Кралев изпрати съболезнования до семейството на Динко Дерменджиев"}
{"url": "https://pik.bg/%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B0%D1%82%D0%B0-%D0%B3%D0%B2%D0%B0%D1%80%D0%B4%D0%B8%D1%8F-%D0%BD%D0%B0-%D0%BF%D0%B0%D0%BF%D0%B0%D1%82%D0%B0-%D0%BA%D0%B0%D1%86%D0%B0-%D0%B4%D0%BD%D0%B5%D1%81-%D1%83-%D0%BD%D0%B0%D1%81-news838199.html", "text": "Днес около 16 часа на летище София се очаква да пристигне швейцарската гвардия, която повече от пет века охранява всеки водач на Римокатолическата църква. Пребиваването й у нас е свързана със започващата на 5 май официална визита на папа Франциск. Това разкриха за Faktor.bg запознати със сигурността на светия отец. От българска страна за папа Франциск ще се грижат МВР и НСО, а над 100 са изискванията, които шефовете на швейцарската гвардия са предявили към българските служби за сигурност. Швейцарските гвардейци, които се грижат за сигурността на светия отец, са същите от времето на Юлий ІІ, а техните униформи носят духа на папския Рим през вековете. Специалната гвардия е създадена на 22 януари 1506 г., за да защитава папата и папския двор. Папа Юлий II е този, който решава да се обгради с елитна охрана, която да го пази както от противниците му, така и в случай на политически убийства, които са били често явление в Рим по онова време. И тъй като години наред Сикст IV е възхвалявал швейцарските войници, Юлий II избира мъже именно от Швейцария. Благодарение на отец Петер от Хернстейн на 9 септември 1506 г. в кантон Цюрих събират първите 150 войници, които по-късно изпращат в Рим. През 1512 г. швейцарската гвардия защитава Папската държава от нападенията на краля на Франция, като след тези събития Папата ще нарече своите войни \"защитници на свободата на Църквата\". Друго историческо събитие, което отличава швейцарските папски гвардейци, е защитата на папа Климент VII на 6 май 1527 г., когато папската войска, водена от Роист Каспар, е била нападната от Карл Борбонски с неговата 12-хилядна армия. В тази битка швейцарските гвардейци, начело с техния главнокомандващ успяват да задържат нашествениците часове наред, давайки възможност на папата и кардиналите да се скрият в замъка „Сант Анджело”. В памет на този епизод всяка година на 6 май новите гвардейци полагат клетва за вярност към папата. „Acriter et fideliter” („Чест и вярност”) е мотото на швейцарската гвардия. На какви критерии трябва да отговарят швейцарските гвардейци? Трябва да са момчета на възраст между 19 и 30 години, високи над 174 cм, естествено трябва да бъдат римокатолици, отслужили военна служба в Швейцария. В момента на приема трябва да не са женени, но могат да се женят впоследствие. Естествено, в наши дни е важно и образованието, защото след изтичане на военната служба към Светия Престол бившите гвардейци най-често стават ръководни кадри в елитни частни охранителни компании. Сподели:", "date": "2019.05.01", "title": "Швейцарската гвардия на папата каца днес у нас"}
{"url": "https://pik.bg/%D0%BA%D0%B0%D1%82%D0%BE-%D0%BF%D0%B0%D1%80%D1%82%D0%B8%D0%B7%D0%B0%D0%BD%D0%B8%D0%BD-%D0%B1%D0%BE%D0%B5%D0%B2%D1%81%D0%BA%D0%B8-%D1%81%D0%B5-%D0%BA%D1%80%D0%B8%D0%B5-%D0%BE%D1%82-%D1%80%D0%BE%D0%B4%D0%BD%D0%B0%D1%82%D0%B0-%D1%82%D0%B5%D0%BC%D0%B8%D0%B4%D0%B0-%D0%B7%D0%B0-%D0%B2%D0%B5%D1%80%D1%82%D0%B5%D0%BF%D0%B0-%D0%B2-%D1%88%D0%B5%D1%80%D0%B0%D1%82%D0%BE%D0%BD---%D0%BF%D1%80%D0%B8%D0%B7%D0%BE%D0%B2%D0%BA%D0%B0%D1%80%D0%B8%D1%82%D0%B5-%D1%82%D1%8A%D1%80%D1%81-news838162.html", "text": "Световният и олимпийски шампион по вдигане на тежести Гълъбин Боевски се подвизава тайно у нас, докато съдебните власти го дирят под дърво и камък, за да даде показания за разбития преди време ВИП-бардак в \"Шератон\". От справки на Гранична полиция стана ясно, че през изминалите 2-3 години щангистът е пътувал десетки пъти зад граница, а последната му регистрация е при напускане на страната на 28 януари през ГКПП-летище София. Междувременно Боевски не се яви пред Апелативния съд на разпит като съдържател на вертепа по време на поредното заседание по делото в края на април. В същото време Гълъбин Боевски е упълномощил адвокат Даниела Дудунска да движи делата на фирмата му \"Боевски 2000\", става ясно от документи, публикувани в Търговския регистър. За целта на 27 март т. г. е подписал пълномощно, с което дава правата си като управител на дружеството на юристката, за да го представлява пред Агенцията по вписванията, разкрива ежедневник. Два дни по-рано той е декларирал, че фирмата му не е извършвала търговска дейност през 2018 г. Това навежда на мисълта, че щангистът си обикаля спокойно из софийските улици, но умело се крие от призовкарите, коментират запознати. Съдиите са категорични, че няма да оставят Боевски да се измъкне и няма да приключат делото, докато не го открият. В процеса от килията се включи и синът на Боевски - Пол, който бе заловен с наркотици през април. Преди да бъде окошарен, Пол приел призовка за баща си. Тъй като попаднал в кауша, не могъл да му я предаде. Въпреки това 26-годишният наследник решил съвестно да уведоми съда за случилото се. През адвоката си той пуснал писмо, че не е успял да предаде призовката на татко си, понеже в момента се намира в ареста. Близки до семейството също проговориха пред магистратите. След като разбрали, че Красимира Боевска трябва да се яви в съда, сестра й и трима от братята й от Кнежа се обърнали към Темида. Съобщили, че Красимира я няма и че отдавна нямат контакт с нея и мъжа й. Сподели:", "date": "2019.05.01", "title": "КАТО ПАРТИЗАНИН: Боевски се крие от родната Темида за вертепа в \"Шератон\" - призовкарите търсят щангиста под дърво и камък, а той разписва документи за..."}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B8%D1%86%D0%BE-%D1%85%D0%B0%D0%B7%D0%B0%D1%80%D1%82%D0%B0-%D0%B3%D0%BE-%D1%81%D1%8A%D0%B4%D0%B8-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3---%D0%B8%D0%B7%D0%BC%D1%8A%D1%87%D0%B5%D0%BD%D0%B0%D1%82%D0%B0-%D0%B4%D0%B8%D0%B0%D0%BD%D0%B0-%D0%BA%D0%BE%D1%82%D0%B5%D0%B2%D0%B0-%D0%BF%D0%BE%D0%B2%D0%B5%D0%B6%D0%B4%D0%B0-%D0%BD%D0%BE%D0%B2-news838176.html", "text": "Съдебният спор за родителските права между рапъра Ицо Хазарта и Диана Котева, майката на първата му дъщеря, е стигнал чак до Европейски съд по правата на човека в Страсбург, научи ПИК. Очаква се всеки момент правораздавателната институция да се произнесе по жалбата на Котева, подадена в края на юни миналата година. Както медията ни съобщи вчера, в периода, докато е живеела в Лондон. По думите на Котева тя научила постфактум, чак след края на делото и произнасянето на присъдата, когато Хазарта я уведомил със съобщение във \"Вайбър\". В отговор на това, Диана Котева завежда две контра дела - едното в Касационния съд за отмяна на решението от 2016 г. за отнемането на родителските й права и ново в Софийски районен съд за възстановяване на родителските й права. След като през юни миналата година втората институция не уважава искането й, дипломираната икономистка решава да сигнализира и съда в Страсбург за нарушаване на правото й на справедлив съдебен процес. Според майката оторизираните лица, отговорни за призоваването на страните в процеса, не са спазили всички установени съдебни практики и изисквания. \"Затова считам, че правата ми са нарушени, тъй като при разглеждането на делото съдебният състав не е съобразил нередовното ми призоваване. По този начин съдебното производство е приключило с постановяването на решение, без да мога да взема лично участие в процеса и да ангажирам доказателства в моя полза\", категорична е Котева, чийто брак с Хазарта приключва с развод по взаимно съгласие преди 12 години. Междувременно, след като през юли миналата година Софийският районен съд отхвърля молбата на Котева за възстановяването на родителските й права над Аделина, тя обжалва решението, като заседанието предстои след броени дни - на 13 май. През 2018 г. съдът е изменил определените с решение от 2016 г. мерки по отношение на дните, в които майката има право да се вижда с дъщеря си, и от 1 ги увеличава на 2. \"Въпреки това Ицо ми отказва да виждам Аделина. Всяка първа и трета неделя от месеца го търсех, изпращах му и смс-и кога да насрочим час, за да видя дъщеря си, но това така и не се случи\", твърди Котева. Ако съдът в Страсбург се произнесе в нейна полза, тя смята да дари паричната компенсация на майки в нейното положение, които обаче нямат възможност да водят цялата тази съдебна битка за децата си. Сподели:", "date": "2019.05.01", "title": "САМО В ПИК: Жената на Ицо Хазарта го съди в Страсбург - измъчената Диана Котева повежда нова битка за детето си"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%B1%D0%B0%D0%B2%D0%B0%D1%80%D0%B8%D1%8F-%D0%BC%D0%B0%D1%80%D0%BA%D1%83%D1%81-%D0%B7%D1%8C%D0%BE%D0%B4%D0%B5%D1%80-news838208.html", "text": "правителствената информационна служба. Министър-председателите на България и Свободна държава Бавария - Бойко Борисов и Маркус Зьодер ще проведат среща на четири очи в сградата на Министерския съвет на 2 май. Това съобщиха от Зьодер е на посещение в България по покана на българския премиер. Двамата ще обсъдят сътрудничеството между България и Бавария в областта на вътрешните работи, сигурността, икономиката и финансите, както и теми от европейския дневен ред. След двустранната среща на Борисов и Зьодер ще бъдат проведени и пленарни разговори между делегациите на България и Бавария. По-късно премиерите Бойко Борисов и Маркус Зьодер ще участват в кръгла маса на тема „Защита на външната граница на ЕС и миграционни политики на Република България“, организирана от Министерството на вътрешните работи и фондация „Ханс Зайдел“. Сподели:", "date": "2019.05.01", "title": "ПЪРВО В ПИК: Борисов се среща с премиера на Бавария Маркус Зьодер"}
{"url": "https://pik.bg/%D0%B1%D0%B5%D0%B7%D0%BC%D0%B8%D0%BB%D0%BE%D1%81%D1%82%D0%BD%D0%B0-%D1%81%D0%B5%D1%87-%D0%BD%D0%B0-%D0%B4%D1%8A%D1%80%D0%B2%D0%B5%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news838145.html", "text": "Безмилостна сеч на дървета в Пловдив предизвика гняв сред жители на града под тепетата. Все по-често наблюдаваме обезформяне на дървета с разкошни корони, изсичане и дори оставени недоотсечени, алармира Стефка Добрева. „Според думите на дървосекачите всяко дърво е с цена между 1000 и 3000 лв. и се извършва с разрешение на главния еколог на града. Въздухът става все по-мръсен, а същевременно дърветата се изсичат безразборно“, коментира жената. Тя е изпратила снимки на отсечени дървета в Пловдив за рубриката „Моята новина“ на Нова телевизия. Сподели:", "date": "2019.05.01", "title": "Безмилостна сеч на дървета в Пловдив"}
{"url": "https://pik.bg/%D0%B8%D0%BD%D1%84%D0%B0%D1%80%D0%BA%D1%82%D0%B8-%D0%B8-%D0%B8%D0%BD%D1%81%D1%83%D0%BB%D1%82%D0%B8-%D0%B4%D0%B5%D0%B1%D0%BD%D0%B0%D1%82-%D0%BF%D1%80%D0%BE%D0%BF%D1%83%D1%81%D0%BA%D0%B0%D1%89%D0%B8%D1%82%D0%B5-%D0%B7%D0%B0%D0%BA%D1%83%D1%81%D0%BA%D0%B0%D1%82%D0%B0-news837864.html", "text": "Пропускането на закуската може да увеличи риска от сърдечн-осъдово заболяване и инсулт, съобщи в. \"Индипендънт\". В сравнение със закусващите, хората, които пропускат първото хранене, са с 87 процента по-голям риск от смърт от сърдечно-съдово заболяване и с 19 процента по-голям риск общо от смърт. Рискът от инсулт при тях е три пъти по-висок. Учените от универистета на Айова са проследили за 17 години 6500 души на възраст 65 - 75 години, които в началото на изследването са били здрави. Почти 60 процента от тях са закусвали редовно, четвърт - понякога, а 16 процента рядко или никога. \"Много трудове показват, че прескачането на закуската е свързано с по-висок риск от диабет, високо кръвно налягане и висок холестерол - каза ръководителят на изследването д-р Вей Бао. - Нашето изследване насочва, че закуската може да е лесен начин за поддържане на здрава сърдечносъдова система.\" Сподели:", "date": "2019.05.01", "title": "Инфаркти и инсулти дебнат пропускащите закуската"}
{"url": "https://pik.bg/%D1%82%D1%83%D1%80%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%BF%D1%8A%D1%80%D0%B2%D0%BE%D0%BC%D0%B0%D0%B9%D1%81%D0%BA%D0%B8-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D0%BD%D1%82%D0%B8-%D0%B4%D0%BE-%D0%BF%D0%BB%D0%BE%D1%89%D0%B0%D0%B4-%D1%82%D0%B0%D0%BA%D1%81%D0%B8%D0%BC-news838205.html", "text": "Турската полиция арестува първомайски демонстранти, които се опитаха да проникнат на емблематичния площад \"Таксим\" в Истанбул въпреки забраната на властите, предаде АП. Властите в Истанбул затвориха днес площада за граждани и туристи, а движението бе спряно. Полицията се оправда със съображения за сигурност. Площад \"Таксим\" бе затворен за първомайски манифестации от 1978 до 2010 г., след като на такъв митинг през 1977 г. при сблъсъци загинаха 37 души. Всяка година стотици хиляди работници от всички краища на Турция се стичат в Истанбул, за да положат венци на паметника на жертвите. Проявите през 2010 г. бяха мирни, но след като през 2012 г. забраната бе върната, отново имаше протести, придружени от насилие. Днес органите на реда разрешиха само на няколко малки групи представители на синдикатите да положат венци на паметника. Групи демонстранти, скандиращи \"Първи май е \"Таксим\" и той не може да бъде забранен!\", се опитаха да пробият полицейската блокада. Според Анадолската агенция са арестувани над 20 души. Профсъюзите и политическите партии ще отбележат деня на труда с митинги в определените от правителството места в Истанбул и столицата Анкара. Сподели:", "date": "2019.05.01", "title": "Турската полиция арестува първомайски демонстранти до площад \"Таксим\""}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0%D1%80%D1%8F%D0%B7%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-%D0%BD%D0%B0%D0%B2%D1%80%D1%8A%D1%85-1-%D0%BC%D0%B0%D0%B9---%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B1%D1%81%D0%BF-%D0%BE%D1%82%D0%BF%D1%80%D0%B0%D1%88%D0%B8-%D1%81-%D0%BE%D1%85%D1%80%D0%B0%D0%BD-news838210.html", "text": "Корнелия Нинова възмути социалистите навръх 1 май с отношението към собствената й възрастна майка, видя ПИК. Лидерката на БСП не обърна почти никакво внимание на възрастната Маргарита Минкова по време на партийния митинг. Според присъстващи, майката на Нинова дошла чак от Мизия с автобуса, организиран и платен от левицата, за да уважи  събитието и да види дъщеря си. Минкова е член на БСП отскоро, тъй като преди е била с партийна книжка от БКП, но членството й не се прехвърлило автоматично. Пенсионерката пристигнала заедно с новите си дружки от партията и пред всички се гордеела, че щерка й говори от трибуната. След това очаквала, че Нинова ще остане да си разменят няколко думи, но вместо това червената лидерка си тръгна сама, видя ПИК. Тя размени само няколко думи с мъжа си - Митко Нинов, който се прочу покрай благата си директорска служба в петролния гигант \"Лукойл\". Съпругът й също присъства на митинга и през повечето време нервно пушеше. И той като жена си, не прояви особена заинтересованост от тъщата, но поне я изпрати към автобуса с дружките й. Възрастната жена едва креташе по столичните улици, уморена като всички останали пенсионери на митигна от няколкочасовото висене на крак. Вместо да я закара обаче, Нинова я заряза и отпраши като истинска аристократка със служебната кола, зорко пазена от двамата си гарда, оставяйки майка й да бере срам пред дружките си от отношението на Корнелия. Мъжът на Нинова - Митко Нинов бе до тъщата на митинга, но не си говореше с нея Шефът в \"Лукойл\" Митко Нинов пуши нервно на митигна на БСП Краката на възрастната пенсионерка не я държаха по време на цялото събитие Корнелия няма време за майка си, която стоеше зад гарда на щерка си в очакване да я види Майката на Нинова си тръгва пеша, докато щерка й яхва служебната кола, охранявана от двама гардове, които дори й носят чантата и сакото Сподели:", "date": "2019.05.01", "title": "САМО В ПИК: Корнелия Нинова заряза майка си навръх 1 май - лидерката на БСП отпраши с охрана и шофьор, измъчената пенсионерка крета пеша (СНИМКИ)"}
{"url": "https://pik.bg/%D0%B2%D0%BE%D0%B9%D0%BD%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BE%D0%B6%D0%B5%D1%81%D1%82%D0%BE%D1%87%D0%B5%D0%BD%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8-%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0%D0%B4-100-%D0%B4%D1%83%D1%88%D0%B8-%D1%81%D0%B0-%D0%B0%D1%80-news838217.html", "text": "До поредни сблъсъци между „жълтите жилетки” и полицията се стигна в Париж по време на многохилядните демонстрации за 1 май, към които се присъедини и шествие в защита на климата, съобщи френското издание „Фигаро”. Напрежението възникна пред кафене „Ротондата” на бул. \"Монпарнас\", когато радикални демонстранти започнаха да хвърлят бомбички по полицаите, които на свой ред отвърнаха със сълзотворен газ. Някои от протестиращите хвърляха камъни и други предмети по полицаите, нападнаха с ритници паркиран микробус на близка улица и потрошиха прозорците му. \"Ротондата\" е символично място, тъй като именно там Еманюел Макрон отпразнува победата си на втория тур на президентските избори през 2017 г. 165 са задържаните до този момент на деня в Париж, а над 9000 чанти са били претърсени като предпазна мярка, съобщиха от полицията. Френските власти предупредиха, че към демонстрациите в Париж могат да се присъединят радикални активисти и отново да избухнат проявите на насилие, белязали предишните протести на жълтите жилетки и първомайските демонстрации през последните две години. В Париж са разположени над 7400 полицаи. Силите на реда наредиха над 580 магазини, ресторанти и кафенета по маршрута на демонстрацията да останат затворени, както и редица станции на метрото. Между 6500, души според органите на реда, и 9500, според синдикатите, излязоха на шествие в Лион. Демонстрациите започнаха мирно. Когато шествието стигна до търговски център, пред който бяха разположени силите на реда, малка група от радикално настроени протестиращи започнаха да хвърля бомбички срещу полицаите. Един човек е задържан. Около 4000 „жълти жилетки” участват в демонстрациите в Нант. Повече от 5000 души излязоха по улиците на Бордо за 1 май. Мирно преминават демонстрациите за Деня на труда в Тулуза. Начело на многохилядното шествие и тук застанаха \"жълтите жилетки\", следвани от синдикатите. Сподели:", "date": "2019.05.01", "title": "ВОЙНА ВЪВ ФРАНЦИЯ: Ожесточени сблъсъци между \"жълтите жилетки\" и полицията, над 100 души са арестувани (СНИМКИ)"}
{"url": "https://pik.bg/%D0%B0%D1%80%D0%B5%D1%81%D1%82%D0%B8-%D0%B2-%D1%81%D0%B0%D0%BD%D0%BA%D1%82-%D0%BF%D0%B5%D1%82%D0%B5%D1%80%D0%B1%D1%83%D1%80%D0%B3-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%8A%D1%80%D0%B2%D0%BE%D0%BC%D0%B0%D0%B9%D1%81%D0%BA%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%BF%D1%80%D0%BE%D1%82%D0%B8%D0%B2-%D0%BF%D1%83%D1%82%D0%B8%D0%BD-%D0%B2-%D1%81%D0%B0%D0%BD%D0%BA%D1%82-%D0%BF%D0%B5%D1%82%D0%B5%D1%80%D0%B1%D1%83-news838220.html", "text": "В Москва, в първомайските шествия, организирани от проправителствени синдикати, участваха около 100 000 души по данни на властите. Според НПО \"ОВД-инфо\" в столицата са арестувани шестима души. В 13 селища на самопровъзгласилата се Донецка народна република в Източна Украйна имаше митинги и празнични шествия по случай 1 май. По данни на вътрешното министерство на ДНР в тях са участвали около 20 000 души, предаде ТАСС. Малки митинги и демонстрации по случай 1 май имаше също в Киев и други големи градове на Украйна. В столицата под силен дъжд се събраха около 200 синдикалисти - около 10 пъти по-малко от заявения от организаторите брой, отбелязва БТА. Около 2000 антиправителствени демонстранти, някои от които скандираха лозунги с критики към президента Владимир Путин, преминаха днес в шествие в Санкт Петербург по повод Деня на труда 1 май. Полицията арестува над 30 от тях за участие в неразрешен политически протест, предадоха Франс прес и Асошиейтед прес. Сподели:", "date": "2019.05.01", "title": "Арести в Санкт Петербург по време на първомайска демонстрация против Путин в Санкт Петербург (ВИДЕО)"}
{"url": "https://pik.bg/%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%B2%D1%8A%D0%B2-%D1%84%D0%BE%D0%BD%D0%B4-%D0%B7%D0%B5%D0%BC%D0%B5%D0%B4%D0%B5%D0%BB%D0%B8%D0%B5-%D0%B8%D0%B2%D0%B0%D0%BD%D0%BA%D0%B0-%D0%B1%D0%B0%D0%B3%D0%B4%D0%B0%D1%82%D0%BE%D0%B2%D0%B0-%D0%BC%D0%B8%D0%B7%D0%BE%D0%B2%D0%B0-%D0%B1%D0%B8%D0%BB%D0%B0-%D1%80%D0%B5%D0%B4%D0%BE%D0%B2%D0%B8-%D0%B5%D0%BA-news838183.html", "text": "Взех обясненията на Иванка Багдатова-Мизова, няма да влизам в подробности. Тя категорично казва, че няма нищо общо с къщата за гости, а просто е съдействала да се направи сайт и по някаква причина е оставила телефона си. Това каза министърът на земеделието, храните и горите Румен Порожанов по повод оставката на зам.-изпълнителния директор на ДФ „Земеделие“ Иванка Багдатова-Мизова, защо телефонният й номер е оставен за контакт в къща за гости във велинградското село Юндола. „Важно е да бъде направена проверка за това дали тя има някаква съпричастност към къщата“, подчерта той пред Дарик. „Има малко печален опит от друга къща за гости, която наскоро бе дебатирана“, коментира Порожанов. „Къщата за гости е договорена през юни 2010 година в село Юндола в община Велинград с представител Емине Местан. Фирмата е „Тара 2008“. Одобрените разходи по къщата са 405 хил. лева, а субсидията е 283 хил. лева, дори не е на „тавана“, както регламентът позволява. Заявката за плащане е извършена през 2011 година. Преди плащането къщата е проверена с посещение на място. Има намаление с около 3 хил. лева, както на субсидията, така и на самите разходи. Извършен е мониторинг през 2012 година. Къщата е работила по предназначение на 17 юли 2012 година. През 2015 година е излязла от мониторинг“, обясни земеделският министър. „Притеснителното в конкретния случай е наличието на телефона на зам.-директора на ДФ „Земеделие“. Искам все пак да отбележа, че Багдатова тогава е била редови експерт в този момент, никога пряко не се е занимавала с къща за гости“, посочи Румен Порожанов. Вчера зам.-изпълнителният директор на ДФ „Земеделие“ Иванка Багдатова-Мизова подаде оставка заради скандала с къщите за гости. Оставката ѝ бе поискана от министъра на земеделието, храните и горите Румен Порожанов по разпореждане на премиера Бойко Борисов. Причината е информация, че телефонът на Иванка Багдатова-Мизова е обявен в сайт за резервации на къща за гости „Тара“ в с. Юндола. По случая предстои да бъде извършена проверка. Междувременно държавата наложи санкции за над 10 млн. лв. седмица след началото на масовата проверка на къщи за гости, изградени с европейски средства. В рамките на седем дни са проверени над 110 обекта, което е около 18% от построените по Програмата за развитие на селски райони 746 къщи за гости. За 32 от проверените обекти има искане за пълно възстановяване на сумите, а за другите – частично възстановяване или финансова корекция. Акцията започна по заповед на премиера Бойко Борисов и главния прокурор Сотир Цацаров, като ще бъдат проверени абсолютно всички къщи за гости, построени у нас с европейски средства. Това са над 700 проекта, като всеки от тях е финансиран с до 200 хил. евро. Проверката на къщите за гости, построени с европейско финансиране, стартира, след като прокуратурата започна проверка и повдигна обвинение на бившия зам.-министър на икономиката Александър Манолев за източване на еврофондове. Той е обвинен, че в периода от 2013 г. до 2015 г. заедно с 25-годишната Ана Димитрова са представили пред държавни институции неверни сведения за изграждане на къща за гости край Сандански. Александър Манолев подаде оставка като заместник- министър на икономиката на 17 април заради стартиралата проверка на Върховната касационна прокуратура за злоупотреба със средства на Европейския съюз. Разследването започна заради публикация в електронен сайт, в която се твърди, че той е изградил частна вила с минерален басейн чрез усвояване на средства от европейски проект. На 24 април главният прокурор Сотир Цацаров разпореди на ГД „Национална полиция“ да извърши проверка и на всички проекти за изграждане или модернизиране на къщи за гости, финансирани от Европейския земеделски фонд. Сред проверяваните е и водачът на евролистата на „БСП за България“ Елена Йончева. Сподели:", "date": "2019.05.01", "title": "Порожанов проговори за оставката във фонд \"Земеделие\": Иванка Багдатова-Мизова била редови експерт, когато се появила къщата за гости в Юндола"}
{"url": "https://pik.bg/%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D1%80%D0%B0%D0%B9%D0%BE%D0%BD%D1%8A%D1%82-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0%D1%82%D0%B0-%D0%B3%D0%B0%D1%80%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D1%82%D0%B0%D0%B2%D0%B0-%D0%BF%D0%B0%D1%80%D0%BA-%D1%81%D0%BD%D0%B8%D0%BC%D0%BA%D0%B8-news838146.html", "text": "Районът на Централната гара София изглежда запустял и омърлушен, но има голям потенциал за развитие при умело градско планиране и прилагане на подходяща стратегия за инвестиции, които да променят коренно имиджа на територията и да я превърнат в предпочитано място за работа, живеене и отдих. Проект на \"А и А архитекти\" анализира проблемите в територията и предлага програма за тяхното решение чрез \"обръщане\" на модела на функциониране на градската среда и \"отключване\" на потенциала й за развитие чрез ключови архитектурни и градоустройствени намеси. - Градско пространство за хората вместо за автомобилите - обръщане на модела на функциониране на градската среда - водещи са пешеходните публични пространства. Вкарване на автомобилите в подземното ниво и изкарване на хората на ниво терен. - Подобряване на функционирането на предгаровото пространтсво - Изграждане на достъпна градска среда на ниво терен без препятствия за преодоляване на нива. Подобряване на усещането за сигурност сред преминаващите. Създаване на кратки пътища до спирките на градския транспорт - Подобряване на имиджа чрез инвестиции в публична градска среда и паркове - изграждане на мултифункционални открити пространства и зони със значително озеленяване на ниво терен. Създаване на дълги пешеходни и велосипедни маршрути. - Пешеходно свързване на територията с центъра и зоните на север - Изграждане на нова пътна и пешеходна инфраструктура за връзка между двете страни на жп линиите. Оживяване на териториите, северно от Централна гара и привличане на инвестиции. - Създаване на \"дестинация\" със ситуирането на важни за града културни и развлекателни обекти - концертна зала, център за събития, дизайнерски хотели, обществен парк, иновативни жилищни и офисни сгради, факултет на университет, музей, и други. - Планиране на подходящ функционален микс за оживяване на пространството 24/7 - Подходящ микс от културни, търговски, офисни и жилищни функции, ангажиращи критична маса от работещи и живущи в новите обекти, допълнен от значителен брой външни посетители и пътуващи. - Планиране на подходящите структури и сгради - Създаване на иновативна архитектура. \"Отваряне\" на партерите и оживяване на ниво терен около сградите. Създаване на второ ниво с публични пространства в сградите по им. Богато озеленяване на покриви и фасади. - Съобразяване с мащаба на прилежащата среда и респект към традиционната среда и наследството на архитектурния модернизъм - използване на традиционното квартално засктрояване за центъра на София и запазване на гледките към Витоша от ключовите пешеходни пространства. Подобни проекти отнемат години, понякога десетилетие, докато се осъществят, но този ще доведе до изключително големи ползи за района, както за живущите и гражданите, така и за бизнеса. Сподели:", "date": "2019.05.01", "title": "ПЪЛНА ПРОМЯНА: Районът на Централната гара в София става парк (СНИМКИ)"}
{"url": "https://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%B2-%D1%81%D0%BE%D1%84%D0%B8%D1%8F-%D1%89%D0%B5-%D1%81%D0%B0-%D0%B6%D0%B0%D0%B4%D0%BD%D0%B8-%D1%83%D1%82%D1%80%D0%B5-news838086.html", "text": "На 2 май (четвъртък) във връзка с механично почистване и дезинфекция на резервоар „Железница“ се налага спиране на водоподаването от 9:00 до 13:00 часа на клиентите на „Софийска вода”, живеещи в района на с. Железница. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: на площада. На 2 май във връзка с  монтаж на пожарен хидрант на ул. „Широки път“ вилна зона „Малинова долина“ се налага спиране на водоподаването от 10:00 до 19:00 часа на клиентите на „Софийска вода”, живеещи в района на: -ул. „Пейова бука“, ул. „Райчова дупка“, ул. „Орлово блато“, ул. „Зелени връх“, ул. „Трилистник“ -по ул. „Широки път“ от ул. „Пейова бука“ до ул. „Трилистник“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Трилистник“ ъгъла с ул. „Широки път“. На 2 май във връзка с  пресвързване на уличен водопровод на ул. „Сакар планина“ кв. „Манастирски ливади“ се налага спиране на водоподаването от 10:00 до 14:00 часа на клиентите на „Софийска вода”, живеещи в района на: ул. „Сакар планина“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Сакар планина“ ъгъла с ул. „Българска легия“. На 2 май (четвъртък) във връзка с подмяна на сградно водопроводно отклонение на ул. „Ридо“ кв. „Челопечене“, се налага спиране на водоподаването от 10:00 до 16:00 часа на клиентите на „Софийска вода”, живеещи в района на: -ул. „Ридо“ от №1 до №18 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Ридо“ ъгъла с ул. „Ангел Маджаров“. На 2 май (четвъртък) във връзка с  монтаж на пожарен хидрант на ул. „Просвета“ с. Бистрица, се налага спиране на водоподаването от 10:00 до 19:00 часа на клиентите на „Софийска вода”, живеещи в района на: -по ул. „Просвета“ от ул. „Бреза“ до ул. „Пролет“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Просвета“ ъгъла с ул. „Бреза“. На 2 май (четвъртък) във връзка с  пресвързване на уличен водопровод на ул. „Буйновско ждрело“ с. Бистрица, се налага спиране на водоподаването от 9:00 до 19:00 часа на клиентите на „Софийска вода”, живеещи в района на: -ул. „Буйновско ждрело“ УПИ 1-175 кв. 10 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Буйновско ждрело“ ъгъла с ул. „Полежан“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. “Софийска вода” АД предварително се извинява на своите клиенти за причинените временни неудобства. Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. Сподели:", "date": "2019.05.01", "title": "Ето къде в София ще са жадни утре"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D1%83%D1%81%D0%BA%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%B1%D0%B5-%D0%BF%D1%80%D0%B5%D0%B1%D0%B8%D1%82%D0%B0-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%BF%D0%B0%D1%80%D0%B8%D0%B6-news838221.html", "text": "Журналистката от РИА Новости Виктория Иванова билабита с полицейска палка от силите на реда, докато отразявала безпорядъците по време на пърмовайския протест в Париж, съобщи руската новинарска агенция. Журналистката се намирала в центъра на протеста и снимала с камерата на мобилния си телефон. Охраняващите полицаи в опит да разпръснат безчинстващите протестъри, започнали да бият с палки всички наред. Независимо че на ръката на руската журналистка имало бадж с надпис \"Преса\", а на каската й имало също лепенка, която удостоверявала, че тя е представител на пресата, полицаите започнали да я бият. Удряли я по главата и ръката. \"Медици ме отведоха настрани и ме попитаха имам ли нужда от помощ. От силните удари ме спаси каската, но ръката ме боли\", твърди Виктория. Журналистката е в болница, ръката й е подута, виждат се следите от ударите с палка. Сподели:", "date": "2019.05.01", "title": "ПЪРВО В ПИК: Руска журналистка бе пребита от полицията по време на протестите в Париж"}
{"url": "https://pik.bg/%D0%B2%D0%BC%D1%80%D0%BE-%D1%81-%D0%BF%D0%BE%D0%B7%D0%B8%D1%86%D0%B8%D1%8F-%D0%B7%D0%B0-%D1%86%D0%B8%D0%B3%D0%B0%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82-%D0%B8-%D0%B1%D0%BE%D1%8F-%D0%B2-%D1%88%D1%83%D0%BC%D0%B5%D0%BD-%D1%81-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%BF%D0%BE%D0%BB%D0%B8%D1%86%D0%B0%D0%B9-news838224.html", "text": "Напоследък все по-често ВМРО е обвинявана, особено в контекста на приближаващите избори, че използва словосъчетанието „циганска престъпност“, като различни знайни и незнайни „радетели за справедливост“ обвиняват организацията и нейните членове в расизъм. Това се казва в позиция на областното ръководство на ВМРО Шумен. Ето какво още казват от партията на Каракачанов: Расизмът, драги защитници на циганските права, е да се твърди, че циганската престъпност се дължи например на някакъв ген или специфична черта, които тази етническа група притежава. ВМРО и нейните членове никога не са твърдели подобно нещо, но или трябва да излъжем, или да премълчим истината, което си е друга форма на заблуда, ако не посочим истинските причини за маргинализацията на тази група и за престъпленията, които извършват НЯКОИ от нейните представители. А те са, че десетилетия наред държавата и политическите партии се дистанцират от проблемите на циганите и доколкото влизат в контакт с тях, то е, за да ги използват за политически цели – най-вече преди поредните избори. Освен това, за да не си създава проблеми, властта позволява на цигански общности да прекосяват границата на закона безнаказано. Повод за тези редове ни даде поредният инцидент в Шумен, при който, в опит да разтърве биещи се цигански кланове, е пострадал полицай. Изпълнявайки служебните си задължения, той става обект на агресията на представители на този етнос. Дано този път виновните да получат справедливи наказания. Всички опити на ВМРО на държавно и местно ниво да прокара мерки за пресичането на циганската престъпност и агресия се спират в стена на неразбиране и нежелание да се действа радикално, за да се осигури спазването на законите, които иначе важат за другите граждани и да се покаже на маргинализираните групи, че те нямат само права, а и задължения в тази държава. Например, в заседанията на Общинския съвет в гр. Шумен представители на ВМРО нееднократно поставят въпроса за разрушаването на незаконните постройки в Общината, но се сблъскват с нежеланието на управляващите да нарушат комфорта си и да предприемат мерки, които не са популярни и не биха им донесли политически дивиденти. А проблемът не е маловажен – властта трябва да демонстрира, че законите важат за всички граждани, защото чувството за справедливост е най-големия дефицит в днешното българско общество. Сподели:", "date": "2019.05.01", "title": "ВМРО с позиция за циганската престъпност и боя в Шумен с пострадал полицай"}
{"url": "https://pik.bg/%D0%BE%D0%B1%D1%81%D0%B5%D0%B1%D0%B5%D0%BD%D0%B0-%D0%BE%D1%82-%D0%BC%D1%80%D0%B5%D0%B6%D0%B0%D1%82%D0%B0-%D0%B4%D0%B0%D1%80%D0%B0-%D0%B5%D0%BA%D0%B8%D0%BC%D0%BE%D0%B2%D0%B0-%D1%81-%D0%BE%D0%BF%D0%B8%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2%D0%B8%D0%B4%D0%B5%D0%BE-news838197.html", "text": "Хейтърски прояви, обсебване и дори опит за убийство - с това се занимава напоследък дъщерята на Дими от \"Сленг\" - Дара Екимова. Слаба Богу, не става въпрос за бурни тийнейджърски години, а за видеото към най-новото й парче. Снощи песента \"Пробвай се\" и видеото към нея се завъртяха в платформата за видеосподеляне \"ЮТюб\", като двете са пропити със силни социални послания. В клипа младата певица се превъплъщава в ролята на социопат, който дотолкова е обсебена от главната героиня, че стига до опит за убийство. Идеята е на самата Дара Екимова. Талантливата тинейджърка споделя впечатленията си, че подрастващите са обсебени от социалните мрежи и това ги кара да \"мразят\", защото мислят, че другите са по-добри заради илюзията, която създават за себе си оналйн. \"Не трябва да хейтваме, защото това ще ни погуби, а любовта към себе си ще ни спаси. Да харесваме и избираме винаги себе си - това е моето послание в \"Пробвай се\", споделя тя. Текстът е дело на самата Дара. Музиката е поверена на бийтмейкъра на 2018 г. Светлин Къслев, а зад камерата във видеото застава Борил Петров. Сподели:", "date": "2019.05.01", "title": "ОБСЕБЕНА ОТ МРЕЖАТА: Дара Екимова с опит за убийство (ВИДЕО)"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D0%B5%D1%86-%D0%B8%D0%B7%D0%BF%D0%B8%D1%81%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%B1%D1%80%D0%B0%D0%BA-%D0%B2%D1%8A%D1%80%D1%85%D1%83-%D0%BA%D1%80%D0%B0%D0%B2%D0%B0-news838160.html", "text": "Изобретателен британец приятно изненада любимата си, като използва крава, за да й предложи брак, пише в. \"Метро\". Фермерът Шон Томас нарисувал голям надпис на едно от своите животни, гласящ: \"Алис, ще се омъжиш ли за мен?\". Буквите били изографисани в зелено върху кожата на бяла късорога крава. Към предложението за брак били изписани и контурите на сърце в синя краска. Младите са 24-годишни и живеят в уелска ферма в графство Пемброукшър. Те се запознали по време на последната година от следването си в университета \"Харпър Адамс\" в Нюпорт. Очарована от нестандартното предложение, Алис дала съгласието си да стане съпруга на Шон. Те планират да станат семейство през септември 2020 г. След като Шон споделил предложението си в социалните мрежи, той и любимата му получили хиляди поздравления. Когато написал предложението си, британецът разходил изографисаната крава под кухненския прозореца на любимата. Алис приготвяла ястие във фурната, когато зърнала съдбоносния въпрос и се разплакала, като казала на секундата \"Да\". Сподели:", "date": "2019.05.01", "title": "Британец изписа предложение за брак върху крава"}
{"url": "https://pik.bg/%D0%BE%D1%80%D0%B1%D0%B0%D0%BD-%D0%B7%D0%BE%D0%B2%D0%B5-%D0%B7%D0%B0-%D1%81%D1%8A%D1%8E%D0%B7-%D0%BD%D0%B0-%D0%B5%D0%BD%D0%BF-%D1%81-%D0%BA%D1%80%D0%B0%D0%B9%D0%BD%D0%B0%D1%82%D0%B0-%D0%B4%D0%B5%D1%81%D0%BD%D0%B8%D1%86%D0%B0-news838226.html", "text": "Членството на управляващата партия на Орбан ФИДЕС в ЕНП бе временно преустановено през март заради неспазване на върховенството на закона, свободата на словото и правата на малцинствата. Виктор Орбан отрече да е нарушил някой от принципите на ЕС и посочи иска да остане част от ЕНП. Но в публикувано днес интервю за италианския в. \"Ла Стампа\" той каза, че дясноцентристкият алианс трябва да изостави враждебността към крайната десница. ЕНП се подготвя да извърши самоубийство и иска да се обвърже с левицата, посочи Орбан. Трябва да намерим друг път посредством сътрудничество с европейската крайна десница, отбеляза премиерът, имайки предвид алианса, който италианският вицепремиер и лидер на крайнодясната \"Лига\" се опитва да сформира. Гласоподавателите в ЕС избират нов Европарламент в края на май. Очаква се ЕНП да получи най-голям дял от местата, но няма да има мнозинство, което означава, че ще трябва да се съгласи на партньорство с други формации, за да контролира парламента. Лидерът на групата на ЕНП в ЕП Манфред Вебер ясно предупреди, че предпочита коалиция с европейски социалисти и либерали, отколкото с евроскептици, които Салвини обединява. Националистите ще бъдат наши врагове, каза баварският политик миналия месец. Салвини от своя страна иска да спечели Орбан за каузата си и ще се срещне с него в Будапеща в четвъртък. Орбан не демонстрира желание да напусне ЕНП, но хвали Салвини за антимиграционните му политики, които намалили притока на чужденци от Либия към Европа. Заради това смятам, че Салвини е най-важният човек в Европа днес, смята Виктор Орбан. Основната дясноцентристка група (ЕНП) в Европейския парламент трябва да изкове алианс с популистки и националистически партии след предстоящите евроизбори, заяви унгарският премиер Виктор Орбан, предаде Ройтерс, цитирана от БНР. Сподели:", "date": "2019.05.01", "title": "Орбан зове за съюз на ЕНП с крайната десница"}
{"url": "https://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%B0%D0%BD%D0%B4%D1%80%D0%B5%D0%B9-%D0%BA%D0%BE%D0%B2%D0%B0%D1%87%D0%B5%D0%B2-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0-%D0%BD%D0%B0-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%84%D0%BE%D0%BB%D0%BA%D0%BB%D0%BE%D1%80%D0%B5%D0%BD-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%B2--news838229.html", "text": "Кандидатът на евродепутат от ГЕРБ Андрей Ковачев взе участие в откриването на фолклорен фестивал в гр. Кнежа по покана на кмета на населеното място Илийчо Лачовски. На събитието Ковачев бе придружаван от народните представители от ГЕРБ Владислав Николов и Ралица Добрева. Фестивалът стартира с водосвет на традиционния празничен курбан, отслужен в местната православна църква. Андрей Ковачев поздрави присъстващите по време на откриването и им благодари, че съхраняват български традиции и обичаи и ги предават на идните поколения. По стара традиция на 1 май в Кнежа в местността Кукутановец се събират всички жители, за да празнуват заедно. През 2016 година кметът на града Илийчо Лачовски решава да превърне местността в място на фолклора и традициите и дава име на фолклорния фестивал „Майски кукутановец”. На събитието се събират хиляди хора от цялата страна. Тази година участниците в него са над 450. Сподели:", "date": "2019.05.01", "title": "Кандидатът за евродепутат Андрей Ковачев присъства на откриването на фолклорен фестивал в Кнежа"}
{"url": "https://pik.bg/%D0%B8%D0%B2%D0%B5%D0%BB%D0%B8%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%B2-%D1%81%D1%83%D0%BD%D0%B3%D1%83%D1%80%D0%BB%D0%B0%D1%80%D0%B5-%D0%B5%D0%B2%D1%80%D0%BE%D0%BF%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%B2%D1%81%D1%8F%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BE%D0%B1%D1%89%D0%B8%D0%BD%D0%B0-news838136.html", "text": "В препълнената зала на читалище „Просвета“ в града тя представи акценти от политическата платформа на ГЕРБ за евроизборите. На дискусията присъстваха народният представител Галя Желязкова, общинският координатор на ГЕРБ Мария Димитрова, общински съветнци. Ивелина Василева припомни, че в община Сунгурларе вече се реабилитират улици в няколко населени места с отпуснати 600 000 лв. от правителството. „Един от важните проекти, който вече е в напреднала фаза, е ремонтът на важната пътна артерия Лозарево – Черница – Сунгурларе – Славянци – Чубра с дължина близо 12 км. За него бяха отпуснати над 7 млн. лв. през декември 2018 г. с решение на МС. Площадът на село Чубра също придоби нов облик. Училища бяха ремонтирани и беше създадена приветлива, модерна учебна среда за децата и техните възпитатели. Сред приоритетите ни е увеличение на заплащането на учителите. Успоредно с подобряване на заплащането, усилията са насочени и към повишаване на квалификацията, за да бъде учителската професия привлекателна и за младите хора“, сподели още кандидатът за евродепутат. Василева подчерта, че европейските избори на 26 май са изключително важни за решенията, които се взимат, свързани с бъдещото развитие на страната ни. „България е Европа, нашият регион също е част от европейското семейство. Важно е неговите интереси да бъдат отстоявани на европейско ниво, както и националните. Затова е необходимо в Европейския парламент да има знаещи и можещи хора, които познават работата на институциите. За нас е важно хората в България да живеят достойно, да имат достойно заплащане, да защитаваме родното производство и земеделие. Да няма двойни стандарти и правилата да важат еднакво за всички европейци“, допълни още кандидатът за евродепутат. По време на дискусията общинският координатор Мария Димитрова благодари на Ивелина Василева за работата й през изминалите години като министър на околната среда и водите и като председател на парламентарната Комисия по околната среда и водите по въпроси, свързани с развитието на община Сунгурларе. Говорим за Европа, но ние самите сме Европа. Усилията ни в последните години са насочени към подобряване на живота на хората и инфраструктурата в населените места. Отделят се средства за всички общини, без да бъдат делени спрямо това към коя политическа сила принадлежи кметът на общината. Това е причината през изминалата година чрез постановления на Министерски съвет да се отпуснат средства – над 1 500 000 лв. за община Сунгурларе. С тях бе инвестирано в инфраструктура, необходима и значима за населените места и връзката между тях. Това заяви кандидатът за евродепутат от ГЕРБ Ивелина Василева пред близо 250 жители на община Сунгурларе. Сподели:", "date": "2019.05.01", "title": "Ивелина Василева в Сунгурларе: Европа подкрепя всяка българска община"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BE%D0%B1%D0%B2%D0%B8%D0%BD%D0%B8-%D0%BA%D1%83%D0%B1%D0%B0-%D0%B7%D0%B0-%D0%B2%D0%BE%D0%B5%D0%BD%D0%BD%D0%B0-%D0%BD%D0%B0%D0%BC%D0%B5%D1%81%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news838064.html", "text": "Президентът на САЩ Доналд Тръмп обвини Куба, че провежда военни операции във Венецуела в подкрепа на държавния глава Николас Мадуро и заплаши да наложи множество тежки санкции на острова, ако не се оттегли от Венецуела, предадоха ДПА и Франс прес. \"Ако кубинските войски и милиции незабавно не спрат военни и други операции, които целят предизвикване на смърт и разрушения на конституцията на Венецуела, на остров Куба ще бъде наложено \"пълно и цялостно ембарго, заедно със санкции на най-високо ниво\", написа Тръмп в Туитър. \"Да се надяваме, че всички кубински войници ще се върнат назабавно и мирно на острова си\", допълни Тръмп. Сподели:", "date": "2019.05.01", "title": "Тръмп обвини Куба за военна намеса във Венецуела"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%BD%D0%B5-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D0%B9%D1%82%D0%B5-%D0%BD%D0%B8%D1%89%D0%BE-%D0%BD%D0%BE%D0%B2%D0%BE-%D0%B8-%D0%B2%D0%B0%D0%B6%D0%BD%D0%BE-news838076.html", "text": "Меркурий е в секстил с Марс – Днес и утре можете да почувствате прилив на енергия, да се появят нови идеи, да намерите решения на проблемите, макар още да не е дошло времето за тяхното изпълнение. Това пише Ивелина Пенчева във фейсбук групата си за астрология. Квадратурата на Меркурий и Сатурн изисква да бъдем дисциплинирани и организирани. Този аспект носи неувереност в себе си, в своите знания, мисли и думи. Трудно ще се изразяват мислите и още по-трудно околните ще могат да ги разбират. Постарайте се всичко започнато да се доведе до логически завършек. Трябва да се осъзнае, че опасността произлиза не от самия проблем, а от вашето отношение към него. Луната е в знак Риби и се движи на празен ход до 13:25ч. Отслабва чувството за реалност, затова е желателно да не се вземат важни и отговорни решения. Не предприемайте нищо ново и важно, не правете скъпи покупки. В 13:25ч Луната преминава в знак Овен. Това влияние прави човек нетърпелив, не може търпи наличието на невидими окови. Дните на Овена са топли, качеството им е сухо и топло. Почти винаги времето е хубаво и подходящо за разходки. Дори да е покрито с облаци небето, времето пак ще е топло. Да не се претоварва зрението пред компютри и гледане на телевизия. Често се появяват главоболия и се активират мигрените. 26 лунен ден от 05:06ч на 1 май до 05:31ч на 2 май. Символ на деня са жабата, блатото. Жабата е олицетворение на мъдростта, но тази мъдрост не носи никаква полза на човек, тъй като го дебне лъжливата илюзия на собствените му постижения. Това е един от опасните критични дни, през който хората са предразположени повече към конфликти. Необходимо е да се откажете от ненужните връзки и контакти, да избирате хората, с които общувате. Съществува опасност да изразходвате енергията си напразно, затова се препоръчва да се въздържате от активни действия, повече време да почивате и да не хабите напразно силите си. Сега хората са склонни към глупаво и лекомислено поведение, да прахосват пари на вятъра, да правят ненужни покупки. Нараства опасността от кражби и загуби. Трябва да бъдете максимално сериозни и внимателни. Не се препоръчва физическото натоварване. През този ден не си струва да предприемате и да започвате нищо, тъй като всичко ще донесе само загуби и вреда. За бизнес е опасен този период. Счита се, че всички дела, свързани с бизнеса в този ден са обречени на неуспех, даже ако в началото всичко да изглежда, че върви добре. Отнасяйте се към всичко ставащо с известна доза ирония и каквото и да става, не губете чувството си за хумор. Добре е да се съблюдава златната среда в емоционален план, тъй като за деня е характерна емоционална нестабилност, честа смяна в настроенията, водещи до спорове, конфликти и скандали. Особено внимателни да бъдат шофьорите. Възможни аварии, стълкновения по пътищата и други неприятности чакат тези, които не са предпазливи и благоразумни. Благоприятно за посещение на църква или храм. Колкото е по-проста храната на деня, толкова по-добре. Може да се направи гладуване. В двадесет и шести лунен ден е строго забранено да се консумират месо, риба, яйца, морски дарове и гъби. Секс - По-добре е да се въздържате от сексуални занимания, тъй като те няма да могат да ви донесат очакваното удовлетворение. Сега е противопоказен секса за еднополови връзки и за секс с непознати. Подстригване и подравняване на косата не планирайте. Това може да доведе до сриване на вътрешната енергия и до депресии. Сънищата днес имат отношение към важни решения във вашия живот. Да видите на сън кошмари – означава прояснение на заплетени ситуации. Образите в съня отразяват тъмната страна на човешката личност, изплуват от подсъзнанието. Днес е 12 слънчев ден – В този ден ни се дава толкова, колкото сме заслужили. Може да се отпуснете и да се оставите на потока на събитията. Проявете искреност, доброта, миролюбие, милосърдие. Освободете себе си от негативните емоции. Сподели:", "date": "2019.05.01", "title": "ЗВЕЗДИТЕ ГОВОРЯТ: Не предприемайте нищо ново и важно"}
{"url": "https://pik.bg/%D1%80%D0%B0%D0%B7%D0%BF%D0%B8%D0%BB%D1%8F%D0%BD-%D1%82%D0%BE%D0%B2%D0%B0%D1%80-%D0%B7%D0%B0%D1%82%D1%80%D1%83%D0%B4%D0%BD%D1%8F%D0%B2%D0%B0-%D1%82%D1%80%D0%B0%D1%84%D0%B8%D0%BA%D0%B0-%D0%BF%D0%BE-%D0%BF%D1%8A%D1%82%D1%8F-%D1%81%D0%BB%D0%B8%D0%B2%D0%B5%D0%BD-%D0%B1%D1%83%D1%80%D0%B3%D0%B0%D1%81-news838129.html", "text": "Разпилян товар затруднява трафика по пътя Сливен-Бургас. Шофьорите да се движат с повишено внимание и съобразена скорост по път I-6 Сливен – Бургас в района на кв. „Речица“ в Сливен поради почистване на платното от разпилените стоки. Това съобщиха от Агенция „Пътна инфраструктура“, цитирани от \"Фокус\". Сподели:", "date": "2019.05.01", "title": "Разпилян товар затруднява трафика по пътя Сливен-Бургас"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%82-%D0%B2%D0%B0%D1%80%D1%88%D0%B0%D0%B2%D0%B0-%D0%B4%D0%BE%D0%BA%D0%B0%D0%B7%D0%B0%D1%85%D0%BC%D0%B5-%D1%87%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D0%B1%D1%8A%D0%B4%D0%B5%D0%BC-%D0%BA%D0%BE%D1%80%D0%BC%D0%B8%D0%BB%D0%BE%D1%82-news838159.html", "text": "Министър-председателят Бойко Борисов направи първи коментар във Варшава, където е на посещение. Припомняме, че премиерът пристигна в полската столица днес по повод 15-годишнината от присъединяването на страната към Европейския съюз. Страните ни доказаха, че могат да бъдат „кормилото на Европейския съюз“, заяви министър-председателят. Държавните и правителствени ръководители на страните-членки, приети след 2004 година в Европейския съюз (ЕС), провеждат среща на високо равнище във Варшава, инициирана от министър-председателя на Полша Матеуш Моравецки. Пред участниците в Полша българският премиер подчерта, че страната ни ще продължи да работи прозрачно и отговорно за бъдещето на европейските граждани и за осъществяването на общите политики на ЕС - икономически растеж, социално сближаване и перспектива за младите хора, сигурност и стабилност, развитие на цифровата икономика. „Ключовата дума и днес е „сигурност“. Без сигурност и стабилност европейските ценности са трудни защитими“, подчерта в изказването си българският министър-председател. Борисов заяви, че страната ни изпълнява отлично задачата по опазването на европейската граница и счита за особено важно укрепването на контрола по всички граници на общоевропейско ниво. Премиерът Бойко Борисов изтъкна още, че България ще продължава да отстоява категоричната си позиция за солидарно разпределение на тежестта и допълни, че никоя държава-членка не трябва да бъде оставена сама да се справя с предизвикателствата на миграцията. „Шенген е едно постижение, което трябва да съхраним. Бъдещето му трябва да бъде символ на обединена и единна Европа“, заяви още пред участниците Бойко Борисов. Българският премиер подчерта, че пълноправното членство в Шенгенското пространство си остава ключов приоритет за страната ни. По време на сесията във Варшава министър-председателят Бойко Борисов беше категоричен, че Европа няма да бъде завършен проект, ако страните от Западните Балкани не бъдат приобщени към ЕС. „Всяка от нашите държави даде своя принос. България вложи цялата си енергия, за да постигне напредък в тази област по време на ротационното си председателство на Съвета на ЕС. Удовлетворени сме и от факта, че настоящото Румънско председателство и бъдещото на Хърватия ще продължат осъществяването на този приоритет“, посочи премиерът Бойко Борисов пред лидерите в Полша. Българският министър-председател изтъкна и необходимостта от запазването на кохезионната и общата селскостопанска политика, включително осигуряване на адекватното им финансиране от бюджета на ЕС. Бойко Борисов посочи и нуждата от изграждането на Цифровия пазар и развитието на иновациите и високите технологии. Според него те ще допринесат за по-високата конкурентоспособност на ЕС. Пред участниците в сесията премиерът Борисов подчерта и стратегическото значение на Енергийния съюз, включително ускоряването на работата по регионалните енергийни проекти и междусистемните връзки. „България категорично остава на позиция, че консенсусът е задължителен при вземане на решения в областите от взаимен интерес на всички държави-членки от Общността“, завърши речта си българският министър-председател. Сподели:", "date": "2019.05.01", "title": "ПЪРВО В ПИК: Бойко Борисов с горещ коментар от Варшава: Доказахме, че можем да бъдем кормилото на Европейския съюз (СНИМКИ)"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%82%D0%B5%D0%BE%D0%B4%D0%BE%D1%81%D0%B8%D0%B9-%D1%81%D0%B8%D0%BC%D0%B5%D0%BE%D0%BD%D0%BE%D0%B2-news838171.html", "text": "Почина бившият министър на правосъдието в правителството на ОДС и депутат в 38-то Народно събрание Теодосий Симеонов, съобщават от СДС. „Той беше истински демократ, който отдаде енергията и силите си за промяната на България. Поклон пред светлата му памет”, се казва в съболезнователния адрес от СДС, подписан от председателя Румен Христов. Теодосий Симеонов е роден на 12 август 1946 г. През 1969 година завършва право в Софийския университет. В периода 1984-1990 е адвокат в Никопол, а между 1990 и 1995 в Плевен, където е председател на местната колегия. От 1999 до 2001 е министър на правосъдието. През 2001 става член на Демократическата партия и продължава да работи като адвокат. Поклонението ще е на 2 май, от 12.00 часа в църква „Света Троица” в Плевен. Сподели:", "date": "2019.05.01", "title": "Почина бившият правосъден министър Теодосий Симеонов"}
{"url": "https://pik.bg/%D0%B2%D1%81%D0%B5%D0%BA%D0%B8-%D0%B4%D0%B5%D1%81%D0%B5%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BF%D0%BE%D0%BB%D0%B0%D0%B3%D0%B0-%D1%82%D0%B5%D0%B6%D1%8A%D0%BA-%D1%84%D0%B8%D0%B7%D0%B8%D1%87%D0%B5%D1%81%D0%BA%D0%B8-%D1%82%D1%80%D1%83%D0%B4-news838057.html", "text": "Около 10% процента или един от всеки 10 българи работи тежък физически труд, показват данните на Евростат за спецификата на трудовите условия. Според анализа около 28% от българите работят изправени, също толкова упражняват труд в условия на умерени физически усилия. 34% работят в седнало положение. Като изцяло отрицателна оценяват организацията на работното си място около 20 на сто от българите. Болшинството от работещите – 60%, оценяват като задоволителна работната среда, а други 20% – като „отлична”. По данни на НСИ у нас работят около 3,2 млн. души. Най-много се трудят в преработващата промишленост – около 700 хил. Втора по численост е групата на хората, занимаващи се с търговия – около 390 хил. души. В сферата на образованието са работили около 167 хил. души, в здравеопазването – 142 хил., в строителството - 122 хил., в администрацията – 117 хил., в държавното управление – около 111 хил. Най-малобройни са били работещите в добивната промишленост – 21 700 и в сферата на сделките с недвижими имоти – 21 550. Сподели:", "date": "2019.05.01", "title": "Всеки десети българин полага тежък физически труд"}
{"url": "https://pik.bg/12-000-%D0%B4%D0%B5%D1%86%D0%B0-%D0%BE%D1%82%D0%BF%D0%B0%D0%B4%D0%B0%D1%82-%D0%BE%D1%82-%D1%83%D1%87%D0%B8%D0%BB%D0%B8%D1%89%D0%B5-news838103.html", "text": "Между 7 и 12 000 децата отпадат от училище годишно поради социални причини. 1600 ученици от страната пък получават помощ по програма „Топъл обяд“ годишно. Това каза Екатерина Борисова, началник-отдел „Фондонабиране“ към Българския червен кръст (БЧК) пред \"Фокус\". Кампанията в подкрепа на деца от социално слаби семейства се организира за 10-та поредна година, уточни тя. Чрез програма „Топъл обяд“, освен че целим да храним нуждаещите се здравословно, да ги възпитаме в хигиенни навици в правилно хранене, целим и да ги върнем в класните стаи. За съжаление за част от тези деца топлият обяд е стимул да посещават училище“, обясни Екатерина Борисова. Тя каза още, че за четвърта година БЧК е партньор и на инициативата на омбудсмана „Великден за всеки“. Тя събира около половин милион лева и тонове храна годишно, обясни Борисова, като уточни, че тази година продукти се събират в 47 магазина в 14 града. Около 260 хиляди лева са набрани по кампанията до момента, съобщи тя. По думите й българите стават все по-отворени към даряването, а доказателство за това е и дългосрочна благотворителна инициатива на БЧК – „Купи и дари“. Над 22 000 кг пакетирани храни на стойност 50 хиляди лева събира тя за миналата година, добави Екатерина Борисова. Сподели:", "date": "2019.05.01", "title": "12 000 деца отпадат от училище"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BF%D0%B8%D0%BD%D0%BA-%D0%BD%D0%B0%D0%BF%D1%80%D0%B0%D0%B2%D0%B8%D0%BB%D0%B0-%D1%81%D0%BF%D0%BE%D0%BD%D1%82%D0%B0%D0%BD%D0%B5%D0%BD-%D0%B0%D0%B1%D0%BE%D1%80%D1%82-news838090.html", "text": "Певицата Пинк е претърпяла спонтанен аборт. Нещастието се случило още когато тя е едва на 17-годишна възраст. Поводът за признанието е една от песните в новия албум на звездата, в която се пее, че мрази тялото си откакто е на 17. „Причината да пея това е, че винаги съм била мъжкарана и с набито тяло, но когато бях на 17 претърпях спонтанен аборт. А исках това дете. Когато това се случи на жена или младо момиче, то се чувства сякаш тялото му го мрази и е развалина. Оттогава съм преживяла няколко спонтанни аборта и мисля, че е важно да говориш за това, от което се срамуваш и което е болезнено“, заяви пред \"Ю Ес ЕЙ Тудей\" тя. Пинк е майка на две деца – 7-годишната Уилоу и малкият Джеймсън, който проплака през 2017-а. Преди дни певицата се зарече повече да не публикува снимки на наследниците си в социалните мрежи. Причината – винаги се намират потребители, които пишат злобни коментари след това. Сподели:", "date": "2019.05.01", "title": "ШОКИРАЩО ПРИЗНАНИЕ: Пинк направила спонтанен аборт"}
{"url": "https://pik.bg/%D1%84%D0%BE%D1%82%D0%BE-%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%BA%D0%B0%D0%BA%D0%B2%D0%BE-%D0%BF%D1%80%D0%B0%D0%B2%D0%B8-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%BE%D1%82%D0%B5%D0%B6%D0%B5-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE-%D0%BF%D0%BE-%D0%B2%D1%80%D0%B5-news838158.html", "text": "Бившият президентски съветник и настоящ кандидат-евродепутат от листата на БСП Иво Христов направи изненадващо посещение на президентството по време на шествието на социалистите за 1 май, видяха репортери на ПИК на място. Четвъртият в листата на БСП за европейските избори влезе необезпокоявано на \"Дондуков\" 2, въпреки че към днешна дата той вече не е съветник на Румен Радев и няма пропуск за сградата на президентството. Това обаче не му попречи по време на шествието на столетницата да се отбие до бившия си работодател, както можете да видите от снимките на ПИК. Охранителите на \"Дондуков\" 2 също не създадоха проблеми на Иво Христов, който най-спокойно влезе в президентската институция. А иначе по време на днешния митинг бившият президентски съветник показа изключителна близост с лидерката Корнелия Нинова и водачката на листата Елена Йончева. Тримата вървяха рамо до рамо на шествието. Така до председателката на БСП нямаше нито един знаков социалист, а само спуснатите в партията парашутисти от гражданската квота. Затова и упорито се твърди сред представителите на БСП, че именно Иво Христов е новото протеже на Корнелия Нинова, който ще получава все по-голяма изява в партията. Точно така започна и кариерата на политик на имотната кралица Елена Йончева. Сподели:", "date": "2019.05.01", "title": "ФОТО БОМБА В ПИК: Какво прави новото протеже на Нинова Иво Христов в президентството по време на митинга на БСП (СНИМКИ)"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-%D0%BE%D1%82%D0%BA%D1%80%D0%B8%D1%82-%D0%B5-%D1%82%D1%80%D1%83%D0%BF-%D0%BD%D0%B0-%D0%BC%D1%8A%D0%B6-%D1%81%D0%BC%D0%BB%D1%8F%D0%BD-%D0%BE%D1%82-%D0%B1%D0%BE%D0%B9-news838157.html", "text": "Органите на реда в Горна Оряховица разследват убийство, информира Нова. 59-годишен мъж от град Левски е бил намерен мъртъв тази сутрин в изоставена сградата край болницата в Горна Оряховица. На мястото са били повикани екипи на полицията, които са започнали разследване. Установено е, че мъжът е убит насилствено - по тялото му имало множество травми - счупени череп, счупени ребра, и други. По случая вече има и арестуван, за когото се предполага, че може да е отговорен за убийството. Той е задържан и откаран на мястото на убийството, където криминалистите правят следствен експеримент. Разследването продължава. Сподели:", "date": "2019.05.01", "title": "Разследват убийство в Горна Оряховица! Открит е труп на мъж, смлян от бой"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%BE-%D1%82%D0%BE%D1%80%D0%BD%D0%B0%D0%B4%D0%BE-%D0%BC%D0%B0%D1%88%D0%B8%D0%BD%D0%B0%D1%82%D0%B0-%D0%BE%D1%82-%D1%86%D1%81%D0%BA%D0%B0-%D1%81-%D0%BD%D0%B5-%D0%BA%D1%8A%D0%BC-%D1%81%D0%BE%D0%BB%D0%B8%D0%B4%D0%BD%D0%B0-%D0%BE%D1%84%D0%B5%D1%80%D1%82%D0%B0-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-news838104.html", "text": "Капитанът на ЦСКА - Николай Бодуров, е отхвърлил офертата от Казахстан, пише \"Меридиан Мач\". Твърди се, че тим от въпросната държава е предложил заплата, в пъти по-голяма от тази, която бранителят взима на \"Армията\". Националът обаче е решил да не я приема и на този етап свързва бъдещето си на терена с \"червените\" Бодуров, който на 30 май ще навърши 33 години, има договор с \"армейците\" до лятото, но в контракта има двустранна опция и за продължаването му с още един сезон. По всичко личи, че бранителят (известен и с прякора \"Машината\") ще преподпише с ЦСКА. Сподели:", "date": "2019.05.01", "title": "ФУТБОЛНО ТОРНАДО: \"Машината\" от ЦСКА с \"НЕ\" към солидна оферта от чужбина"}
{"url": "https://pik.bg/%D1%81%D0%B0%D1%89-%D0%BD%D0%B0%D1%80%D0%BE%D1%87%D0%B8-%E2%80%9E%D0%BC%D1%8E%D1%81%D1%8E%D0%BB%D0%BC%D0%B0%D0%BD%D1%81%D0%BA%D0%BE-%D0%B1%D1%80%D0%B0%D1%82%D1%81%D1%82%D0%B2%D0%BE%E2%80%9C-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-news838099.html", "text": "Администрацията на Доналд Тръмп работи по обявяването на „Мюсюлманско братство“ за чуждестранна терористична организация, обяви Белият дом, цитиран от Би Би Си. Тази стъпка ще доведе до икономически санкции за най-старото египетско ислямистко движение, което има повече от 1 млн. членове в Близкия изток. Решението идва след визита в Белия дом на египетския президент Абдел Фатах ал Сиси през април. Според американски медии той е поискал от Тръмп да предприеме това. Египет вече смята „Мюсюлманско братство“ за терористи. Ал Сиси свали през 2013 г. президента Мохамед Морси, бивш лидер на организацията. След обявяването на американското решение в сила ще влязат санкции срещу компании и лица, които взаимодействат с „Мюсюлманско братство“. В съобщение на сайта си организацията обяви, че остава ангажирана с работата си въпреки решението на Белия дом. Сподели:", "date": "2019.05.01", "title": "САЩ нарочи „Мюсюлманско братство“ за терористи"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BE%D1%81%D0%BC%D0%B0%D0%BD-%D0%BE%D0%BA%D1%82%D0%B0%D0%B9-%D0%B0%D1%80%D1%85%D0%B8%D1%82%D0%B5%D0%BA%D1%82%D0%B8%D1%82%D0%B5-%D0%BD%D0%B0-%D0%BF%D1%80%D0%BE%D0%B5%D0%BA%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D1%81%D0%BA%D0%B0%D1%82-%D0%B4%D0%B0-%D0%B3%D0%BE-%D1%83%D0%BD%D0%B8%D1%89%D0%BE%D0%B6%D0%B0%D1%82-%D0%B7%D0%B0-%D0%B4%D0%B0-%D0%BE%D1%86%D0%B5%D0%BB%D0%B5%D0%B5-%D1%82%D0%BE-news838014.html", "text": "- За първи път в листата за европейски парламент на ДПС няма представителство на кандидати от т.нар. бастиони на партията. Имам пред вид Кърджали, Разград, Шумен, Силистра, Търговище, Благоевград, Бургас. - На парламентарните избори през 2001 година, когато аз бях председател на предизборния щаб и дадохме власт на регионите да подреждат листите, Доган не беше номиниран никъде и беше бесен, защото беше изхвърлен от традиционни листи. И днес това е част от неговото отмъщение. Това отмъщение продължава вече 10-15 години. Той и в миналия парламент изхвърли знакови личности като д-р Кърджалиев. - Карадайъ, като водач на листата, е не само обида и подмяна, а фалшифициране вота на хората. По всяка вероятност в тази листа ключова фигура е Искра Михайлова. Нищо не се пише, не се говори и изследва около нейното име. По времето на министър Емел Етем мъжът й оглави Държавния резерв, който беше скандално източен и трима бивши директори на агенцията заедно с организатора на източването Мирчо Петков – Мирчо Циганина, бяха съдени десетина години, а материалите по делата събират прах по чекмеджетата на различни органи. Всъщност мъжът на Искра Михайлова тогава, на първа инстанция, беше осъден на 10 години по едно от трите дела. По-нататък това дело беше сложено на трупчета. А отиването в Европарламента на Искра Михайлова е интересно, защото тя е единственият европейски депутат от България, която оглавява Комисията за европейско развитие. Това става с подкрепата на всичките ни европейски депутати. Тя има качества като европейски комисар, но тази комисия, която тя оглавява, обсъжда и подготвя условията за кохизионната политика за различните държави, както и инфраструктурните проекти. Така хора от нейното обкръжение 100 процента получават информация още в зародиш. Това дава възможност да се реализират проектите на различни компании от обръчите на Доган. Те знаят какво се случва, още преди да са отворени процедурите. Готови са да отговорят на европейските изисквания и критерии. Затова четвъртото място на Михайлова не е случайно. И аз съм убеден, че както на миналите избори, когато Пеевски отново беше избран за евродепутат на либералите, ще се оттегли. Сега неговата реакция вероятно ще е аналогична. Те го знаят. И като се оттегли и Карадайъ, ще се отвори място за Искра Михайлова. Отсъствието на Фелиз Хюсменова от листата в Силистра например ще доведе до пасивност и отлив на избиратели по време на кампанията. Така ДПС ще е на ръба на преодоляването на шестпроцентовата бариера.  И ако излъчат само двама евродепутати, ще трябва да стане така - с оттегляния от Карадайъ и Пеевски, че да влезе Искра Михайлова. - Няма как автоматично да отидем на предсрочни парламентарни избори. Още повече че те напук управляват в парламента. След разделението на т.нар. патриоти много малка е вероятността те да реализират мандат. Така по всяка вероятност в Брюксел ще бъдат представени само БСП, ГЕРБ и ДПС. Това ще доведе до много тежка ситуация на политически дисбаланс, което ще принуди Бойко Борисов сам да избере да отиде на избори. Ще се провокира обществено напрежение. Така ще се стигне до избори две в едно – местни и парламентарни. Целта ще е да се използва инерцията от владеенето на властта в общините. Бойко Борисов няма да може да използва оправданието, че хората около него го саботират. Това оправдание от началото на прехода, че управляващите не знаят какво правят тези по места, вече не минава като номер. Ползваха го всички. И ДПС. Сега със скандала за апартаментите и къщите за гости, когато си управлявал 10 години, вече не може да излизаш с обръщение, че няма да има никаква милост. Избирателите вече няма да простят и на Бойко Борисов, че не е знаел. - Тези, които създадоха проекта „Борисов“, вече са срещу него - след като той се явява дразнител в обществото и недоволството се насочва към него. Така че той трябва или да ги унищожи, или те ще го унищожат. Затова за него е най-добре да направи избори две в едно. И дори е закъснял. За да си върне доверието на хората, за него съществува само един ход – веднага да арестува Доган. Сподели:", "date": "2019.05.01", "title": "САМО В ПИК! Осман Октай: Архитектите на проекта \"Борисов\" искат да го унищожат. За да оцелее, той трябва да унищожи тях. Ключовата фигура в ДПС е Искра Михайлова"}
{"url": "https://pik.bg/%D0%B8%D0%B7%D0%BE%D0%B1%D1%89%D0%BE-%D0%BD%D0%B5-%D1%81%D0%B5-%D0%B1%D0%B0%D0%B2%D0%B8-%D0%B0%D0%B4%D0%B5%D0%BB-%D1%81%D0%B8-%D0%BD%D0%B0%D0%BC%D0%B5%D1%80%D0%B8-%D0%BD%D0%BE%D0%B2-%D0%BC%D1%8A%D0%B6---%D0%B5%D1%82%D0%BE-%D0%BA%D1%8A%D0%B4%D0%B5-%D0%B3%D0%B8-%D0%B8%D0%B7%D0%BB%D0%BE%D0%B2%D0%B8%D1%85%D0%B0-%D0%B4%D0%B0-%D1%81%D0%B5-%D0%BD%D0%B0%D1%82%D0%B8%D1%81%D0%BA%D0%B0%D1%82-news837907.html", "text": "Британската суперзвезда Адел вече е в обятията на нов мъж. Певицата бе уловена от папараците да целува страстно непознат в Ню Йорк. Това се случи само няколко дни след като стана ясно, че се е разделила със съпруга си Саймън Конаки. \"Адел е силна жена и е решена да продължи живота си, като всеки нормален човек, който иска да преживее разпадането на брака си. Тя има слабост към американците, откакто живее в Лос Анджелис\", коментира пред \"Сън\" човек от обкръжението й. Изпълнителката на \"Skyfall\" съобщи за раздялата чрез свои представители. В изявление на звездата се посочва, че въпреки краха на любовния й живот с Конъки, \"двамата ще си поделят грижите за сина им и ще останат любящи родители\". Двамата възпитават 6-годишен син - Анджело. Заговори се още, че Адел е на път да изгуби половината си състояние. То се оценява на 173 милиона евро, а след развода й може голяма част от него да се озове в банковата сметка на бившия й, пише \"Монитор\". Сподели:", "date": "2019.05.01", "title": "ИЗОБЩО НЕ СЕ БАВИ: Адел си намери нов мъж - ето къде ги изловиха да се натискат..."}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B0%D1%85-%D1%81%D0%BA%D0%BE%D0%B2%D0%B0-%D0%BF%D1%80%D0%BE%D0%B2%D0%B0%D0%B4%D0%B8%D1%8F-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D1%81%D0%B3%D1%80%D0%B0%D0%B4%D0%B8%D1%82%D0%B5-%D0%B7%D0%B0-%D1%89%D0%B5%D1%82%D0%B8-news838062.html", "text": "Земетресението беше усетено силно. Уплаха е имало сред хората, тъй като то беше силно, но нямаше паника. Това заяви пред Би Ти Ви кметът на община Провадия Филчо Филев по повод земетресението в района. Припомняме, че земетресение с магнитуд 3.5 по скалата на Рихтер е регистрирано в 21.22 часа край Провадия. Трусът е с дълбочина от 2 км и е усетено в Провадия и Девня. \"Трусът не е продължил дълго, но има стрес и лека уплаха особено сред децата\", коментира Филчо Филев. \"Към този момент нямаме информация за щети. Днес ще се извършат проверки по сградите, за да се установи дали има някакви щети\", каза още кметът на Провадия В заключение той си пожела да няма по-силни трусове. Сподели:", "date": "2019.05.01", "title": "ИЗВЪНРЕДНО: Страх скова Провадия след земетресението, проверяват сградите за щети"}
{"url": "https://pik.bg/%D1%81%D0%BF%D1%80%D1%8F%D1%85%D0%B0-%D0%BF%D0%B5%D1%82%D0%B8-%D0%B1%D0%BB%D0%BE%D0%BA-%D0%BD%D0%B0-%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news838092.html", "text": "От днес, 1 май 2019 г., в АЕЦ „Козлодуй” започва плановият годишен ремонт на пети енергоблок. Това съобщиха от пресцентъра на електроцентралата. В ремонтната програма е включен необходимият обем дейности по превантивно техническо обслужване и ремонт на оборудването и на системите на блока, както и презареждане на реактора със свежо ядрено гориво за следващата горивна кампания. Ще бъдат изпълнени и редица мерки, свързани с осигуряване на надеждната и безопасна работа на съоръженията в периода на дългосрочната експлоатация на пети блок. Като част от дейностите по проекта за повишаване на топлинната мощност на реакторната инсталация до 104% ще бъде извършена модернизация на цилиндър високо налягане на турбината. Предвижда се плановият годишен ремонт на пети блок да завърши в средата на месец юни. Шести блок на АЕЦ „Козлодуй” работи с пълно натоварване на мощността. Сподели:", "date": "2019.05.01", "title": "Спряха пети блок на АЕЦ \"Козлодуй\""}
{"url": "https://pik.bg/%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%BF%D1%83%D1%81%D0%B8-%D1%80%D0%B0%D0%B9%D1%8A%D1%82-%D0%BF%D0%BE%D0%BB%D1%83%D1%87%D0%B8%D1%85%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE-%D1%83%D0%B1%D0%B5%D0%B6%D0%B8%D1%89%D0%B5-%D0%B2-%D1%88%D0%B2%D0%B5%D1%86%D0%B8%D1%8F-news838094.html", "text": "Двама членове на руската музикална група Пуси райът, известна с провокативните си изпълнения и протестите си срещу Владимир Путин, получиха политическо убежище в Швеция, предаде Франс прес, като се позова на Шведската държавна телевизия. Лусине Джанян и Алексей Кнедляковски, които са родители на две деца, поискаха убежище в Швеция през 2017 г. с аргумента, че в родината си са подложени на смъртни заплахи и на тормоз. В края на 2018 г. молбата за предоставяне на убежище на семейството беше отхвърлена. Шведската имиграционна служба прецени тогава, че двойката не се намира в пораждаща безпокойство ситуация. Семейството обжалва това решение и така се стигна до предоставянето на политическо убежище. \"Щастлива съм, че децата ми ще могат да израснат в сигурност, особено предвид това, което се случва в Русия\", каза Джанян. Според британския в. \"Гардиън\" двамата творци са политически ангажирани от 2010 г. Двойката участва в протест на Пуси райът в Сочи през 2014 г. по време на зимните Олимпийски игри. През 2016 г. Кнедляковски беше осъден на 15 дни затвор, защото закачил кръст на врата на статуя, представляваща шеф на руската Служба за сигурност. Групата Пуси райът стана световно известна през 2012 г. с протест срещу Путин в московската катедрала Христос Спасител. Тогава три момичета от групата бяха съдени за хулиганска проява, мотивирана от религиозна омраза. Две от тях бяха осъдени на 2 години в трудов лагер. Миналата година Русия беше осъдена от Европейския съд за човешките права заради много нарушения срещу Пуси райът през 2012 г. Сподели:", "date": "2019.05.01", "title": "Членове на \"Пуси райът\" получиха политическо убежище в Швеция"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-1-%D0%BC%D0%B0%D0%B9-%D0%B8%D0%BC%D0%B5%D0%BD-%D0%B4%D0%B5%D0%BD-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%85%D1%83%D0%B1%D0%B0%D0%B2%D0%BE-%D0%B6%D0%B5%D0%BD%D1%81%D0%BA%D0%BE-%D0%B8%D0%BC%D0%B5-%D0%B8-%D1%81%D0%B5-%D0%BF%D1%80%D0%B0%D0%B2%D1%8F%D1%82-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%BE%D0%B1%D0%B8%D1%87%D0%B0%D0%B8-news837868.html", "text": "Златен Тамара е провъзгласена за наследник и съуправител от нейния баща през 1178 г., но се сблъсква със силна съпротива от страна на аристокрацията. Тамара се справя успешно в неутрализацията на тази опозиция и предприема енергична външна политика, която помогнала на държавата да отблъсне селджуцките турци. Позовавайки се на мощен военен елит, Тамара успява да превърне държавата си в една от най-могъщите в Кавказ, докато не идва крахът на империята, под атаката на Монголската империя. - произхожда от Левиевото коляно. Живял 600 години преди Христа. Наставлявал народа в истинското богопочитание. Предсказал падането на Иерусалим, което и станало в негово време. По време на Вавилонския плен оплакал поробената си родина. С тая цел написал книгата \"Плач Иеремиев\". - е царица на Грузия от династията Багратиони. Периодът на нейното управление (1184–1213) се смята за „ век“ в историята на страната. Тя е първата жена, която управлява Грузия в собственото си право. Св. равноапостолна Нина (покръстителката на Грузия, чества се на 14 януари) и св. благоверна Тамара са двете най-почитани светици в страната. - той е роден в българското село Ново село, Солунско. Деветгодишен го подлъгали да приеме мохамеданството и бил обрязан. Беят на гр. Серес се привързал към него и го осиновил. По-късно Акакий напуснал дома на бея и за да изкупи греха си, станал послушник в Хилендарския манастир. Приел монашество и под ръководството на духовника Никифор се подготвял за мъченичество. Обезглавен е в Цариград на мястото, което се нарича Пармак-капи на 1.05.1816 г. третият ден от Светлата седмица след Великден. Сподели:", "date": "2019.05.01", "title": "ПРАЗНИК: На 1 май имен ден празнува хубаво женско име и се правят специални обичаи"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2-%D0%BC%D0%B0%D0%B9%D0%BA%D1%8A%D0%BB%D0%B0-%D1%81-%D0%BF%D0%B0%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%82%D0%BD%D0%BE%D1%81%D0%BD%D0%BE-%D0%B3%D1%80%D0%B0%D0%BD%D0%B4%D0%B0-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-news838101.html", "text": "Бившият футболист и ръководител в ЦСКА Георги Илиев даде интервю пред \"Тема Спорт\". Ето какво каза Майкъла относно \"армейците\": - Жалко за Гриша Ганчев, че им е осигурил такива условия, а насреща получава... видяхме какво. Не може един отбор извън Топ 3 на класирането да ти вкара 8 гола за 3 мача. За три срещи така и не се усетиха да сложат един човек до Неделев. Tой три двубоя си игра сам. През първото полувреме ЦСКА се представи добре, но като не може да вкара гол... Явно Пенев трябва да влезе да им покаже как става. А вече в защита не може по такъв елементарен начин да допуснеш две идентични попадения. Този, португалецът (б.р. - Нуно Томаш), и при двата гола, вместо да се връща назад, трябваше да атакува нападателя, а не да го гледа. От страх ли е, не знам, но не може такова нещо. Хайде през първото полувреме ЦСКА добре владееше топката, но като не можеш да реализираш... Не го разбирам. Всичко ти е осигурено, футболистите не са лоши, но е несериозно по този начин да защитават ЦСКА и собствените си имена. За цяла пролет отборът направи един наистина добър мач - с Лудогорец за купата. Но не може да разчиташ на една среща. - На 99 процента. Реално ЦСКА още е в сметките, защото и Лудогорец са трагични. Черно море ги размаза тотално. Почти всички ситуации на \"Тича\" бяха в полза на Черно море. Прекрасен отбор, играят със самочувствие и не се притесняват от никого. Проблемът е в Лудогорец, че им падна нивото и се доближиха сами до ЦСКА и Левски. Лошото за ЦСКА е, че получи куп добри възможности през пролетта да съкрати изоставането и се провали при почти всички шансове, футболистите трябва да се замислят много сериозно. Представянето в защита е безобразно, вратарите са средно ниво, има един-двама класни футболисти в средата на терена и един-двама в атака, но те пък не могат да вкарват. - Какво има да се сриват, като всичко им е наред - заплати, условия, за капак и Лудогорец губи и ти подава топката на празна врата. А ти, като не можеш да я уцелиш, кой ти е виновен?! Просто тези играчи нямат самочувствие, че са в ЦСКА. Това им липсва. ЦСКА трябва да ти е в главата, в сърцето и в мечтите. Стойчо Младенов им го каза наскоро, Любо Пенев също го каза - играчите трябва да знаят къде се намират. В ЦСКА, на \"Народна армия\", където сме свикнали да побеждаваме и да сме шампиони. А отборът просто няма този манталитет. Ето - един Неделев има манталитета да се надиграва с ЦСКА. Но тези на \"Армията\" нямат манталитета да се надиграват дори с Ботев. Сега цяла седмица трябва да си пускат трите срещи с Ботев, да си ги въртят по три часа на ден и да видят какво са играли и какви грешки са направили. - Тези ситуации се научават. Просто и елементарно. Явно не се работи достатъчно. - Вече всеки мач на ЦСКА е тежък, след като отборът не играе силно. Има и друго - Ботев им вкара 8 гола и другите ще видят, че не е страшно срещу ЦСКА. Изобщо няма да се изненадам, ако Черно море спечели. Ще е абсолютно равностоен мач. Да, ЦСКА е по-добрият отбор, но Черно море играе на предела на възможностите си. Докато ЦСКА показва около 60-70 процента от това, което може. - ЦСКА има нужда от футболисти, които са свикнали да побеждават и да печелят трофеи. Но този въпрос не е към мен. Не мога да се меся на спортно-техническото ръководство. Лошото е, че ЦСКА изпадна в изключително незавидно положение пред феновете. С тази игра отборът отблъсква привържениците, въпреки че тяхната подкрепа е впечатляваща. Но така е в ЦСКА - никой няма вот на доверие, когато губиш. Който и да е треньор, трябва да се доказва във всеки мач. Сподели:", "date": "2019.05.01", "title": "Георги Илиев-Майкъла с парещ коментар относно гранда от \"Армията\""}
{"url": "https://pik.bg/%D0%BF%D0%B0%D1%80%D0%B0%D0%B4-%D0%BD%D0%B0-%D1%85%D1%80%D0%B0%D0%B1%D1%80%D0%BE%D1%81%D1%82%D1%82%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%B8-%D0%B2%D0%B5%D1%80%D1%82%D0%BE%D0%BB%D0%B5%D1%82%D0%B8-%D0%B1%D1%80%D1%8A%D1%81%D0%BD%D0%B0%D1%82-%D1%81%D0%BE%D1%84%D0%B8%D1%8F-news838067.html", "text": "Вертолети и самолети от българските Военновъздушни сили ще изпълнят полети с прелитане на малка височина над София във връзка с подготовката на военния парад за Деня на храбростта и празник на Българската армия. Бръснещите полети ще са от днес до 6 май, съобщиха от Министерството на отбраната. За днес е планирано прелитане над площад \"Княз Александър I\" от 09,30 до 10,20 часа за изпълнение на съвместни тренировъчни полети. Полети в различни часови интервали са планирани и през следващите дни. Сподели:", "date": "2019.05.01", "title": "ПАРАД НА ХРАБРОСТТА: Самолети и вертолети бръснат София"}
{"url": "https://pik.bg/%D0%BA%D1%80%D1%8A%D0%B2-%D0%B7%D0%B0%D0%B4-%D0%BE%D0%BA%D0%B5%D0%B0%D0%BD%D0%B0-%D0%B4%D0%B2%D0%B5-%D0%B6%D0%B5%D1%80%D1%82%D0%B2%D0%B8-%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news838061.html", "text": "Двама души са загинали, а четирима са ранени, двама от които тежко, при стрелба в университет в американския щат Северна Каролина, предаде Асошиейтед прес като се позова на информация от службата за спешна помощ. По-рано Ройтерс предаде, че вчера въоръжено лице е открило огън в университета в Шарлът, Северна Каролина, а местни медии съобщиха, че трима души са пострадали преди стрелецът да бъде заловен. Малко преди 18 ч. университетът написа предупреждение в Туитър: \"Бягайте. Скрийте се. Борете се. Незабавно си намерете сигурно място.\" Местната телевизия Дабълю Ес Си Оу в Шарлът съобщи, че стрелбата е започнала в 17,45 ч. край административна сграда в кампуса и че един човек е задържан. Говорителка на полицията в Шарлът-Мекленбърг потвърди, че в университетския комплекс е имало стрелец, но не даде повече подробности. Сподели:", "date": "2019.05.01", "title": "КРЪВ ЗАД ОКЕАНА! Две жертви и четирима ранени при стрелба в американски университет"}
{"url": "https://pik.bg/%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news837783.html", "text": "Пловдивчани и гостите на града ще могат да паркират безплатно в „Синя зона“ на 1 май (сряда), който е утвърден като официален празник Ден на труда и на международната работническа солидарност. За престой в зоната няма да се заплаща и идния понеделник (6 май), когато се чества Гергьовден, Денят на храбростта и Българската армия. Това съобщиха от ОП „Паркиране и репатриране“. Директорът на общинското предприятие инж. Ненко Калакунов напомни, че работното време на „Синя зона“ в Пловдив е от 8:30 ч. до 17:30 ч. в дните от понеделник до събота включително. Освен в неделя, за престой не се заплаща и в дните на официалните празници и свързаните с тях почивни дни, пише в. \"Марица\". Цената за един час престой е 2 лв. Тя може да се заплати чрез закупуване на талони, изпращане на SMS на номер 1332 или таксуване чрез 53-те паркинг автомата, които предоставят възможност за цена от 1 лев за 30-минутен престой в „Синя зона“. Инж. Калакунов коментира, че издадените от паркоматите талони трябва да се поставят на видими за контролиращите служители места в автомобила. Сподели:", "date": "2019.05.01", "title": "Важна новина за шофьорите в Пловдив"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B4%D0%B2%D0%B5-%D0%B6%D0%B5%D0%BD%D0%B8-%D1%81%D0%B0-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%BB%D0%B5%D0%B4-%D0%BC%D0%B5%D0%BB%D0%B5%D1%82%D0%BE-%D1%81-%D0%BC%D0%B0%D1%80%D1%88%D1%80%D1%83%D1%82%D0%BA%D0%B0-%D0%BA%D1%80%D0%B0%D0%B9-%D0%BF%D1%80%D0%B8%D0%BF%D0%B5%D0%BA---%D0%BF%D1%80%D0%B5%D0%B4%D1%81%D1%82%D0%BE%D1%8F%D1%82-%D0%B8%D0%BC--news838073.html", "text": "Две жени са с опасност за живота след катастрофата с автобус в село Припек, съобщиха от болница \"Св. Анна\" във Варна. \"Двете жени, които са пострадали най-тежко, са с комбинирани травми. И двете имат счупени ребра и прешлени\", обясни д-р Радосвета Бабева. По думите й и на двете жени им предстои им операция на гръбначния стълб, за да бъде стабилизиран. \"Засега и двете жени са с опасност за живота, стабилни са, но състоянието им остава тежко\", заяви д-р Бабева. \"Двете жени са в съзнание, адекватни са, нямат спомен за катастрофата\", заключи тя. Сподели:", "date": "2019.05.01", "title": "ДРАМА: Две жени са с опасност за живота след мелето с маршрутка край Припек - предстоят им тежки операции, имат счупени ребра и прешлени"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%BE-%D1%82%D0%BE%D1%80%D0%BD%D0%B0%D0%B4%D0%BE-%D1%81%D0%B5-%D0%B8%D0%B7%D0%B2%D0%B8-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B2%D0%B8%D0%B4%D0%B5%D0%BE-news838055.html", "text": "Торнадо се изви в окръг Кълъраш в Румъния, на около 30 км от Силистра. Стихията преобърна автобус, в който са пътували близо 40 души. До момента се съобщава за най-малко 12 пострадали, четирима от които са настанени в болница. Кадри от торнадото бяха публикувани в социалните мрежи, предава Би Ти Ви. Дървета и електрически стълбове са повалени вследствие на бурята. Много домакинства са останали без ток. Пожарникарите са се отзовали на десетки сигнали. Едно от най-засегнатите села е Драгалина. Там вятърът е отнесъл покривите на няколко къщи. Има засегнати къщи и в други населени места. Метеоролозите обясняват, че торнадото, което се е образувало, е много рядко явление. Все още има риск от силни пориви на вятъра в района. Предупредителните кодове за опасно време на Балканите продължават. Някои модели показваха, че в Североизточна България вероятността да се образува днес смерч е почти същата като тази в северната ни съседка. В Съединените щати наричат това явление торнадо. На Балканите толкова опасни явления са рядкост. Тук наричаме вихрите, които се спукат от купесто-дъждовни облаци, смерч. Явлението обаче е едно и също. Сподели:", "date": "2019.05.01", "title": "Страшно торнадо се изви в Румъния, има пострадали (ВИДЕО)"}
{"url": "https://pik.bg/%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-10-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D1%81%D0%B5%D0%BB%D0%B0%D1%82%D0%B0-%D0%B8%D0%B7%D1%87%D0%B5%D0%B7%D0%B2%D0%B0%D1%82-news837814.html", "text": "Общо 591 села в страната са без население или в тях са останали да живеят до 9 души. Това означава, че малко над 10% от селата ще изчезнат съвсем скоро, защото са обезлюдени. В края на миналата година селата са 4997. Градовете в края на миналата година са били 257, а два са манастирите със статут на населено място - Клисурски и Рилски, сочи справка в Националния регистър на населените места на НСИ, направена от БТА. Общият брой на селата с едноцифрен брой жители е 427, а 164 са населените места, в които няма нито един постоянен обитател. Селата без население се увеличават с 2 в сравнение с 2017 година. С един жител в страната са точно 72 села. По двама души население има в 65 населени места, а по трима - в 48 села. 50 населени места в България са с по четирима жители. С по пет души постоянно население са 40 села, а с по шестима жители - 34 села. Общо 33 села имат по седем жители, други 48 са с по осем обитатели, а 37 села са с деветима души население. Селата без население са разположени в 12 области на страната, а тези с едноцифрен брой жители са пръснати в 22 области. Справката в регистъра показва, че най-много села без жители /64 при 61 през 2017 г./ и най-много с едноцифрен брой на населението /112/ има в Габровска област - общо 174. В Габровска област има общо 349 населени места, което означава, че почти половината от тях са или необитаеми, или с едноцифрен брой на жителите. След Габровска област се нарежда област Велико Търново /общо 336 населени места/ с 55 села без постоянно население и 88 села с едноцифрен брой на обитателите. В двете области са разположени повече от половината от селата в разглежданата група - общо 317. В област Кърджали има 11 села без жители и 28 с едноцифрен брой население. В Смолянска област са разположени 8 села без население и 33 села с едноцифрен брой на населението. Седем населени места в област Хасково са без нито един жител, а други 20 с едноцифрен брой на жителите. В областите Стара Загора и София са разположени по четири села без население и съответно 7 и 27 населени места с едноцифрен брой на жителите си. По три села в Кюстендилска и Търговищка област нямат нито един жител и съответно 25 и 13 населени места са с под 10 обитатели. В Благоевградска и Бургаска област са разположени по две села без постоянно население и съответно 20 и 4 села с едноцифрен брой на обитателите. Последната област, на чиято територия има села без постоянно население и едноцифрен брой жители е Добрич - 1 населено място без обитатели и 13 с едноцифрен брой на населението. С различен брой на селата с едноцифрен брой на населението са областите Перник /17 села/, Видин /6 села/, Пловдив /4 села/ и Варна /3 села/. По две села с едноцифрен брой жители са разположени в областите Монтана, Пазарджик и Силистра. Във Врачанска, Сливенска и Шуменска област има по едно село с едноцифрен брой жители, показва справката. 1749 населени места, включително Клисурски и Рилски манастир, които имат статут на населено място, са с население под 100 души при 1734 през 2017 година. Ако към тях се прибавят и селата с нулево население - 164, общият брой на населените места под 100 жители става 1913 или повече от една трета от всички населени места в страната, включително и градовете. Към края на миналата година 293 села имат население между 10 и 20 души включително, като 43 села имат точно по 10 жители. В тази група попада и Клисурският манастир с 10 постоянни обитатели. От 21 до 30 жители имат 179 села, а от 31 до 40 жители - 163 населени места, включително и Рилският манастир със своите 33 обитатели. В 146 села населението към края на миналата година е между 41 и 50 души. В други 125 села живеят постоянно между 51 и 60 обитатели. В 118 села населението е между 61 и 70 души, а в 108 - между 71 и 80 души. В 111 населени места населението е между 81 и 90 жители, а в 80 - жителите са между 91 и 99 души. Към края на 2018 година 7 села имат по точно 100 души население. Справката в регистъра показва, че най-многобройна е групата на селата, в които живеят между 101 и 200 души включително - 713 села. Следва групата на селата с население между 201 и 300 души, в която попадат 509 населени места. Трета по големина група е на селата с обитатели между 301 и 400 души, в която попадат 406 села. В 266 села броят на обитателите е между 401 и 500 души, а в 211 - между 501 и 600. В 177 села населението е между 601 и 700 жители. Между 701 и 800 обитатели имат 132 села. В 113 села населението е между 801 и 900 жители, а в 77 живеят между 901 и 1000 души, като едно населено място - село Близнаци, общ. Аврен, обл. Варна има точно 1000 обитатели. В 374 населени места постоянните жители са между 1001 и 2000. Общо 75 села попадат в групата с население между 2001 и 3000 жители. В други 18 села живеят между 3001 и 4000 души. В 4 села населението е между 4001 и 5000 души. Две села попадат в групата между 5001 и 6000 жители и още едно в групата над 6000 жители. Най-голямото българско село - Лозен, е по-голямо от 145 града И към края на миналата година, независимо че намалява с 40 души, най-голямото българско село остава Лозен /обл. София-град/ с население 6188 души. Справката показва, че Лозен е по-голям от 145 града или иначе казано от повече от половината градове в страната. Следващото по големина село е Айдемир /обл. Силистра/ с население 5538 души. Топ 10 на най-големите села допълват Бистрица /обл. София-град/ с 5118 души, Драгиново /обл. Пазарджик/ с 4664 жители, Казичене /обл. София-град/ със своите 4575 обитатели, Розино /обл. Пловдив/ с 4240 жители, Градец /обл. Сливен/ с 4191 жители, Труд /обл. Пловдив/ - 3964, Мало Конаре /обл. Пазарджик/ с 3908 души и Калипетрово /обл. Силистра/ - 3802 жители. Любопитно е да се отбележи, че цели 2467 села или почти половината в страната са по-големи от най-малкия град в България - Мелник, който има 183 жители към края на миналата година. Точно десет села - Абрит и Долина /обл. Добрич/, Горно Войводино /обл. Хасково/, Коркина /обл. Кюстендил/, Лобош /обл. Перник/, Медово и Целина /обл. Стара Загора/, Пайдушко /обл. Търговище/, Присад /обл. Бургас/ и Тамарино /обл. Ямбол/ имат население колкото Мелник. Сподели:", "date": "2019.05.01", "title": "ТЕНДЕНЦИЯ: 10 процента от селата изчезват"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%BE%D0%B2%D0%B8-%D0%B5%D0%BA%D1%88%D1%8A%D0%BD%D0%B8-%D0%B2-%D0%B1%D1%81%D0%BF---%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BE%D1%82%D1%80%D1%8F%D0%B7%D0%B0-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B7%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D0%BA%D0%B0%D0%BC-news837798.html", "text": "Тя заявила, че има 20% ръст на онкоболни в региона на Велико Търново. Тази \"информация\" беше много бързо опровергана напълно от директорката на КОЦ Велико Търново д-р Мария Рачева, която заяви, че не само няма увеличение, а цитираните данни от Йончева не съществуват, тъй като докладът все още не е готов. Проверка на ПИК установи, че скандалната лъжа е била изречена от Йончева на 10 април, като при това тя си позволила да цитира именно данни на онкологичния център в града, откъдето опровергаха лъжата й. Както става ясно от шефката на лечебното заведение, Йончева е сътворила поредния си тотален фалшификат. Корнелия Нинова не се е отказала от войната си със Сергей Станишев, въпреки че партията я бламира и показа подкрепа на бившия лидер на последния пленум настолетницата. Соцлидерката е изключила лидера на ПЕС от програмата за обиколките из страната, от рекламните клипове, материалите и всичко свързано с евроизборите на левицата. Станишев не присъства никъде, научи медията ни. Според наши източници, Нинова е дала разпореждане да не се дават никакви финансови средства от субсидията на партията за кампания на Сергей Станишев. \"Всичко сам си организира, сам си урежда участия, сам се рекламира за евровота. Това е напълно недопустимо, той е не само член на БСП, но и лидер на ПЕС, което е изключително обидно\", коментират червени. За партийните събития из страната пък било наредено да ходят единствено приближените на Корнелия Нинова, като Елена Йончева, Петър Витанов и Деница Златева. Изявите на Йончева обаче често имат обратен ефект, а и са придружени със съвсем нищожен интерес. Това е видно и от снимките, които разпространява самия пресцентър на БСП, на които около обвиняемата за пране на пари депутка редовно има едва 4-5 човека. Както медията ни съобщи, на една от последните си обиколки във Велико Търново, водачката на листата Елена Йончева сътвори нечуван скандал, лъжейки за болни от рак. Сподели:", "date": "2019.05.01", "title": "САМО В ПИК: Нови екшъни в БСП - Корнелия Нинова отряза Сергей Станишев за предизборната кампания"}
{"url": "https://pik.bg/%D0%BF%D0%B0%D1%80%D0%B8%D0%B6-%D0%B2%D0%B0%D0%B4%D0%B8-7400-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D1%80%D0%B5%D1%89%D1%83-%D0%BC%D0%B0%D0%BD%D0%B8%D1%84%D0%B5%D1%81%D1%82%D0%B0%D1%86%D0%B8%D1%8F%D1%82%D0%B0-%D0%B7%D0%B0-1-%D0%BC%D0%B0%D0%B9-news838054.html", "text": "Френската столица Париж се мобилизира, за да посрещне традиционните за 1 май демонстрации, съобщи в. \"Паризиен\". Властите очакват около 2000 крайни радикали да се опитат да провокират сблъсъци с полицията по време на манифестациите. За целта правителството е мобилизирало най-малко 7400 полицаи и жандармеристи. Те ще бъдат разположени на ключови места, за да предотвратят ексцесиите. Самият президент Еманюел Макрон поиска от силите на реда да не допускат изстъпления и насилие по време на демонстрациите за 1 май. Сподели:", "date": "2019.05.01", "title": "Париж вади 7400 полицаи срещу манифестацията за 1 май"}
{"url": "https://pik.bg/%D0%BF%D1%83%D1%82%D0%B8%D0%BD-%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D1%83%D0%B2%D0%BE%D0%BB%D0%BD%D0%B8-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-%D0%B2-%D0%B1%D0%B5%D0%BB%D0%B0%D1%80%D1%83%D1%81-news838070.html", "text": "Руският президент Владимир Путин внезапно уволни посланика на Москва в Беларус Михаил Бабич, съобщи Кремъл, цитиран от Ройтерс. Това стана на фона на спор за замърсен руски петрол и по-широки политически разногласия между двете бивши съветски републики. Беларуският президент Александър Лукашенко като цяло е по-тясно свързан с Москва от всеки друг бивш съветски лидер, но нетърпимостта към инакомислието до голяма степен го направи парий на Запад, посочва Ройтерс. От 2014 г. насам, когато Беларус не призна анексията на украинския полуостров Крим от Русия, Минск обаче демонстрира все по-ясни признаци на желание за затопляне на отношенията със САЩ и ЕС. Лукашенко каза, че руски представители понякога поставят неприемливи условия на Беларус като например сливане с Русия или преминаване към руската валута. Бабич беше назначен за посланик през август 2018 г. Той критикува беларуските власти по време на спора за данъчните промени, които Беларус казва, че ще струват на бюджета му 400 милиона долара тази година. Кремъл посочи днес, че Бабич ще премине на друга работа и ще бъде заменен от Дмитрий Мезенцев - адвокат, член на горната камара на парламента. Разширяването на политическите несъгласия се изостри от замърсения руски петрол, който се транспортира към европейските държави през Беларус, посочва Ройтерс. Сподели:", "date": "2019.05.01", "title": "Путин внезапно уволни посланика на Москва в Беларус"}
{"url": "https://pik.bg/-news620624.html", "text": "B yчилищe yчитeлят кaзвa: - Дeцa, пpeвъpнeтe изpeчeниeтo \"Koнят бягa\" във въпpocитeлнo. Ивaнчo вдигa pъкa: - Koнят бягa ли? - Mнoгo дoбpe! A ceгa гo пpeвъpнeтe в пoвeлитeлнo! Ивaнчo мoмeнтaлнo вдигa pъкa и кaзвa: - Диййй! Сподели:", "date": "2019.05.01", "title": "ВИЦОВЕ"}
{"url": "https://pik.bg/%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%BE-%D1%85%D0%BE%D1%80%D0%BE-%D0%B7%D0%B0-%D0%B3%D0%B8%D0%BD%D0%B5%D1%81-%D1%81%D1%8A%D0%B1%D1%80%D0%B0-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D0%B1%D0%BE%D0%BB%D0%BD%D0%BE-%D0%BC%D0%BE%D0%BC%D1%87%D0%B5-%D0%BE%D1%82-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news837730.html", "text": "Момчето с глас на славей и невероятен пианист в продължение на 8 месеца се бори за живота си. Премина редица химиотерапии в България, а след което замина за лечение в Университетска болница във Вюрцбург. Именно от там дават надежда на Тони да оздравее и да пребори левкемията. Семейството на младото момче на няколко пъти пуска документи за отпускане на помощ от държавата, но без резултат. Последваха десетки благотворителни кампании по набирането на средства за трансплантация на костен мозък на кюстендилеца. С общи усилия хора от цялата страна успяха да съберат 420 хил. лв. За оставащата сума помогна грандиозното хоро, което обедини в неделя стотици кюстендилци и гости на града. Кампанията \"Градът – ръка за ръка“ се увенча с успех, като само в рамките на един час беше събрана сума в размер на 26 473,35 лв. Стотици кюстендилци се хванаха на първото по рода си хоро, достойно за книгата на рекордите на Гинес, за да съберат средства за лечението на 20-годишния Тони Костов. Момчето страда от остра лимфобластна левкемия. На 2 май младото момче има среща с лекарския екип, който ще назначи дата за извършването на костно-мозъчна трансплантация в Университетската болница във Вюрцбург. Сподели:", "date": "2019.05.01", "title": "БЛАГОРОДНО: Хоро за Гинес събра средства за болно момче от Кюстендил"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D1%82%D1%80%D1%83%D0%B4%D0%B0---%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8%D0%B5-%D0%B7%D0%B0-%D1%80%D0%B0%D1%86%D0%B8%D1%82%D0%B5-%D1%83%D1%81%D0%BF%D0%B5%D1%85%D0%B8-%D0%B7%D0%B0-%D1%81%D1%82%D1%80%D0%B5%D0%BB-news838075.html", "text": "При среща с влиятелна личност  заложете на вашия чар. Потънали сте в мисли заради възникналите проблеми в личния си живот. Освободете се от тях, за да не пропилеете възможностите за професионален успех. В материално отношение успехът ще бъде с вас. Подновете отношенията си с ваши делови партньори. Подгответе се за кратко пътуване до ваши роднини. Не си позволявайте забележки към вашите колеги. Ако ги предизвикате с критиката си и се впуснете в спор, ще провалите служебните си задачи. Не отказвайте предложената помощ. Работете спокойно и не създавайте конфликти. Ще сте удовлетворени от постигнатото. Предпазвайте се от недобронамерени познати, които ще ви се обадят днес. Вашите отношения с деловите партньори са отлични, но малко предпазливост не е излишна. Внимавайте да не се окажете замесени в сделка, от която ще претърпите неочаквани загуби. Не влизайте в спор с колегите си, ако са ви натоварили със спешни служебни задачи. Ще се разочаровате от нечие некоректно поведение. През следващата седмица имате насрочени разговори в банкова институция, за да преговаряте за финансиране на ваш проект. Успехът е на ваша страна, ако се подготвите и бъдете уверени в думите си. Коригирайте грешките си. Денят ви е наситен с работа, с уреждане на пътуване, с вечеря, свързана с успех на ваш колега. Бъдете отзивчиви, ако някой търси помощта ви. Отнасяйте се внимателно към предложенията за съвместна работа. Ще ви донесат покана за събитие през следващите дни. Преценете дали си струва да отидете. Отменете деловите срещи и не провеждайте разговори с вашите колеги, ако целите да докажете пропуските им. Заемете се с преките си професионални отговорности и с творческа работа. Необходимостта да получите на всяка цена признание, ще ви създаде много проблеми. Днес сте напрегнати заради спешни задачи на работното място. Не се занимавайте със странични проблеми и не позволявайте на вашите колеги да ви прекъсват и разсейват. В никакъв случай не жертвайте кариерата си заради нечии претенции. Не спорете заядливо, ако нещо при изпълнението на вашите служебни задачи не ви харесва. Не допускайте вашата наивност да се превърне в причина да ви използват за чужда кауза. Гонете своите цели и директно и отказвайте да се съобразите с исканията на вашите колеги. Бизнесмени и финансисти ще се справят отлично със задачите си, ако са взели работа у дома. Внимавайте да не нагрубите подчинените си, налагайки мнението си и нови правила на поведение. Планирайте внимателно разходите си, за да не нарушите финансовия баланс на вашата фирма. Очаква ви небивал успех на работното място, ако надмогнете егото си и съумеете да се възползвате от помощта на вашите колеги. Не отлагайте деловите си срещи дори и да не сте уверени в себе си. Предстои ви да вземете решение, свързано с желанието ви да промените работното си място. Преценете дали сте готови в този момент да поемете новите отговорности. Позволено ви е да предприемете важни промени в живота си, които сте планирали, но не и импулсивни заради ваше хрумване тази сутрин. Не се опитвайте да оправяте съсипаните отношения между вашите колеги, защото с намесата си ще загубите подкрепата на всички. По-добре запазете мълчание и се отдайте на работата си. Денят е идеален за делови срещи, както и за нови делови запознанства. Справяте се успешно със задачите си на работното място. Пред вас е успешен ден който изисква да не се отпускате, да сте активни и на работното място, но да не допускате съвети от хора, които нямат право на намеса в задълженията ви. Не пропилявайте шансовете си за обмисляне на печеливши начинания, заради прекалено дълъг размисъл. Обърнете внимание на деловите предложения. Сподели:", "date": "2019.05.01", "title": "САМО В ПИК: Алена с топ хороскоп за Деня на труда - разочарование за Раците, успехи за Стрелците"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%B0-%D1%80%D0%B5%D1%87-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B2-%D0%BA%D0%BB%D0%B8%D1%81%D1%83%D1%80%D0%B0-news838087.html", "text": "Родолюбието не е грях. След тази фраза, изпусната или не, хората се чудят и маят - защо текстописецът на държавния глава го предаде, неговият гуру, PR и каквото се сетите. Иво Христов се цани за евродепутат и сега Румен Радев се изгуби между редовете. \"Подвигът на априлци ни напомня, че чистите духом са най-дръзки в мечтите и делата си, че родолюбието не е грях, а избор на достойните и че нашата съдба от нас зависи“, каза пред събралите се на площада в Клисура президентът Румен Радев. \"Клисурци превърнаха града си в клада, осветила пътя ни към свободата и към Нова България. След кървавия погром оцелелите се завръщат, за да възродят града от пепелищата“, допълни държавният глава. В памет на героите бяха поднесени венци и цветя пред монумента на априлци. По-рано литийно шествие потегли от старата църква \"Свети Никола\", която е била срината със земята при погрома на въстанието. Почетена беше и паметта на жертвите - над 400 предимно жени, деца и възрастни хора. Заупокойната панихида беше отслужена в храма \"Свето Успение Богородично\". Днес ще се състои традиционната възстановка на събитията от преди 143 години, в която ще участват над 200 души. Сподели:", "date": "2019.05.01", "title": "Култова реч на президента в Клисура"}
{"url": "https://pik.bg/-news620322.html", "text": "Кой колко работи? Японецът: за семейството - жената и децата... 2 часа; за фирмата... 2 часа; за Япония... 4 часа. Бай Ганьо: за семейството... 1/2 час, то и без това и жената работи; за фирмата... 1/2 час, то и те толкова и ми плащат; а за Япония... хич не ми пука! Сподели:", "date": "2019.05.01", "title": ":)"}
{"url": "https://pik.bg/%D0%BD%D0%BE%D0%B2%D0%BE-20-%D1%88%D0%B5%D1%84%D0%BA%D0%B0-%D0%BD%D0%B0-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0---%D0%BA%D1%8A%D1%89%D0%B8%D1%82%D0%B5-%D0%B7%D0%B0-%D0%B3%D0%BE%D1%81%D1%82%D0%B8-%D0%BF%D0%BE-%D1%84%D0%BE%D0%BD%D0%B4-%D0%B7%D0%B5%D0%BC%D0%B5%D0%B4%D0%B5%D0%BB%D0%B8%D0%B5-%D0%B1%D0%B8%D0%BB%D0%B8-%D0%BC%D0%B5%D0%BD%D1%82%D0%B5-%D0%BE%D0%B1%D0%BD-news838078.html", "text": "Мнение, че къщите за гости по фонд \"Земеделие\" с европейски средства са своеобразно менте изрази по Нова телевизия Вероника Кънева, която е председател на Асоциацията на къщите за гости в България. Кънева почерта, че реално действащите къщи за гости, каквито са нейните в Калофер, са към Министерството на туризма. Тези, които са построени през фонд \"Земеделие\" не им представлявали конкуренция, защото в тях реално нямало външни посетители. Кънева разказа, че този бизнес е много труден, защото една такава къща изисква инвестиция от минимум 200 000 евро, а банките не дават такива кредити. Така парите всъщност не стигали до хората, които наистина искали да се занимават с този тип туризъм. В този смисъл конкуренция между членуващите в Асоциацията на къщите за гости и тези по фонд \"Земеделие\" нямало. Посещаемостта и в реално действащите обекти обаче била малка. Самата Кънева продала апартамент в Бургас, за да обезпечи дейността си и разчитала на помощтта на децата си, които я подкрепяли. По разпореждане на премиера Бойко Борисов министърът на земеделието, храните и горите Румен Порожанов поиска оставката на зам.-изпълнителния директор на Държавен фонд „Земеделие“ Иванка Багдатова-Мизова. Причината е информация, че телефонът й е обявен в сайт за резервации (www.hoteliinfo.com) на къща за гости „Тара“ в с. Юндола. Предстои да бъде извършена проверка. И водачката на листата на БСП за евровота Елена Йончева е забъркана с къща за гости, за което ПИК направи поредица от разкрития. Серия от разпити на семейството на Елена Йончева започва прокуратурата във връзка с разследването на аферата за къщи за гости край морето. Разследващите ще вземат обяснения от свекър й Анатоли Тодоров Стоянов, както и от мъжа й - арх. Пламен Тодоров. Разследване на ПИК разкри, че семейството на обвиняемата за пране на пари депутатка е участвало в усвояването на близо 400 хил. лв. по еврофондове, с които е трябвало да построят комплекс от три вили в село Велика, близо до курорта Лозенец. Къщите обаче не били ползвани по предназначение, а в тях почивала фамилията им и техни близки. Лятото си отдъхвала там и самата Йончева, която от самото начало е била в течение на аферата, тъй като по това време вече е живеела с мъжа си Пламен Тодоров, разкри още медията ни. По аферата вече са изискани всички документи, които бяха представени и в разследването на ПИК и паралелно с техните експертизи ще текат и разпитите на близките на Елена Йончева. Възможно е в хода на разследването като свидетел да бъде повикана и самата депутатка, тъй като свидетели потвърдиха, че тя е отсядала там. Припомняме, че прокуратурата постави едномесечен срок за приключване на проверката,  затова веднага след разпитите, ще бъде издадена заповед и към полицията за проверка на място на трите вили в комплекса. Тече и друго разследване, свързано с Елена Йончева - то е на антикорупционният орган КПКОНПИ по сигнал на ПИК за друга имотна афера, в която също е обвързана с свекър си. Медията ни разкри, че двамата са съсобственици в голям брой парцели край Панчарево с адвокатите на фалиралата Корпоративна търговска банка. Сподели:", "date": "2019.05.01", "title": "НОВО 20: Шефка на асоциация хвърли бомба - къщите за гости по фонд \"Земеделие\" били менте (ОБНОВЕНА)"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%BE%D1%82-%D0%BA%D0%B0%D0%BC%D0%BF-%D0%BD%D0%BE%D1%83-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B4%D0%B2%D0%BE%D0%B5%D0%BD-%D1%88%D0%B5%D0%B4%D1%8C%D0%BE%D0%B2%D1%8A%D1%80-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news837830.html", "text": "Барселона е все по-близо до подпис с капитана на Аякс - Матайс де Лихт, пишат медии в Каталуния. Твърди се, че ръководствата на двата гранда са постигнали предварително споразумение. Очаква се от Барса да платят за 19-годишния защитник между 65 и 70 милиона евро. От \"Камп Ноу\" вече си осигуриха услугите на един звезден футболист от настоящата селекция на Аякс - Френки де Йонг. Сподели:", "date": "2019.05.01", "title": "ФУТБОЛНА БОМБА: От \"Камп Ноу\" близо до двоен шедьовър на трансферния пазар"}
{"url": "https://pik.bg/-news620324.html", "text": "Обява: \"Опитен психотерапевт търси работа. Търся вече трети месец. Що за скапана държава! Всички са гадни смотаняци - мразя ги! Звънете, нещастници!\" Сподели:", "date": "2019.05.01", "title": ":)"}
{"url": "https://pik.bg/-news620615.html", "text": "Бaщa нaливa aкъл нa cинa cи: - Я ce пoглeдни, бe - пeтнaйceтгoдишeн xългъзник cи, a cи нeгpaмoтeн. Зa къдe cи ти в живoтa, кaтo мoжeш дa бpoиш caмo дo дeceт, a? Kaжи ми кaквo щe пpaвиш ти в живoтa? - Щe cтaнa бoкcoв cъдия. Сподели:", "date": "2019.05.01", "title": "ВИЦОВЕ"}
{"url": "https://pik.bg/%D0%B3%D1%80%D0%B5%D0%B4%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%81%D1%82%D0%B5%D0%BD%D0%BB%D0%B8-%D0%BE%D1%82%D0%BA%D0%B0%D0%B7%D0%B0%D0%BB-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news838071.html", "text": "Ръководството на Левски е ударило на камък в опита си да привлече легендата на българския футбол Стилиян Петров. Изпълнителният директор Павел Колев е провел преговорите с рекордьора по мачове с националната фланелка на България. Желанието на „сините“ е било Петров да заеме от лятото поста спортен директор, какъвто в момента липсва в клуба. Оказало се обаче, че на този етап плановете на двете страни не съвпадат като разминаванията не са от финансов характер. Бившият капитан на „Селтик“ и „Астън Вила“ имал по-различно виждане най-вече за трансферната политика на 26-кратните шампиони, предава \"Труд\". Левски търси човек на тази позиция вече повече от година. За последно Асен Букарев заемаше сходен пост, но напусна в началото на 2018-а и оттогава „сините“ не разполагат с футболен човек в ръководството. Впоследствие за спортен директор се спрягаше Вили Рутенщайнер. Австриецът бе желан от предишния собственик Спас Русев, но в крайна сметка предпочете офертата на федерацията на Израел. Методи Томанов, доскорошен шеф на „Лудогорец“, също се свързваше със „сините“, след като си тръгна от Разград през октомври миналата година, но и той остана далеч от стадион „Георги Аспарухов“. Сподели:", "date": "2019.05.01", "title": "Греда на \"Герена\"! Стенли отказал на Левски"}
{"url": "https://pik.bg/-news620619.html", "text": "- Taтe-тaтe, кaквa e paзликaтa мeждy пyшкaтa и кapтeчницaтa?!? - Aми кaк дa ти oбяcня - eтo пpимep. Пpeдcтaви cи, чe пъpвo гoвopя aз, a пocлe - мaйкa ти. Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620323.html", "text": "От руския фолклор. - Иване глупако, къде си тръгнал с тоя лък? - Отивам в полето, както баща ми повели... ще пусна стрелата и в чийто двор падне - за нея ще се оженя! - Ами тази бойна глава, що си я вързал отпред на стрелата. - Кво да ти кажа... не ми се жени още! Сподели:", "date": "2019.05.01", "title": ":)"}
{"url": "https://pik.bg/%D0%BC%D1%80%D0%B0%D1%87%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%80%D0%B5%D0%BD%D0%B5%D1%82%D0%B0-%D0%B8%D0%BD%D0%B4%D0%B6%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D1%8A%D1%89%D0%B8%D1%82%D0%B5-%D0%B7%D0%B0-%D0%B3%D0%BE%D1%81%D1%82%D0%B8-%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B3%D0%B5%D0%B9%D1%82-%D0%B7%D0%B0%D0%B4%D0%B0%D0%B2-news838079.html", "text": "Изчезваме бързо, но и без да се предизвикват реакции от това. Изглежда, че ни харесва да сме жертви. Това заяви пред Би Ти Ви бившият служебен министър Ренета Инджова по повод Деня на труда. \"Днес е 1 май и по света се празнува трудът като съзидател и като най-важния ресурс на обществото. Работници няма, никой не иска да бъде работник, всички искат да са средна класа. Тя обаче също е подложена на унищожение. Ще бъдем едно обществото, в което ще има доктори, но няма да има сестри, ще има митрополити, но няма да има попове\", коментира тя. \"Къщите за гости са следващ етап. Първият етап бяха къщите за обитаване под формата на апартаменти. Стана видно, че огромно разхищение в евроресурси е направено под формата на къща за гости\", каза бившият служебен министър по повод скандалите с имотите на висши политически фигури. \"Проблемът с къщите за гости е толкова повсеместен, че трябва да се реши радикално. Българският капитализъм се разви в този вид. Гледайте къщите за гости в селата и вижте какво представлява капитализмът ни\", добави Ренета Инджова. \"Тази несправедливост, която продължи с десетилетия, ще бъде решена насилствено\", категорична е тя. По думите й сагата с \"Апартамент гейт\" не е приключила. \"Следват \"Апартамент гейт\", \"Къща гейт\", \"Манастир гейт\", \"Магистрала гейт\", \"Офшор гейт\". категорична е тя. Сподели:", "date": "2019.05.01", "title": "МРАЧНА ПРОГНОЗА: Ренета Инджова с горещ коментар за къщите за гости и \"Апартамент гейт\", задават ли се на хоризонта нови афери"}
{"url": "https://pik.bg/-news620618.html", "text": "Ha зaкycкa мaлкaтa дъщepя зaявявa: - A aз вчepa нaпиcax пиcмo дo Дядo Koлeдa! - И кaквo пopъчa?- питa я мaйкaтa. - Зa мeн тeлeфoн, зa бaти тaблeт, a зa мaмa лaптoп... Пpи кoeтo \"Дядo Koлeдa\" ce зaдaвя c кaфeтo... Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620617.html", "text": "Бaщa нa мoмчeнцe paзкaзвa нa кoлeгитe cи в cлyжбaтa: - Koгaтo бяx мaлък и тpябвaшe дa мe нaкaзвaт, мe пpaщaxa в cтaятa ми бeз вeчepя. A ceгa, в cтaятa нa cинa ми имa кoмпютъp, тaблeт, тeлeвизop, Ре кoнзoлa, мoбилeн тeлeфoн. - И кaк гo нaкaзвaш? - Aми пpaщaм гo в мoятa cтaя. Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620622.html", "text": "Maйкa oтивa дa пpибepe дeтeтo cи oт дeтcкaтa гpaдинa и кaквo дa види - вcички дeцa в пяcъчникa cъc cмapтфoни, a лeлкaтa cпи нa пeйкaтa. - Beднaгa ce cъбyдeтe, кaк нe ви e cpaм. He ви ли e cтpax, чe някoe oт дeцaтa щe избягa? - възмyтeнo cъбyждa мaйкaтa yчитeлкaтa. - A, къдe щe избягaт - пpи нac Wу-Fу имa caмo в зoнaтa нa пяcъчникa - нeвъзмyтимo oтгoвapя лeлкaтa. Сподели:", "date": "2019.05.01", "title": "ВИЦОВЕ"}
{"url": "https://pik.bg/%D0%B2%D1%8A%D1%80%D1%82%D1%8F%D1%82-%D1%81%D1%82%D0%BE%D1%82%D0%B8%D1%86%D0%B8-%D1%87%D0%B5%D0%B2%D0%B5%D1%80%D0%BC%D0%B5%D1%82%D0%B0-%D0%BD%D0%B0-%D0%B3%D0%B5%D1%80%D0%B3%D1%8C%D0%BE%D0%B2%D0%B4%D0%B5%D0%BD-%D0%B2-%D0%B7%D0%BB%D0%B0%D1%82%D0%BE%D0%B3%D1%80%D0%B0%D0%B4-news837784.html", "text": "Стотици агнета въртят на чеверме за Гергьовден в Златоград. Празникът на златоградското чеверме по традиция е съчетано с гайдарско надсвирване, като в най-южния ни град си дават среща повечето родопски гайдари. Празникът ще се проведе от 3 до 6 май. На 2 май тържествено ще се открие обновения храм \"Свети Атанасий\", съобщи свещеника на Златоград Константин Атанасов. В петък на 3 май вечерта ще се пресъздаде обредното приготвяне на живата вода за Гергьовден, а след това ще се запали ритуално живия огън в цетралния градски парк. През нощта там започват да се въртят стотиците чевермета в центъра на Златоград. 80 души ше приготвят чеверметата с около 10-тина основни майстори цяла нощ. Главен майстор е Дичо Кабаков, който от над 40 години върти чевермета в Родопите, съобщава \"Марица\". „Подготовката на месото и огъня е много важна, през цялото време всичко е важно, аз минавам навсякъде постоянно, дирижирам положението – къде огъня в началото малко да бъде на разстояние от чеверметата и се върти постоянно 6-7 часа. С колички докарваме огън и постоянно въртим, много напрежение е“, обяснява баш чевермеджията. На сутринта в събота стотици самодейци и местни по традиция ще облекат народни носии и ще пресъздадат трациите за Гергьовден, ще почерпят хората със златоградски ястия и ще завъртят хора край чеверметата. Шествие с чеверметата и 111 каба гайди ще поведе множеството към сцената пред общинската управа за тържественото откриване на празника. След това народното веселие ще създават с концерти Николина Чакардъкова, Николай Славеев, оркестър „Пловдив”, самодейните състави от Златоград, а вечерта на сцената ще се изяви обичаната от родопчани певица Росица Пейчева и ансамбъл „Загоре”. Следва и музикално-танцов спектакъл с популярни гръцки песни и танци „На Балкона на Звездите” . На 5 май празника продължава с гайдарското надсвирване преди обяди, а следобяд с „Надиграй ме в Златоград”, в което ще мерят можене любителски танцови състави. Вечерта множеството ще весели оркестър „Орион”. В понеделник на 6 май храм \"Св. Георги Победоносец\" ще събере вярващите на Божествена света литургия. След това ще се представят традициите и ритуала за Гергьовден в Златоград, а празника ще се отбележи и с хороводна фиеста на оркестър „Орфей” и гост солиста Искра Макакова на централния площад. Организатор на празника на златоградското чеверме за шеста поредна година е община Златоград. От там призовават гостите да облекат при възможност народна носия за цветната златоградска фиеста. Сподели:", "date": "2019.05.01", "title": "Въртят стотици чевермета на Гергьовден в Златоград"}
{"url": "https://pik.bg/%D0%BD%D0%B8%D0%BA%D0%BE%D0%B3%D0%B0-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D1%81%D0%B5%D1%82%D0%B8%D1%82%D0%B5-%D0%BF%D0%B5%D1%82-%D0%BF%D1%80%D0%B8%D1%87%D0%B8%D0%BD%D0%B8-%D0%B7%D0%B0-%D0%BF%D0%BE%D1%8F%D0%B2%D0%B0%D1%82%D0%B0-%D0%BD%D0%B0-%D0%BF%D1%8A%D1%80%D1%85%D0%BE%D1%82-news837795.html", "text": "Пърхотът може да засегне всеки. Той е най-често срещаният проблем със скалпа, който причинява не само естетични неудобства, но и сърбеж, болезненост и раздразнителност на кожата на главата. Една от главните причини за поява на пърхот са гъбичките и сухият скалп. Но съществуват и други, по-тайнствени причинители на неприятния проблем, които могат да се крият в основата на появата му. Кои са те? В човешкия скалп виреят гъбични микроорганизми, които при определени благоприятни условия започват да се разрастват, причинявайки пърхот и други проблеми. Сухата кожа не е единствената основа за поява на пърхот. Свръхрастежът на гъбички по нея обаче може да се окаже в основата. Дрождите се хранят с маслата, отделяни от кожата. Ето защо невинаги сухият скалп е виновник за появата на този кожен проблем. Хората с мазен скалп и бързо омазняваща се коса също страдат от пърхот заради непоносимостта на организма им към натрупването на тези микроорганизми. Стресът е виновен за редица заболявания в тялото ни. В този случай също може да се крие в основата му. Хормоните на стреса могат да влошат състоянието на кожата на главата, а и не само, предизвиквайки поява на пърхот, акне, зачервявания, раздразнения, обриви. Постоянният сърбеж е един от показателите, особено ако е прекалено силен. Сподели:", "date": "2019.05.01", "title": "НИКОГА НЯМА ДА СЕ СЕТИТЕ: Пет причини за появата на пърхот"}
{"url": "https://pik.bg/%D0%B5%D1%82%D0%BE-%D1%8F-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B9%D0%BE%D0%B0%D0%BD%D0%BD%D0%B0-%D0%B4%D1%80%D0%B0%D0%B3%D0%BD%D0%B5%D0%B2%D0%B0-%D1%81%D0%BD%D0%B8%D0%BC%D0%BA%D0%B0-news837796.html", "text": "Водещата на БНТ2 и общинска съветничка в София Йоанна Драгнева показа бременното си коремче. Преди дни стана ясно, че блондинката е бременна от приятеля си Мирослав Димитров, който е водещ в БНТ1, а преди това е бил част от екипа на Гала. След като известно време след раздялата си с Ненчо Балабанов, Драгнева остана сама, тя намери любовта в лицето на Димитров, с който в момента живее без брак. Двамата вече са съобщили радостната новина на родителите си, защото Драгнева пусна снимки от родния град на любимия си Русе, пише \"Хотнюз\". Припомняме, че за връзката на Йоанаа и колегата й от националната телевизия съобщи първо светското предаване на ПИК TV \"Жълтите новини\" в началото на януари. Сподели:", "date": "2019.05.01", "title": "Ето я бременната Йоанна Драгнева (СНИМКА)"}
{"url": "https://pik.bg/-news620620.html", "text": "Дете гледа как леля му се гримира. - Лельо, защо се боядисваш? - За да стана по-красива. - Лельо, а защо не ставаш по-красива? Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620623.html", "text": "Девизът на децата: Ако мама е казала НЕ - питай тати. Продължение: Ако и той откаже - питай баба. Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620057.html", "text": "Блондинка разказва на приятелка: - Запознах се в интернет с един. Той е жълт, плешив и постоянно се усмихва. - Показал ти е снимка ли? - Направо ми писна от снимката му - след всяка фраза ми я показваше! Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620058.html", "text": "Българин претърпява корабокрушение и попада на пустинен остров, намира очарователна млада французойка и я пита: - Имате ли нещо за ядене? - Нямам, но имам нещо, което харесват всички мъже по света. - Боже мой! Вие имате гроздова ракия?! Та това е чудесно! Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620052.html", "text": "- Каква е приликата между слънцето и тъщата? - Че и двете не можеш да ги гледаш! Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620056.html", "text": "В аптеката клиент се жалва: - Тия презервативи са ми много къси и се смъкват... - Да ви предложим едни жартиери за тях? Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620053.html", "text": "Баща казва на седемнадесетгодишната си дъщеря: - Мило дете, това, че съм ти казал, че всички мъже са еднакви не означава, че всеки ден трябва да проверяваш дали съм бил прав... Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620059.html", "text": "Художник продава картина. Клиентът го пита: - Това какво е? - Крава пасе трева. - А къде е тревата? - Кравата вече е изпасла всичко. - Къде е кравата тогава? - Да не е луда да стои където няма никаква трева... Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620054.html", "text": "Говорят си двама бизнесмени: - Как е твоята прекрасна секретарка? - За съжаление, напусна. - Какво е станало? - Веднъж влезе неочаквано в кабинета ми и ме хвана, когато целувах жена си... Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620055.html", "text": "На един имен ден доста наквасен мъж пита домакина: - Извинявай, лимоните имат ли пера? - Не, нямат – отговаря домакинът. - Олеле! – възкликва пияният. – Значи току-що съм изстискал канарчето в джина си. Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620060.html", "text": "- Жена ти разправя, че щял си да й купиш за 8-ми март ново палто. - Нека си разправя... Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620065.html", "text": "В ресторанта. Сервитьорът казва на една мадама, която седи на маса, на ухото: -Госпожо, защо мъжът Ви се скри под масата? -Той не ми е мъж, оня дето е пред витрината на ресторанта, е мъжът ми! Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620064.html", "text": "Къде отива щъркела като донесе бебето? - Прибира се в слиповете. Сподели:", "date": "2019.05.01", "title": "ВИЦОВЕ"}
{"url": "https://pik.bg/%D0%BF%D0%BE-%D0%BC%D0%BE%D0%BB%D0%B1%D0%B0-%D0%BD%D0%B0-%D0%B7%D0%B8%D0%B7%D1%83---%D0%BE%D1%82-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D1%81%D0%B5-%D0%BF%D0%BE%D0%B4%D1%81%D0%B8%D0%BB%D0%B2%D0%B0%D1%82-%D1%81-%D1%85%D0%BB%D0%B0%D0%BF%D0%B5-news837841.html", "text": "Реал Мадрид преговаря с полузащитника на Лион - Танги Н'Домбеле, съобщава АС. Според информацията представители на \"кралете\" са се срещнали с агента на играча и са провели предварителен разговор за личните условия на халфа. Твърди се, че за привличане на Н'Домбеле настоява старши-треньорът на Реал Зинедин Зидан и клубът е готов да удовлетвори желанието на Зизу. 22-годишният халф е сред основните играчи на Лион. Този сезон \"хлапетата\" достигнаха до 1/8-финалите на Шампионска лига. На национално ниво пък Н'Домбеле вече може да се похвали с мачове за представителния тим на Франция. Сподели:", "date": "2019.05.01", "title": "По молба на Зизу - от \"Бернабеу\" се подсилват с \"хлапе\"?"}
{"url": "https://pik.bg/-news620051.html", "text": "- Как се нарича блондинка в университет? - Посетител. Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620063.html", "text": "- Госпожице, а защо сте цялата в бяло? - Предавам се! Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620061.html", "text": "Двойка пенсионери попадат в рая. Слънцето свети, птичките пеят, красота, сърцето се радва. Дядото обаче е недоволен и обяснява на бабата: - Ако не беше тази идиотска диета, дето я предписа оня идиотски лекар, още преди две години щях да съм тука... Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620062.html", "text": "- Здравейте госпожице, бихте ли намалили музиката? Или поне нека да говоря с някой, който да може да ударя... Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620042.html", "text": "Някакъв чете вестник и коментира: - Абе, няма ли да го хванат тоя Рихтер най-накрая бе? Аман от земетресения. Сподели:", "date": "2019.05.01", "title": "ВИЦОВЕ"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%81%D0%BC%D0%B5%D0%BD%D0%B8-%D0%BC%D0%B0%D0%BB%D0%B4%D0%B8%D0%B2%D0%B8%D1%82%D0%B5-%D1%81%D1%8A%D1%81-%D1%81%D0%B0%D0%BF%D0%B0%D1%80%D0%B5%D0%B2%D0%B0-%D0%B1%D0%B0%D0%BD%D1%8F-%D1%81%D0%BD%D0%B8%D0%BC%D0%BA%D0%B8-news837799.html", "text": "За Великден Николета изненадващо захвърли компаса и си остана в България. Отново обаче се отдаде на луксозни глезотии, но в хотел в Сапарева баня, където цените за стая стартират от скромните 177 лв за нощувка, а апартаментите се котират по 260. Слънчеви бани и забавления в басейна - така прекараха светлите празници Ни Ло и любимият й Николай Михайлов. Естествено, Лозанова не пропусна да се похвали и с няколко фотоса от почивката си в Инстаграм. По традиция изобщо не се съобрази, че дните не са подходящи да се кикерчи разголена и отново акцент беше бельото й. Преди дни Николета се завърна от скъпа екскурзия на Малдивите, където бе заедно с дъщеря си Никол. Пътувато бе подарък от Валери Божинов за седмия рожден ден на щерка му. Сподели:", "date": "2019.05.01", "title": "ГОРЕЩО: Николета смени Малдивите със Сапарева баня (СНИМКИ)"}
{"url": "https://pik.bg/%D1%82%D0%B5%D0%BC%D0%B8%D0%B4%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0-%D0%BE%D1%82%D0%BD%D0%B5%D1%81%D0%B5-%D0%BF%D1%80%D0%B8%D1%81%D1%8A%D0%B4%D0%B0-%D0%BD%D0%B5-%D0%BF%D0%BB%D0%B0%D1%89%D0%B0%D0%BB%D0%B0-%D0%BD%D0%B0-%D1%81%D0%B2%D0%BE%D0%B4%D0%BD%D0%B8%D0%BA%D0%B0-%D1%81%D0%B8-%D0%B8%D0%B7%D0%B4%D1%80%D1%8A%D0%B6%D0%BA%D0%B0-%D0%B7%D0%B0-%D0%B4%D0%B5%D1%86%D0%B0%D1%82%D0%B0-news837751.html", "text": "Проститутка, която не плащала издръжка на сводника си за общите им деца, бе осъдена от районния съд в Мездра. В наказателния кодекс е отделено място и за престъпления против брака и семейството. Конкретният случай е от този вид, а за какво семейство става въпрос и кой е прав, кой крив, магистратите от железничарския град са се произнесли според закона. Подсъдимата А.И. е млада, безработна жена, свидетел по делото е В.В. от Мездра, с когото живеела на съпружески начала от 2006 до 2012 година, след което се разделили. По време на съжителството им се родили две деца. С влязъл в сила съдебен акт от 2013 г. била одобрена спогодба по гражданско дело и майката била осъдена да издържа децата, заплащайки по 80 лева месечно за всяко от тях, чрез законния им представител, бащата В. В. През 2016 г. А.И. била призната за виновна, че съзнателно не е плащала издръжките на двете си деца от месец февруари 2013 г. до месец април 2016 г. в и била осъдена на осем месеца \"пробация\". Тя обаче продължила да не плаща и отново била осъдена през 2018 г. на четири месеца \"лишаване от свобода\" условно и \"обществено порицание\". Преди дни А.И. отново била изправена на подсъдимата скамейка за неплащане на издръжката. От документите по делото става ясно, че жената е била проститутка, а мъжът с когото създали децата си, бил личният й сводник. Нещо повече, практикувайки древната професия, майката наистина не участвала в отглеждането на децата, тъй като трябвало да е на магистралата край Мездра и Враца. Според събраните по делото доказателства съдът е приел за установен и факта, че А.И. е била зависима от В.В., който я е използвал за развратни действия и безспорно това е ставало, чрез принуда, физическо насилие с побоища и чрез обещаване на облаги. В мотивите на съда е записано, че \"подсъдимата е в работоспособна възраст и въпреки постановените спрямо нея присъди не е променила отношението си към своето задължение да издържа своите низходящи, като не е положила усилие да си осигури доходи за това, след като очевидно успешно издържа себе си\". Преди дни съдът е определил за А.И. наказание \"пробация\" за срок от три години, \"обществено порицание\" и безвъзмезден труд в полза на обществото в размер на 320 часа, в рамките на две поредни години. Тъй като осъдената не е изплащала никакви суми за издръжка на децата си, по реда на „Наредбата за определяне на реда за изплащане от Държавата на присъдена издръжка\", сумите са заплащани от община Мездра. Задължението за плащане на издръжка е безусловно, особено след като е постановено с влязло в сила съдебно решение. Така че, А.И. все някога ще трябва да издължи платените от общината пари. Сподели:", "date": "2019.05.01", "title": "ТЕМИДА: Проститутка отнесе присъда, не плащала на сводника си издръжка за децата"}
{"url": "https://pik.bg/-news620049.html", "text": "- Обичам дъжда. - Ти да не си меланхолик? - Не, продавач на чадъри съм. Сподели:", "date": "2019.05.01", "title": "ВИЦОВЕ"}
{"url": "https://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%82%D1%83%D1%80%D1%87%D0%B8%D0%BD%D0%B0-%D1%81-288-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D1%85%D0%B5%D1%80%D0%BE%D0%B8%D0%BD-news837881.html", "text": "Пловдивският апелативен съд остави в ареста турския гражданин от Беларус, заловен заедно с шофьор на товарен автомобил да пренася 288 килограма хероин. Хасковският окръжен съд му определи  най-тежката мярка за неотклонение „задържане под стража“, но той обжалва чрез адвоката си, въпреки че не се яви в съда по собствено желание. Съучастникът му не е подал жалба и за него определението на първоинстанционния съд е влязло в сила. Апелативните магистрати приеха, че са налице законовите предпоставки за потвърждаване на най-тежката мярка за неотклонение. От събраните до момента доказателства е известно, че  шофьорът от Иран е задържан на 14 април на ГКПП „Капитан Андреево“ след щателна митическа проверка на управлявания от него тир с иранска регистрация, при която са открити 288,380 кг хероин за 18,744 млн. лева. По-късно полицията е установила получателя на товара - турския гражданин, който също е привлечен като обвиняем. Престъплението, в което е обвинен той е, че като помагач в съучастие с друго лице е съпричастен  в контрабанда на изключително голямо количество наркотици. Деянието е тежко по смисъла на Наказателния кодекс и предвиденото наказание е „лишаване от свобода“ за срок от 15 до 20 години и глоба от 200 000 лева до 300 000 лева. Апелативният съд счита, че има опасност мъжът да се укрие, тъй като, от една страна, е чужд гражданин и няма адрес в България, а от друга - предвид тежестта на наказанието, той може да се опита да избяга. За това Апелативният съд потвърди определението на Хасковския окръжен съд и решението е окончателно. Сподели:", "date": "2019.05.01", "title": "Оставиха в ареста турчина с 288 килограма хероин"}
{"url": "https://pik.bg/-news620041.html", "text": "Между приятелки: - Вчера мъжът ми получи анонимно писмо. - Ау, какъв ужас. От кого? Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620048.html", "text": "Момче решило да се помайтапи с гаджето си, като нарисувало една чертичка на теста за бременност. Но впоследствие било адски шокирано от въпроса: - Бебчо, какво означава три черти? Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620047.html", "text": "- Как да преведем \"I do not know\"? - Не знам. - Егати, никой не знае! Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620070.html", "text": "- Моят мъж се сърди, когато не знае за какво харча пари. - Тогава му кажи. - Ако му кажа, просто ще побеснее! Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620050.html", "text": "Един парашутист може да достигне скорост до 280 км/ч, ако не му се отвори парашутът. По-бърза скорост може да развие само сапьор. Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620306.html", "text": "Прибрали се седемте джуджета вечерта и започнали: - Кой ми е ял от супичката? - Кой ми е нахапал хлебчето? - Кой ми е пипал лъжичката? И т.н. Седмото погледнало в креватчето си и казало: - Абе я гасете лампата да лягаме, пък утре ще се разправяме. Сподели:", "date": "2019.05.01", "title": ":)"}
{"url": "https://pik.bg/-news620066.html", "text": "Седят в ресторанта двойка - млад мъж и жена на възраст. Мъжът непрекъснато се приглажда косата. - Защо непрекъснато си гладиш косата? - Само като си помисля, че ще трябва да спя с теб и ми настръхва косата... Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620304.html", "text": "Попитали радио Ереван какво означава думата \"евала\". Радиото, след кратко мълчание, казало: - Когато един мъж хване онази си работа с двете си ръце и това, което остане над тях се нарича \"евала\". Сподели:", "date": "2019.05.01", "title": ":)"}
{"url": "https://pik.bg/-news620069.html", "text": "Майка и дъщеря гледат пищното ново кожено палто на закачалката у дома: - Колко ли се е мъчило това бедно животно, за да имаш палто! - въздъхнала дъщерята. - Не говори така за баща си! - скарала се майката. Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620067.html", "text": "- Синът ни, докторе, постоянно си играе в пясъка. Прави сладки от пясък, прави пясъчни кули... Ще го излекувате ли? - Ама това е съвсем нормално за едно дете! - И ние така мислим, докторе, но жена му иска развод. Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620071.html", "text": "Защо костенурките нинджа скачат винаги четирима на един? - Защото учителят им е мишок. Сподели:", "date": "2019.05.01", "title": "ВИЦОВЕ"}
{"url": "https://pik.bg/-news620309.html", "text": "Между приятелки: - Забелязвам, че съпругът ти в последно време е станал весел, бодър, подвижен... Косата му блести и сякаш се е сгъстила!? - Да! Кучето умря... И остана цял чувал с гранули... Дожаля ми да ги изхвърля... Сподели:", "date": "2019.05.01", "title": ":)"}
{"url": "https://pik.bg/-news620318.html", "text": "Вървим си двамата с жена ми по улицата и излъчваме сексапил – тя е секси, а аз съм пил. Сподели:", "date": "2019.05.01", "title": ":)"}
{"url": "https://pik.bg/-news620312.html", "text": "Попитали радио Ереван: - С какво се глади дамски чорапогащник? - С мъжка ръка. Сподели:", "date": "2019.05.01", "title": ":)"}
{"url": "https://pik.bg/-news620319.html", "text": "Защо всички \"лесни\" рецепти започват с думите: \"Вземете килограм свинско, авокадо, перо от задника на полярна сова, три очи от динозавър и киноа\"? Откъде, по дяволите, да търся свинско? Сподели:", "date": "2019.05.01", "title": ":)"}
{"url": "https://pik.bg/-news620307.html", "text": "- Как е? - Кофти. Шефът иска да работим за трима. - Брей, че звяр! - То, добре, че сме седем души... Сподели:", "date": "2019.05.01", "title": ":)"}
{"url": "https://pik.bg/-news620310.html", "text": "Попитали радио Ереван какво е това “юбилей”. Радиото отговаря: - Това е, когато има много цветя, а ти все още си жив. Сподели:", "date": "2019.05.01", "title": ":)"}
{"url": "https://pik.bg/-news620311.html", "text": "В Перник открили паркинг на няколко нива. До най-горното ниво се достига, след като избиеш всички противници. Сподели:", "date": "2019.05.01", "title": ":)"}
{"url": "https://pik.bg/-news620317.html", "text": "- Снощи си направихме семейно състезание - засичахме кой може най-дълго да не диша. Тъщата внезапно спечели... Сподели:", "date": "2019.05.01", "title": ":)"}
{"url": "https://pik.bg/-news620320.html", "text": "В автобуса млада жена с голям бюст е с блузка на Ралф Лорън. Някакъв се загледал в логото. Жената: - Харесва ли ви кончето? - Не, хиподрума... Сподели:", "date": "2019.05.01", "title": ":)"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%BF%D1%8A%D1%84-%D0%B4%D0%B5%D0%B4%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D1%81%D1%8A%D0%BF%D1%80%D1%83%D0%B3%D0%B0---%D0%B5%D1%82%D0%BE-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B9-%D0%B4%D1%83%D0%BC%D0%B8-%D0%BA%D1%8A%D0%BC-%D1%80%D0%B0%D0%BF%D1%8A-news837898.html", "text": "\"Пъфи, грижи се за бебетата ми\". Това били последните думи, които Пъф Деди чул от Ким Портър. Шест месеца след загубата на бившата му съпруга, рапърът се появи на корицата на списание \"Essence\" и разказа как се справя с отглеждането на децата без нея. Изпълнителят разказва, че една нощ решил да се обади на Ким, за да я чуе как е. Тогава разбрал, че ѝ е лошо и има грип. Няколко дни след това тя е намерена мъртва в дома ѝ. Рапърът признава, че научавайки новината за смъртта ѝ, започнал да плаче и му се искало да крещи, но бързо се сетил за последните думи на Ким и помислил първо за децата. Тогава си казал, че трябва да се овладее заради тях. \" Изпратих хора в различни посоки, за да се уверя, че няма да научат от новините или социалните мрежи... Трябваше да стигна до училището, за да намеря Куинси, което е разположено в Атланта. Крисчън летеше със самолет и нямаше обхват\", спомня си той за паниката му в онзи момент. Диди коментира, че след смъртта на Портър получил подкрепа от много хора. \"Това е доказателство що за човек бе тя. Тя беше незабравима. Сега аз с ъм баща на пълен работен ден\", категоричен е изпълнителят. След смъртта на бившата му съпруга той се е сближил повече с децата и се опитва да прекарва повече време с тях, пише \"Тялото\". Сподели:", "date": "2019.05.01", "title": "ДРАМА: Пъф Деди проговори за смъртта на бившата си съпруга - ето последните й думи към рапъра..."}
{"url": "https://pik.bg/-news620321.html", "text": "Обява: \"Продава се дог. Яде всичко. Много обича деца\". Сподели:", "date": "2019.05.01", "title": ":)"}
{"url": "https://pik.bg/%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D1%81%D0%B8%D0%B3%D0%BD%D0%B0%D0%BB%D0%B8-%D0%B7%D0%B0-12-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F-%D0%BE%D1%82-%D0%BC%D0%B5%D1%87%D0%BA%D0%B8-news837894.html", "text": "През април експерти от Групата за бързо реагиране при РИОСВ – Смолян, провериха 12 сигнала за щети от кафява мечка. Това съобщиха от пресцентъра на РИОСВ. След повишението на температурите през последните дни - в периода от 25 до 30 април, са регистрирани 9 нападения на мечки върху селскостопанско имущество. При направените проверки са установени щети върху два пчелина в землищата на село Леска, община Мадан, и село Страшимир, община Златоград, както и върху 17 селскостопански животни в землищата на селата Сливка и Глогино, община Баните, и селата Славейно, Левочево и Полковник Серафимово, община Смолян. При огледите е констатирано, че щетите са нанесени от кафява мечка. Поради зачестилите нападения на мечки върху селскостопанско имущество РИОСВ – Смолян, призовава стопаните да засилят превантивните мерки по опазване на животни и пчелини. Пашата трябва да се извършва с пастир и кучета, нощуването на животните да е в масивни стопански сгради, да има ограждане с електрически огради, шумови и светлинни отблъскващи средства. От началото на годината до момента на територията на инспекцията са регистрирани общо 19 щети от кафява мечка. За всички доказани щети са изготвени предложения за обезщетение на собствениците. Сподели:", "date": "2019.05.01", "title": "Проверяват сигнали за 12 нападения от мечки"}
{"url": "https://pik.bg/%D0%B2-%D0%B1%D1%83%D0%BA%D1%83%D1%80%D0%B5%D1%89-%D0%BF%D1%83%D1%81%D0%BA%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D0%B8%D0%BD%D1%82%D0%B5%D1%80%D0%BD%D0%B5%D1%82-news837747.html", "text": "A1 On. Градските власти в Букурещ заявиха, че гражданите ще могат да се възползват от безплатен безжичен интернет в публичните пространства с помощта на програмата WFI4EU, предава македонската електронна медия Хората, живеещи в Букурещ, ще имат свободен достъп до WIFI на обществени места като паркове, пазари, обществени сгради, библиотеки, музеи и др. През февруари румънската столица получи безвъзмездно средства в размер на 15 000 евро за инсталиране на Wi-Fi мрежа в публични пространства. Уточнява се, че достъпните мрежи няма да имат търговски реклами и няма да използват личните данни на потребителите за целите на търговската мрежа. Сподели:", "date": "2019.05.01", "title": "В Букурещ пускат безплатен интернет"}
{"url": "https://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8-%D0%BC%D1%8A%D0%B6-%D1%83%D0%B1%D0%B8%D0%BB-%D1%81%D1%8A%D1%81%D0%B5%D0%B4%D0%B0-%D1%81%D0%B8-%D1%81-%D0%B1%D1%80%D0%B0%D0%B4%D0%B2%D0%B0-news837876.html", "text": "Окръжният съд в Ловеч остави за постоянно в ареста 20-годишния Райко Маринов от Троян. Той е обвинен в убийството на 33-годишния му съсед. Престъплението е извършено по жесток начин с брадва в петък вечерта. Съдът наложи постоянната мярка за неотклонение \"задържане под стража\" на Маринов, имайки предвид тежестта на извършеното престъпление, за което законът предвижда лишаване от свобода от 10 до 20 години. От прокуратурата изтъкнаха, че от събраните до момента доказателства, свидетелските показания и съдебно-медицинската експертиза може да се направи обосновано предположение, че обвиняемият е автор на престъплението. От защитата не оспориха това и посочиха, че трябва да се приложи законът според обстоятелствата. В своя защита обвиняемият каза пред съда, че пострадалият го е нападнал и затова го е ударил. От магистратите той поиска да бъде освободен. Решението на Окръжния съд може да бъде обжалвано в тридневен срок пред Апелативния съд във Велико Търново. Сподели:", "date": "2019.05.01", "title": "Оставиха зад решетки мъж, убил съседа си с брадва"}
{"url": "https://pik.bg/%D0%BF%D1%80%D0%BE%D0%BA%D0%BB%D1%8F%D1%82%D0%B8%D0%B5%D1%82%D0%BE-%D0%BD%D0%B0-%D1%81%D0%B5%D0%B2%D0%B5%D1%80%D0%B0-%D0%B7%D0%B0%D0%B3%D0%B0%D0%B4%D1%8A%D1%87%D0%BD%D0%B0-%D1%81%D0%BC%D1%8A%D1%80%D1%82-%D0%BF%D0%BE%D0%BA%D0%BE%D1%81%D0%B8-%D0%BC%D0%BE%D1%80%D1%8F%D1%86%D0%B8-%D0%BD%D0%B0-%D1%80%D1%83%D1%81%D0%BA%D0%B8-%D0%BB%D0%B5%D0%B4%D0%BE%D1%80%D0%B0%D0%B7%D0%B1%D0%B8%D0%B2%D0%B0%D1%87-news837949.html", "text": "Двама моряци загинаха мистериозно на борда на руския транспортен ледоразбивач \"Василий Головнин\", следващ курс към южноафриканския Кейптаун след антарктическа експедиция. Причините за смъртта им още не са установени, съобщава \"Интерфакс\", позовавайки се на представител на Федерацията на профсъюзите на Приморския край. По време на експедицията на матрос, роден през 1988 г. и стругар, роден през 1972 г. им прилошава на борда на кораба. Въпреки усилията на лекарите, двамата издъхват с разлика от няколко часа на 25 април. От пресслужбата на транспортната фирма FESCO, на която принадлежи \"Василий Головнин\", още не са коментирали извънредната ситуация. В момента се провежда разследване на инцидента. Сподели:", "date": "2019.05.01", "title": "ПРОКЛЯТИЕТО НА СЕВЕРА: Загадъчна смърт покоси моряци на руски ледоразбивач"}
{"url": "https://pik.bg/%D1%80%D1%83%D1%81%D0%B8%D1%8F-%D0%B8%D0%B7%D0%B2%D0%B0%D0%B4%D0%B8-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BE%D1%80%D1%8A%D0%B6%D0%B8%D0%B5-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0-%D0%BE%D1%82-%D0%BD%D0%B0%D1%85%D0%BE%D0%B4%D0%BA%D0%B0-%D0%BA%D1%80%D0%B0%D0%B9-%D0%B0%D1%80%D0%BA%D1%82%D0%B8%D1%87%D0%B5%D1%81%D0%BA%D0%B8-%D0%BE%D1%81%D1%82%D1%80%D0%BE%D0%B2-%D0%B2%D0%B8%D0%B4%D0%B5%D0%BE-news837767.html", "text": "Морският биолог проф. Аудун Рикардсен заяви, че сбруята има държател на GoPro камера и етикет, който сочи като източник Санкт Петербург. Норвежки рибар успял да го отстрани от кита. Дресираната белуга многократно се приближавала до норвежките лодки край Ингоя, арктически остров на около 415 км от Мурманск, където се намира северният флот на Русия. Този вид китове се раждат във водите на Арктика. Норвежката NRK публикува видеозапис, който показва свалената сбруя на белугата. Проф. Рикардсен каза пред Би Би Си, че сбруята \"е била прикрепен много плътно около главата, пред гръдните му перки \". Каза, че е имало държател за GoPro, но не и камера. Руски полковник от резерва, който преди е писал за военната употреба на морски бозайници, отхвърли безпокойството на Норвегия заради белугата. Но той не отрече, че може да е избягала от руския флот. Интервюиран от руския оператор „Говори Москва“ полковник Виктор Баранец каза: \"Ако сме използвали това животно за шпионаж, наистина ли смятате, че ще прикачим номер на мобилен телефон със съобщението \"моля, обадете се на този номер\"?\" \"Имаме военни делфини за бойни роли, не го крием\", каза той. Досега със сигурност може да се твърди, че и Русия, и САЩ са използвали по време на студената война обучени делфини за различни бойни действия. Руската база е в Севастопол, който беше под украински контрол до 2014 г., когато Русия анексира Крим. Американската база за военноморска програма за бозайници беше в Сан Диего. В Норвегия заловиха кит с подозрения, че е руски шпионин. Един кит белуга, открит на брега, е носел специална руска сбруя и вероятно е бил обучаван от руския флот, казва норвежки експерт, цитиран от Би Би Си, предаде БНТ. Сподели:", "date": "2019.05.01", "title": "Русия извади невероятно оръжие! Норвегия настръхна от находка край арктически остров (ВИДЕО)"}
{"url": "https://pik.bg/%D1%81%D0%B0%D0%BC%D0%BE%D0%BB%D0%B5%D1%82%D1%8A%D1%82-%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D1%8A%D1%82-%D0%BD%D0%B0-%D0%BD%D0%B5%D0%B9%D0%BC%D0%B0%D1%80-%D0%BF%D0%BE%D0%B4-%D0%B7%D0%B0%D0%BF%D0%BE%D1%80-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%BF%D0%BB%D0%B0%D1%82%D0%B5%D0%BD%D0%B8-%D0%B4%D0%B0%D0%BD%D1%8A%D1%86%D0%B8-news837904.html", "text": "Проблемите за Неймар като че ли нямат край! След като той получи наказание от 3 мача в европейските клубни турнири заради критики към съдиите, неговият \"Пари Сен Жермен\" загуби във финала за Купата на Франция от \"Рен\", а бразилецът удари в лицето един от противниковите фенове, той остана и без... самолет и вертолет. Имуществото на нападателя е запорирано от бразилските власи, които водят разследване срещу него заради неплатени данъци по трансфера му от \"Сантос\" в \"Барселона\" през 2013 г. Тъй като все още двете страни не са се споразумели, както се очакваше, част от имуществото на футболиста на ПСЖ е под запор. В това число са и двете му скъпи \"играчки\", с които той пътува. Бразилските власти твърдят, че Неймар и баща му са ощетили държавната хазна при преминаването му в испанския гранд. Предложението към играча е да плати 15,7 млн. евро. Той и баща му, чрез своите адвокати, обаче преговарят сумата да бъде намалена драстично на 2,6 млн. евро. През 2015 г. Неймар внесе в хазната 42,85 млн. евро, след като призна, че не е плащал коректно данъците на своите фирми. Сподели:", "date": "2019.05.01", "title": "Самолетът и хеликоптерът на Неймар под запор заради неплатени данъци"}
{"url": "https://pik.bg/%D1%85%D1%83%D0%B0%D0%BD-%D0%B3%D1%83%D0%B0%D0%B9%D0%B4%D0%BE-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%B2%D0%BE%D0%B5%D0%BD%D0%B5%D0%BD-%D0%BF%D1%80%D0%B5%D0%B2%D1%80%D0%B0%D1%82-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news837903.html", "text": "Лидерът на опозицията във Венецуела Хуан Гуайдо призова военните да отстранят президента Николас Мадуро, пише Си Ен Ен. Той направи обръщение близо до военновъздушната база в Каракас, заобиколен от група мъже в униформа, съобщава Ройтерс. Междувременно правителството на Венецуела съобщи, че малка група от \"предатели\" се опитват да провокират преврат, написа министърът на информацията Хорхе Родригес в Туитър. Сподели:", "date": "2019.05.01", "title": "Хуан Гуайдо призова за военен преврат във Венецуела"}
{"url": "https://pik.bg/%D0%BD%D0%B0-%D1%80%D0%B0%D0%B7%D0%BF%D0%B5%D1%82%D0%B8-%D0%BF%D0%B5%D1%82%D1%8A%D0%BA-%D0%BE%D0%B1%D0%B5%D1%81%D0%B8%D1%85%D0%B0-%D0%BF%D0%B5%D0%BB%D0%B8%D0%BA%D0%B0%D0%BD-%D0%BD%D0%B0-%D0%BF%D1%8A%D1%82%D0%B5%D0%BD-%D0%B7%D0%BD%D0%B0%D0%BA-%D0%BA%D1%80%D0%B0%D0%B9-%D1%80%D0%B0%D0%B4%D0%BD%D0%B5%D0%B2%D0%BE-%D1%81%D0%BD%D0%B8%D0%BC%D0%BA%D0%B8-news837971.html", "text": "Снимки на мъртъв розов пеликан, завързан на пътен знак край Раднево, предизвикаха гневни реакции в социалните мрежи. Причината за смъртта е токов удар. Птицата е забелязана в петък рано сутринта от дежурен екип на \"Пътна полиция\", след което е подаден сигнал до съответните органи и до Сдружение \"Зелени Балкани\". \"Резултатът от извършената аутопсия на пеликана не показва умишлено умъртвяване\", съобщи д-р Христина Клисурова от Спасителния център за диви животни в Стара Загора. \"Вероятната причина за смъртта е токов удар, защото има характерни следи от наранявания по краката и по клюна. В района има доста електропроводи, а те са честа причина за смъртта на големи птици, особено ако не са обезопасени. Всъщност, това е голям проблем в световен мащаб - доста птици загиват по този начин\", коментира тя. Завързването на птицата на пътния знак д-р Клисурова определи като вандалщина, но тъй като няма данни човешка намеса да е причинила смъртта на пеликана, прокуратурата не е сезирана. От началото на годината това е трети инцидент с розови пеликани, уточниха от \"Зелени Балкани\". Той е защитен вид и посегателството върху него се третира като престъпление по Наказателния кодекс, предаде БНР. Сподели:", "date": "2019.05.01", "title": "НА РАЗПЕТИ ПЕТЪК: Обесиха пеликан на пътен знак край Раднево (СНИМКИ)"}
{"url": "https://pik.bg/%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%BD%D0%BE-%D1%88%D0%BE%D1%83-%D0%BC%D0%B0%D0%B4%D0%BE%D0%BD%D0%B0-%D0%B8%D0%B7%D0%BB%D0%B8%D0%B7%D0%B0-%D1%81-%D1%85%D0%BE%D0%BB%D0%BE%D0%B3%D1%80%D0%B0%D0%BC%D0%B8-%D0%BD%D0%B0-%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%B8-%D0%BD%D0%B0%D0%B3%D1%80%D0%B0%D0%B4%D0%B8-news837819.html", "text": "Попзвездата ще се качи на сцената в Лас Вегас на 2 май. Спектакълът й ще включва холограмни изображения, тъй като целта е тя да попадне в света на виртуалната реалност, пише \"Монитор\". \"Изпълненията й ще са сред най-амбициозните, правени някога на живо по телевизията, и е възможно някои неща да се объркат\", казва източник, цитиран от \"Сън\". \"Ще са нужни подбиране на подходящия момент и позициониране, за да може Мадона да взаимодейства с компютърните изображения. В противен случай нещата няма да се получат. Тя вече пристигна в Лас Вегас и взе участие в репетиции\", допълни той. Мадона се готви да пее в присъствието на холограми в рамките на иновативно шоу на предстоящата церемония по раздаването на музикалните награди на списание \"Билборд\". Сподели:", "date": "2019.05.01", "title": "ИНОВАТИВНО ШОУ: Мадона излиза с холограми на музикални награди"}
{"url": "https://pik.bg/%D0%BF%D1%80%D0%BE%D0%BB%D0%B5%D1%82%D0%BD%D0%B0-%D1%81%D1%80%D1%8F%D0%B4%D0%B0-%D0%BD%D0%BE%D0%B2%D0%B8%D1%8F%D1%82-%D0%BC%D0%B5%D1%81%D0%B5%D1%86-%D0%B7%D0%B0%D0%BF%D0%BE%D1%87%D0%B2%D0%B0-%D1%81%D1%8A%D1%81-%D1%81%D0%BB%D1%8A%D0%BD%D1%86%D0%B5-%D0%BD%D0%BE-%D1%81%D0%BB%D0%B5%D0%B4%D0%BE%D0%B1%D0%B5%D0%B4-%D0%B8%D0%B4%D0%B2%D0%B0%D1%82-%D0%B4%D1%8A%D0%B6%D0%B4%D0%BE%D0%B2%D0%B5-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-news838052.html", "text": "Днес ще има променлива облачност, по-значителна в следобедните часове, когато на места, главно в планинските райони ще превали и прегърми. Ще духа умерен, в Дунавската равнина и временно силен вятър от запад-северозапад. Максималните температури ще са предимно между 18° и 23°. Атмосферното налягане ще се повиши слабо, но ще остане по-ниско от средното за май. Над планините ще има променлива, често значителна облачност и на места ще превали дъжд, по високите върхове - сняг. Ще духа умерен, по билата – силен западен вятър. Максимална температура на височина 1200 метра около 12°, на 2000 метра – около 3°. По Черноморието ще духа до умерен западен вятър, който след обяд ще се ориентира от юг-югоизток. Облачността ще е променлива, значителна над южните райони, където на отделни места ще превали. Максимални температури на въздуха: 17-21°. Температурата на морската вода е 14-15°. Вълнението на морето ще бъде 1-2 бала. На 01.05.2019 слънцето ще изгрее в 06:22 часа и ще залезе в 20:26 часа. Продължителност на деня 14:04 часа. На 01.05.2019 луната ще изгрее в 05:06 часа и ще залезе в 16:50 часа. Осветеност на диска в 0h UT 15 %. Фаза на луната: след последна четвърт преди новолуние. Сподели:", "date": "2019.05.01", "title": "ПРОЛЕТНА СРЯДА: Новият месец започва със слънце, но следобед идват дъждове и гръмотевици"}
{"url": "https://pik.bg/%D0%B2-%D0%B0%D1%82%D0%B8%D0%BD%D0%B0-%D0%BF%D1%80%D0%B5%D0%B1%D0%B8%D1%85%D0%B0-%D0%BC%D1%8A%D0%B6-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D0%BD%D0%B8%D1%81%D0%BA%D0%B0-%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8-%D0%BD%D0%B0%D0%B4%D0%BF%D0%B8%D1%81-news837890.html", "text": "Жертва на побой е станал снощи по собствените му твърдения мъж от Солун в гръцката столица Атина, докато е вървял със сина си и съпругата си в района на площад \"Ексархия\", съобщи телевизия Скай и други гръцки медии. Според показанията на мъжа пред полицията до него са се приближили младежи и са започнали да го обиждат заради блузата, която е имала емблема на Македония. Според други медии блузата на мъжа е била с надпис \"Македонски бойци\", но не се уточнява дали емблемата или надписът са имали отношение към Северна Македония, към гръцка Македония или към древната област и държава. След словесната агресия младежите са скъсали блузата на мъжа и са му нанесли удари. Той е започнал да вика за помощ, но никой не се е отзовал. Впоследствие нападателите са изчезнали в близките улици. Сподели:", "date": "2019.05.01", "title": "В Атина пребиха мъж заради тениска с македонски надпис"}
{"url": "https://pik.bg/%D0%B5%D0%B4%D0%BD%D0%BE-%D0%B4%D0%B5%D1%82%D0%B5-%D0%BE%D1%81%D1%82%D0%B0%D0%B2%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D1%83%D1%87%D0%B8%D0%BB%D0%B8%D1%89%D0%BD%D0%B8%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%BA%D1%80%D0%B0%D0%B9-%D0%B0%D0%B9%D1%82%D0%BE%D1%81-news838102.html", "text": "Едно от трите пострадали деца вчера при катастрофа с училищен автобус край Айтос остава в болницата в Бургас. 14-годишното момче е със сътресение на мозъка. Другите две деца са по-леко пострадали, предава Би Ти Ви. Те са от село Чукарка, всеки ден пътуват до Айтос, защото в селото няма училище. Автобусът, с който са пътували, катастрофира, когато пресича главния път. За късмет се удря в спрял на завоя микробус и може би това спасява живота на децата. Шофьорът на училищния автобус отказва да говори за инцидента. Собственикът на микробуса – Сюлейман Емин от с. Чукарка се радва, че неволно е помогнал макар колата му да е сериозно пострадала. По негова информация шофьорът на автобуса е отнел предимството на леката кола. Комисар Неделчо Рачев, началник на Охранителна полиция към МВР – Бургас, потвърди, че причината за катастрофата е отнето предимство. „100 деца пътуват всеки ден от с. Чукарка, за да отидат на училище. Пътищата са добре поддържани”, каза кметът на селото Октай Якуб. Сподели:", "date": "2019.05.01", "title": "Едно дете остава в болница след катастрофата с училищния автобус край Айтос"}
{"url": "https://pik.bg/%D1%85%D0%B0%D0%BF%D0%B2%D0%B0%D0%B9%D1%82%D0%B5-%D0%BC%D0%B0%D0%BA%D0%B0%D0%B4%D0%B0%D0%BC%D0%B8%D1%8F-%D0%B7%D0%B0-%D0%B7%D0%B4%D1%80%D0%B0%D0%B2%D0%BE-%D1%81%D1%8A%D1%80%D1%86%D0%B5-%D0%B8-%D0%BA%D0%BE%D1%81%D1%82%D0%B8-news837791.html", "text": "Макадамията е невероятно вкусна и здравословна ядка. Родината ѝ е Австралия, заради което цената ѝ е доста по-висока от тази на други видове ядки. Въпреки това обаче тя заслужава специално място на трапезата, защото е не само вкусна и с мека текстура – тя е невероятно полезна. Макадамията е много богата на фибри, протеини, витамин В1, манган, мед, витамин Е, мононенаситени мастни киселини. Цялата тази съвкупност от хранителни вещества ви поддържа сити задълго и с оптимални нива на енергия в тялото. Ядките на макадамията са чудесен регулатор на диабета и помощник в превенцията му, благодарение на мононенаситените мазнини в състава си. За здрави кости е необходим не само калций, но и манган, а той се среща в изобилие в макадамията. Този минерал помага за изграждането на здраво костно вещество и укрепване на съществуващото. Макадамията съдържа изобилие от витамин Е и антиоксиданти. Те предотвратяват окислителните процеси в нервните клетки, от които е изграден мозъкът. Консумацията на макадамия цялостно подкрепя здравето на нервната система. Сподели:", "date": "2019.05.01", "title": "Хапвайте макадамия за здраво сърце и кости"}
{"url": "https://pik.bg/%D1%83%D1%87%D0%B5%D0%BD%D0%B8-%D0%B8%D1%81%D0%BA%D0%B0%D1%82-%D0%BF%D0%BB%D0%B0%D0%BD%D0%B5%D1%82%D0%B0%D1%80%D0%B8%D1%83%D0%BC-%D0%B2-%D1%81%D0%BE%D1%84%D0%B8%D1%8F-news837892.html", "text": "Български учени от години настояват за изграждането на Планетариум в София. През 2009 година учени от БАН и Астрономическата асоциация представят проект за изграждане на Планетариум. 2009-а е била обявена за Година на астрономията. Идеята за създаване на Планетариум се обсъжда още в далечната 1960 година. Причините, забавящи строителството, са свързани с намирането на подходящо място и финансиране. \"Тук са писмата, включително до Бойко Борисов, до главния архитект, в общината сме носили стотици такива материали, срещали сме се с кой ли не за всичките тия години и в крайна сметка нищо\", коментира председателят на Астрономическата асоциация Валери Генков пред БНР. \"Не става дума за символичен Планетариум с малки размери и с малки мащаби, какъвто вече има в София. София е единствената столица на голяма европейска държава, която все още няма такъв Планетариум. Сега това може да е минус, но може да бъде и плюс, тъй като с годините технологично Планетариумите се развиха и вече може би може да се говори за пето поколение Планетариуми\", уточнява доц. Любомир Илиев от Института по астрономия с Национална астрономическа обсерватория към Българската академия на науките и добавя още аргументи: \"Първите са били само оптически, след това има оптико-механични с начало на автоматизацията. Такива има няколко в България - автоматизирани, напълно автоматизирани оптико-механични системи. Най-големият такъв действащ Планетариум е в град Смолян и той има доста успешна работа. Представлява също така доста добър пример за това какво и как може да се организират нещата. Много добър Планетариум с действащ екип от хора работи в град Варна.\" Според направените изчисления между 8 и 12 милиона лева би струвало изграждането на Планетариум в столицата. \"Един такъв Планетариум обикновено влиза веднага във визитната картичка на съответния град. Такъв е случая с големите Планетариуми. В Ню Йорк - най-известният Планетариум в света, в Лос Анжелис\", допълни Любомир Илиев. Друг проект на Авиационно-космическия форум също предвижда създаването на по-малък Планетариум. \"Общо взето идеята ни е също да създадем симулатор, но естествено не толкова мащабен. Нашият симулатор е по-опростен. Той е за 15 човека\", обясни председателят на Авиационно-космическия форум Недислав Веселинов. Избрали са този малък проект, защото нямат капацитет да направят голям симулатор: \"Планетариумите са важни, защото България се нуждае от високотехнологични кадри, а тези кадри трябва да се заинтересоват още в млада възраст и точно затова е важен този симулатор. Ние сме група инженери и приятели от Физическия факултет на Софийския университет, от БАН, от Техническия университет, които в свободното си време се занимаваме с популяризация на науката. Правим го, защото смятаме, че единственият начин държавата ни, въобще страната ни да изглежда по-европейска, да изглежда по-красива, да е по-уредена, е в образованието\", подчерта Недислав Веселинов. Сподели:", "date": "2019.05.01", "title": "Учени искат планетариум в София"}
{"url": "https://pik.bg/%D0%B2%D1%8A%D0%BD%D1%88%D0%BD%D0%BE-%D0%B8%D0%B7%D0%BB%D0%B5%D0%B7%D0%B5-%D1%81-%D0%BF%D0%BE%D0%B7%D0%B8%D1%86%D0%B8%D1%8F-%D0%B7%D0%B0-%D1%81%D1%8A%D0%B1%D0%B8%D1%82%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news838059.html", "text": "Министерството на външните работи излезе с позиция за събитията във Венецуела от последното денонощие. България подкрепя венецуелския народ в неговия стремеж за активна гражданска позиция срещу диктатурата и насилието. Категорични сме, че трябва да има мирно решение на кризата и осигуряване на плавен преход към легитимна, демократично установена власт, се казва в позицията на външното ни министерство. Ситуацията в страната и пропастта, до която е докарана - политическа, социална и икономическа, не търпи абсолютно никакво отлагане на крайно необходимите да бъдат проведени свободни и прозрачни президентски избори. Сподели:", "date": "2019.05.01", "title": "Външно излезе с позиция за събитията във Венецуела"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D1%81%D0%BF-%D0%B1%D0%BB%D0%BE%D0%BA%D0%B8%D1%80%D0%B0-%D1%81%D0%BE%D1%84%D0%B8%D1%8F-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BD%D0%B5-%D1%85%D0%BE%D0%B4%D1%8F%D1%82-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%BD%D0%BE-%D0%B8%D0%B7-news838065.html", "text": "БСП открива предизборната си кампания за евровота на 26 май с митинг-шествие в Деня на труда. Изборът на Корнелия Нинова за пореден път озадачава, меко казано. Тя не пуска депутатите си да ходят на работа, но ги изкарва като стадо в центъра на София на първомайския празник. Манифестацията им ще блокира булеварди и улици, след като един месец си играеха на партизани и не стъпваха в Народното събрание. ПИК припомня на Нинова, че 1 май се чества благодарение на стачката на профсъюзите в САЩ през 1886 г. Тогава близо 300 000 работници протестират за официален 8-часов работен ден. Депутатите на БСП също стачкуват и не влизат в парламента, но вече никой не знае защо. Със сигурност не искат 8-часов работен ден, това и децата го знаят. Заканват се да стъпят там след евроизборите, но ако ги загубят не е ясно какъв ще е следващият \"гениален\" ход на Корнелия Нинова, чийто лидерски пост в партията се клати сериозно. Митингът на социалистите от цялата страна тръгва в 11 часа от площад \"Св. Александър Невски\". Шествието ще премине по ул. \"Г. С. Раковски\", бул. \"Княз Ал. Дондуков\" и ще завърши на площад \"Независимост\". След обръщенията по случай Международния ден на труда на пл. \"Атанас Буров\", между БНБ и фонтана пред Археологическия музей, ще се отбележи и празникът на в. \"Дума\", левия печат и свободните медии. Присъстващите ще могат да чуят изпълненията на Николина Чакърдъкова и група \"Тоника СВ\". -  От 9:00 часа до 11: 30 часа - пл “Александър Невски“; -  От 9:00 часа до 11:30 часа – ул. „Оборище“, от храм-паметника „Александър Невски“ до ул. „Г. С. Раковски“; -  От 10:30 часа до 11:30 часа – ул. „Г. С. Раковски“ до бул. „Дондуков“; -  От 10.30 часа до 13:00 часа – бул. „Дондуков“, от ул. „Г. С. Раковски“ до пл. Независимост“; -  От 7:00 часа до 14:00 часа – пл. „Независимост“ Сподели:", "date": "2019.05.01", "title": "ЕКСКЛУЗИВНО В ПИК: БСП блокира София! Депутатите на Корнелия Нинова не ходят на работа, но излизат на манифестация в Деня на труда - ще има ли срамни сцени като на Бузлуджа (ВИДЕО)"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BE%D1%82%D0%B8%D0%B2%D0%B0-%D0%B2-%D0%BF%D0%B0%D0%BD%D0%B0%D0%B3%D1%8E%D1%80%D0%B8%D1%89%D0%B5-%D0%B7%D0%B0-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BD%D0%B5-%D0%BD%D0%B0-143-%D0%B0%D1%82%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D0%B0-news838068.html", "text": "Председателят на Народното събрание Цвета Караянчева и народни представители ще присъстват на тържественото отбелязване на 143-тата годишнина от Априлското въстание в Панагюрище и в местността Оборище. Визитата им ще продължи и в утрешния ден. Това съобщиха от пресцентъра на Народното събрание. В 20.30 часа председателят на Народното събрание ще участва в тържествената заря-проверка по случай 143-ата годишнина от Априлското въстание в Панагюрище. Цвета Караянчева ще произнесе слово по случай паметната дата. В 11.00 часа на 2 май 2019 г. ще започне традиционното отбелязване на годишнината в местността „Оборище”. Председателят на Народното събрание Цвета Караянчева ще поздрави присъстващите, ще произнесе слово по повод 143-ата годишнина от Априлската епопея и ще поднесе цветя пред паметника „Оборище“. Сподели:", "date": "2019.05.01", "title": "Цвета Караянчева отива в Панагюрище за тържественото отбелязване на 143-ата годишнина от Априлското въстание"}
{"url": "https://pik.bg/%D0%B0%D0%BD%D0%B4%D1%80%D0%B5%D0%B9-%D0%BD%D0%BE%D0%B2%D0%B0%D0%BA%D0%BE%D0%B2-%D0%B2-%D0%BE%D0%B1%D1%89%D0%B8%D0%BD%D0%B0-%D0%BF%D0%B5%D1%82%D1%80%D0%B8%D1%87-%D0%B1%D1%8F%D1%85%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D0%BD%D0%B8-%D0%BC%D0%B8%D0%BB%D0%B8%D0%BE%D0%BD%D0%B8-%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%BE%D1%81%D1%82-%D1%81%D0%BD%D0%B8%D0%BC%D0%BA%D0%B8-news838120.html", "text": "Кандидатът за член на Европейския парламент от листата на ГЕРБ и СДС Андрей Новаков беше гост на празника на с. Първомай, община Петрич.  Заедно с него на събитието бяха областният координатор на ГЕРБ-Благоевград и народен представител Даниела Савеклиева, народният представител Георги Динев и кметът на община Петрич Димитър Бръчков. \"Малко са местата, които за 60 години са се развили така, а населението се увеличава. Така е защото сте останали тук да създадете своите семейства и да възпитавате своите деца. Това е вашата визитка. Вие сте пример за България\", заяви по време на събитието Новаков. Той подчерта, че за последните 4 години благодарение на усърдната работа на кмета на Петрич Димитър Бръчков и неговия екип в селото са инвестирани милиони левове по линия на европейската солидарност. Андрей Новаков заяви, че за предходния мандат в Първомай европейските средства са били общо 30 хиляди. Сега всяка седмица влизат по толкова. Кметът на община Петрич Димитър Бръчков поздрави хората и ги зарадва с новината, че още три улици ще бъдат асфалтирани и ще се изградят тротоарни настилки. Средствата са 1,6 млн. лева по европейски програми. Също с финансовата подкрепа на Европейския съюз ще се изгради и физкултурен салон към училището в селото за 560 000 лв. \"412 ученици ще се възползват от този салон. „Показваме, че искаме да задържим младите хора в нашата община. Бъдете здрави и вярвайте в доброто\", обърна се Димитър Бръчков към жителите и гостите на Първомай. „Ченството на страната ни в Европейския съюз не е самоцел. Европа допринася за модернизирането на българските градове и села и осигуряването на достатъчно стимули за младите хора да търсят своята професионална реализиция у нас. Това е видимо и във вашето красиво село. Евродепутатите от партия ГЕРБ доказаха, че имат изключителен опит и авторитет и съм убедена, че ще представят отново достойно страната ни в Европа - затова правилният избор на 26 май е номер 12 в интегралната бюлетина“, каза областният координатор на ГЕРБ-Благоевград и народен представител Даниела Савеклиева. Тя беше категорична, че единствено победата на ГЕРБ и СДС на Европейските избори ще продължи стабилното развитие на България и ще даде сигурност и просперитет. Сподели:", "date": "2019.05.01", "title": "Андрей Новаков: В община Петрич бяха инвестирани милиони от европейската солидарност (СНИМКИ)"}
{"url": "https://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B2%D0%B5%D0%BB%D0%B8%D0%BA%D0%B8%D1%82%D0%B5-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news838107.html", "text": "Футболната легенда на Ботев Пловдив и България Динко Дерменджиев - Чико е починал в болницата във вторник вечерта, съобщи \"Трафик Нюз\". Той беше в болница, борейки се за живота си. Чико имаше проблеми със стеснение на гърлото, със сърцето (преди няколко години му бе поставен стент) и с дробовете. В началото на март 77-годишният Динко Дерменджиев-Чико колабира и беше приет с лека форма на инсулт в Клиниката по нервни болести, след което беше стабилизиран и преместен в Първа клиника по хирургия в Пловдив. На 29 април футболистите на Ботев Пд разпънаха плакат, посветен на клубната легенда, преди двубоя с ЦСКА от 31-ия кръг на Първа лига. Транспарантът гласеше: \"Чико, всички сме с теб\". Състоянието му обаче се влоши, изпадна в кома. Лекарите положиха максимални усилия, но не успяха да спасят легендата. Чико беше избран за Футболист №1 на Ботев Пловдив за ХХ век. Сподели:", "date": "2019.05.01", "title": "СКРЪБНА ВЕСТ: Почина един от най-великите футболисти на България"}
{"url": "https://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%82%D1%80%D0%B8-%D0%B1%D1%8A%D0%BB%D0%B3%D0%B0%D1%80%D0%BA%D0%B8-%D1%81%D1%80%D0%B5%D0%B4-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%81%D0%B5%D1%80%D0%B8%D0%B9%D0%BD%D0%B8%D1%8F-%D1%83%D0%B1%D0%B8%D0%B5%D1%86-%D0%BE%D1%82-%D0%BA%D0%B8%D0%BF%D1%8A%D1%80---%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D1%82%D0%B5-news838109.html", "text": "Кипърската полиция публикува списък с изчезналите жени през последните години на острова. Между тях са три българки, както и разпознатите вече жертви на 35-годишния килър Никос Метаксас, предава \"Български новини\". Българките са: 1/ Ангелина Тихомирова Илиева – Изчезнала на 30.06.2012 г. Възраст 24 години. Живяла в Никозия. Височината е 1,60 м. 2/ Виолета Милков Шекер – изчезнала 31.10.2008 г. Възраст 25 години. Гражданин на България. Живяла в Никозия. 3/ Томова Вертер Мариета – изчезнала на 26.07.1997 г. Възраст 28 години. Гражданин на България. Тя изчезва от круизен кораб, където е работила. Височина е 1.70 м. Последния път, когато е видяна е носила бяла риза, червена жилетка и черна пола. Припомняме, че майката на 35-годишния сериен убиец на жени от Кипър е българка. Тя е от Стара Загора, баща му е кипърец, следвал у нас. Двамата се запознават като студенти, имат две деца – Никос и по-малката от него Лени. Разводът между родителите е тежък и скандален. Криминалистите са на мнение, че Метаксас харесва вниманието на журналистите и изпитва истинска наслада, когато разказва за жестоките си престъпления. Полицията в Кипър продължава да търси труповете на жертвите на първия сериен убиец. Разследващите не изключват броят на жертвите му да се увеличи. За последните четири години в Кипър са изчезнали 32 жени. Четири от тях са имали регистрация в сайта, в който Метаксас се е подвизавал под името „Орестис АПОЕЛ” и се е запознал с жертвите си. Пред съда офицерът разказа, че е убил пет жени и две малки момченца. В Нацгвардията Метаксас бил уважаван от всички. В свободното си време се занимавал с фотография и дори си сътрудничел с няколко издания, на които пращал пейзажи, всички от злокобните места, където е извършвал престъпленията. Междувременно в Кипър пристигнаха и експерти от Скотланд Ярд, които ще помагат с разследването. Сподели:", "date": "2019.05.01", "title": "НОВИ РАЗКРИТИЯ: Три българки сред жертвите на серийния убиец от Кипър - ето кои са те"}
{"url": "https://pik.bg/20-000-%D0%B5%D0%B2%D1%80%D0%BE-%D0%B3%D0%BB%D0%BE%D0%B1%D0%B0-%D0%B7%D0%B0-%D1%83%D1%87%D0%B5%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0%D0%B4%D1%80%D0%B0%D1%81%D0%BA%D0%B0%D0%BB%D0%B0-%D0%BA%D0%BE%D0%BB%D0%B8%D0%B7%D0%B5%D1%83%D0%BC%D0%B0-news838088.html", "text": "17-годишна българска ученичка бе хваната \"в крачка\", докато дълбаела инициалите си върху стена на Колизеума в Рим. Момичето било на екскурзия във Вечния град заедно със свои учители и съученици. Не успяла да довърши творението си заради бързата намеса на служителите на реда и карабинерите, които я задържали в близкия участък. Освобоена е, след като срещу нея е задействана процедура на италианската прокуратура за утежнено нанасяне на щета. Наказанието за такова провинение е присъда от половин до 3 години и глоба до 20 000 евро, съобщава БТВ. Такава плати и прочулият се със същото дело преди 4 години футболист Благой Георгиев. Италианската публика научи името му не заради футболните му изяви, а защото дълба името си по Колизеума, за което му бе наложена максимална глоба. Римският Пантеон и Колизеумът са най-честите мишени на вандалите. Хвърлянето във водите на фонтана \"Ди Треви\" пък е предпочитано за видео изяви на разсъбличащи се или пияни туристи. Сподели:", "date": "2019.05.01", "title": "20 000 евро глоба за ученичката, надраскала Колизеума"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D1%88%D0%B0%D0%B2%D0%B0-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news838125.html", "text": "Министър-председателят Бойко Борисов пристигна днес във Варшава, за да вземе участие в честването на 15-годишнината от присъединяването на Полша към Европейския съюз. \"Пристигнах във Варшава, където ще взема участие в честването на 15-годишнината от присъединяването на Полша към Европейския съюз\", написа във Фейсбук Борисов. Срещата на високо равнище „Заедно за Европа“ във Варшава, в която участва министър-председателят Бойко Борисов и лидерите на всички страни-членки, приети след 2004 година в ЕС е инициирана от полския министър-председател Матеуш Моравецки по повод 15-годишнината от началото на голямото разширяване на Европейския съюз. Държавните и правителствени ръководители на Полша, Естония, Кипър, Латвия, Литва, Малта, Словакия, Словения, Унгария, Чехия, България, Румъния и Хърватия обсъждат състоянието на ЕС, сигурността и предизвикателствата пред Общността. Във фокуса на дискусиите е поставена възможността за още по-интензивно сътрудничество между страните за развитието на Европейския съюз. След срещата се очаква лидерите да излязат с обща декларация за обединението на Европа. Сподели:", "date": "2019.05.01", "title": "ПЪРВО В ПИК TV: Премиерът Борисов пристигна във Варшава (СНИМКИ/ОБНОВЕНА)"}
{"url": "https://pik.bg/%D0%BD%D0%B0%D1%85%D0%B0%D0%BB%D1%81%D1%82%D0%B2%D0%BE-%D1%81%D0%B0%D1%88%D0%BE-%D0%BA%D0%B0%D0%B4%D0%B8%D0%B5%D0%B2-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%B4%D0%B0-%D1%81%D0%B8-%D1%81%D1%82%D0%BE%D1%8F%D1%82-%D0%B2-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F%D1%82%D0%B0-%D0%B7%D0%B0-%D0%B4%D0%B0-%D0%BD%D0%B5-%D0%BA%D0%B0%D1%80%D0%B0-%D0%BF%D0%B0%D0%BA-%D0%B2-%D0%B1%D1%83%D1%81-%D0%BB-news838098.html", "text": "Грам съобразителност не показа водещият на \"Тази сутрин\" Сашо Кадиев по време на днешното предаване на Деня на труда. Синът на Катето Евро призова софиянци да не се прибират от почивка, за да може да си кара спокойно из столицата и да не му се налага да шофира в бус лентата. \"Това е единствената ми мечта. Градът да е свободен, за да си карам спокойно. Всичко друго съм постигнал. Само за това мечтая\", похвали се Кадиев. Водещият дори разказа, че днес не е направил нито едно нарушение, докато е шофирал: \"Нито веднъж не съм влизал в бус лентата днес, не съм изпреварвал, не съм карал с превишена скорост\", изтъкна екранната половинка на Деси Стоянова, която го призова да има едно наум утре, когато много хора ще се прибират от почивка. \"Утре тръгни по-рано за да избегнеш задръстванията\", посъветва го Стоянова, която неведнъж е откривала сама предаванията заради превърналите се в ежедневния закъснения на Александър Кадиев. \"Благодаря за напомнянето. Стойте си там, където сте\", обърна в заключение синът на Катето Евро към зрителите. Сподели:", "date": "2019.05.01", "title": "НАХАЛСТВО: Сашо Кадиев призова софиянци да си стоят в провинцията, за да не кара пак в бус лентата"}
{"url": "https://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B2-%D0%B5%D0%BF-%D1%81%D0%B0-%D0%BD%D1%83%D0%B6%D0%BD%D0%B8-%D1%85%D0%BE%D1%80%D0%B0-%D1%81-%D0%BA%D0%BE%D0%BD%D0%BA%D1%80%D0%B5%D1%82%D0%BD%D0%B8-%D1%86%D0%B5%D0%BB%D0%B8-%D0%B7%D0%B0-%D0%BF%D0%BE%D0%B4%D0%BF%D0%BE%D0%BC%D0%B0%D0%B3%D0%B0%D0%BD%D0%B5-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%B0-news838121.html", "text": "„Българският народ трябва да избере своите представители в Европейския парламент в лицето на хора, които имат конкретни цели за подпомагане на бизнеса в България. А не хора, които имат само абстрактни каузи, които да обсъждат по телевизионните студиа, без те реално да доведат до подобряване на бизнеса и жизнения стандарт на хората”. Това заяви водачът на листата на Коалиция „Патриоти за Валери Симеонов (НФСБ и Средна европейска класа)” Валери Симеонов по време на среща с хората в Монтана. Преди това лидерът на НФСБ разговаря със симпатизанти в Берковица. В късния следобед и вечерта той се срещна с хората в Белоградчик и Видин. Заедно с Валери Симеонов на срещите с хората бяха и народният представител в 44-то Народно събрание Росен Живков, кандидатът за депутат в Европейския парламент от листата на „Патриоти за Валери Симеонов (НФСБ и Средна европейска класа)” Венера Тодорова и местни активисти на НФСБ и Средна европейска класа. Във Видин водачът на родолюбивата коалиция бе посрещнат по стар български обичай с хляб и сол, и изпълнение на фолклорен ансамбъл. Така стартира кампанията на родолюбивата коалиция, чието мото е „Вместо думи – действия”. Заставайки зад това мото Валери Симеонов посочи с факти както е свършил той и депутатите на Националния фронт за спасение на България, и призова видинчани като борбени хора да подкрепят борбената коалиция „Патриоти за Валери Симеонов (НФСБ и Средна Европейска класа)”. Лидерът на НФСБ бе категоричен, че в Европейския парламент трябва да влязат дейни хора, които реално да защитават националните интереси на България. Сподели:", "date": "2019.05.01", "title": "Валери Симеонов: В ЕП са нужни хора с конкретни цели за подпомагане на бизнеса"}
{"url": "https://pik.bg/%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%B3%D1%80%D0%B8%D1%88%D0%BE-%D0%BC%D0%B5%D1%87%D1%82%D0%B0%D0%B5-%D0%B7%D0%B0-%D0%B2%D0%B5%D1%87%D0%B5%D1%80%D1%8F-%D1%81-%D0%BF%D0%BE%D0%BA%D0%BE%D0%B9%D0%BD%D0%B0%D1%82%D0%B0-%D0%BC%D0%B0%D0%B9%D0%BA%D0%B0-%D1%82%D0%B5%D1%80%D0%B5%D0%B7%D0%B0-news837995.html", "text": "Покойната Майка Тереза оглавява списъка със събеседници за мечтаната вечеря на Никол Шерцингер. В онлайн интервю за \"#Legend Magazine\" певицата трябваше да избере \"три влиятелни жени, живи или мъртви\", които би поканила на гощавка. След Света Тереза от Калкута се нареждат Уитни Хюстин и тенесистката Серена Уилямс, която всъщност е много добра приятелка на Шерцингер. \"Определено бих избрала Майка Тереза, обичам я. Както и Уитни Хюстън - тя ми е идол. Трябва да поканя и моето момиче Серена Уилям\", гласят точните думи на 40-годишната красавица. Никол е католичка и семейството й е силно религиозно, поради което смята, че перфектният ден започва с молитва. \"Мисля, че денят ми трябва да започне с медитация, молитва и да се поизпотя, независимо дали с джогинг, йога или друга интензивна тренировка\", допълни Шерцингер, цитирана от \"Монитор\". Сподели:", "date": "2019.05.01", "title": "Бившата на Гришо мечтае за вечеря с покойната Майка Тереза"}
{"url": "https://pik.bg/%D1%85%D1%80%D0%B8%D1%81%D1%82%D0%BE-%D0%B1%D0%BE%D0%BD%D0%B5%D0%B2-%D0%B7%D1%83%D0%BC%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D0%B4%D1%83%D0%BC%D0%B8-%D0%B7%D0%B0-%D0%B4%D0%B8%D0%BD%D0%BA%D0%BE-%D0%B4%D0%B5%D1%80%D0%BC%D0%B5%D0%BD%D0%B4%D0%B6%D0%B8%D0%B5%D0%B2-news838166.html", "text": "Много натъжен от смъртта на Динко Дерменджиев бе легендата на Локомотив Пловдив и българския футбол Христо Бонев. Двамата творяха изкуство на терена като съотборници в националния ни тим, а съперничеството им като лидери на \"черно-белите\" и Ботев пълнеше Градския стадион и раждаше митове. \"Не мога да повярвам, че Чико не е сред нас. Загубих брат. Брат от големия футбол\", бяха първите думи на Зума. \"Четири години с Динко деляхме една стая в националния отбор. Преживявахме радости, тъги, възходи, провали. Не знам как да опиша това, думите са бедни. Макар и противници на терена с Локо и Ботев, ние имахме голямо уважение един към друг. От Чико съм чувал и чел най-хубавите думи за себе си като футболист. Той беше толкова голям, огромен бих казал, че завистта му беше чужда и с удоволствие говореше да таланта у другите. За футболните качества на Чико, е излишно да говоря. Той беше уникален интелект на терена. Разбирахме се дори без поглед в националния отбор. Винаги имаше по няколко нестандартни решения за ситуации, които правеха противниковите защитници да полудяват. Динко беше артист на терена и победител. Освен за победата, той играеше и за красотата във футбола. Затова и го обичаха не само феновете на Ботев, а и в цяла България. Контраатаката на Ботев с Тумби и Добри Ненов беше уникална и никой не може да я повтори след тях. Не мога да отрека, че на терена е имало и тежки моменти в съперничеството ни. По наше време обаче нямаше война и омраза между играчите и публиката. Затова и имаше футбол. Дори след разменени реплики обаче, ние с Чико намирахме път един към друг и никога не сме били с друг в стая, когато са ни викали в националния отбор. Дори разговор за футбол с него беше огромно удоволствие. След края на активната ни състезателна кариера приятелството ни продължи почти до онзи момент, когато той влезе в болница. Чико го уважаваха всички. Не е случайно, че той е бил с бивши играчи на Локомотив, когато е получил удар. Точно те първи са му се притекли на помощ. Аз отидох при Динко още на другия ден, когато бе приет в болницата. Лекарите не пускаха, но на мен ми разрешиха. Беше в добро настроение, пошегувахме се, поприказвахме и бях убеден, че ще спечели и тази битка. Уви, Бог е решил да го прибере при себе си. Няма да забравя как преди двадесетина години ми се обадиха разтревожени, чак разгневени наши фенове. Тогава живеех и работех в Кипър. Те потърсиха съдействие да направя нещо, тъй като жълто-черната легенда Чико станал треньор на Локо. Те приемаха това като светотатство и очакваха, че аз ще се ядосам и ще направя нещо, за да не допусна това. Локо тогава беше в много трудна ситуация и почти изпаднал. Казах им: Не пипайте Чико! В този момент само той може да спаси Локомотив. И Чико го направи, с което спечели любовта и на нашите фенове. Той винаги е бил добре дошъл на Лаута. И сега, когато предстои финал между Локомотив и Ботев, искам да призова в памет на Чико да няма безредици, побоища и грозни сцени. За да победи футболът. Този футбол, който Чико обичаше, за който беше роден и за който живя. Изказвам съболезнования на цялото му семейство! Мария, Цветозар и Динко! Бъдете благодарни на Бог, че бяхте най-близките хора на такъв велик човек като Динко Дерменджиев! Той беше епоха не само за футбола, а и за живота на Пловдив!\", споделя Христо Бонев-Зума, цитиран от \"Марица\". Сподели:", "date": "2019.05.01", "title": "Христо Бонев-Зума с разтърсващи думи за Динко Дерменджиев"}
{"url": "https://pik.bg/%D0%B4%D0%B8%D1%81%D0%BF%D1%83%D1%82-%D0%B2-%D0%BC%D1%80%D0%B5%D0%B6%D0%B0%D1%82%D0%B0-%D0%B4%D0%B6%D0%B5%D0%BD%D0%B0-%D0%B7%D0%BE%D0%B2%D0%B5-%D0%B4%D0%B0-%D0%BD%D0%B5-%D1%83%D0%B1%D0%B8%D0%B2%D0%B0%D0%BC%D0%B5-%D0%B0%D0%B3%D0%BD%D0%B5%D1%82%D0%B0---%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BE%D1%82-%D0%BC%D0%B5%D1%81%D0%BE%D1%8F%D0%B4%D0%BD%D0%B8-%D0%B9-%D1%81%D0%BA%D0%BE%D1%87%D0%B8-%D0%BE%D1%81%D1%82%D1%80%D0%BE-news837976.html", "text": "\"Не колете и не убивайте, е казал нашият създател! Ще се моля за горките животни!\". Това призова фолкпевицата навръх Великден от профила си в Инстаграм. Джена пусна снимка на миловидно агънце с призив да не се изтребват животни само и само да се напълни софрата за Възкресение и Гергьовден. \"Нека да празнуваме, без да убиваме и без да късаме цветя и дръвчета\", пожелава чалгаджийката. Тя намери за възмутителни отговори на фенове, че животните са създадени за това. \"Точно за нашия създател правим жертвоприношение. Същността на жертвата е да даваме на Господ това, което Той изисква от нас - да отделяме от нашите земни притежания, за да придвижваме Неговото дело напред. Исус Христос е представян като Божи агнец и агнето се свързва с неговата смърт\", обясняват й почитатели. Феновете се аргументираха, че хората са устроени месоядни, което вбеси Джена. От години тя е веган и не яде месо, напомни ежедневник. Сподели:", "date": "2019.05.01", "title": "ДИСПУТ В МРЕЖАТА: Джена зове да не убиваме агнета - опозицията от месоядни й скочи остро..."}
{"url": "https://pik.bg/%D0%BA%D0%BB%D1%8E%D1%87%D0%BE%D0%B2%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D0%BB%D0%B5%D0%BD%D0%B8%D0%B5-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news837827.html", "text": "Бившият железен защитник на Манчестър Юнайтед - Рио Фърдинанд, е сред кандидатите за спортен директор на \"червените дяволи\", твърдят на Острова. Визира се, че Рио вече е обсъдил възможността да се завърне на \"Олд Трафорд\", но в директорска роля, с председателя на клуба Ед Уудуърд. Последният смята, че присъствието на Рио Фърдинанд в клуба ще бъде от голяма полза за всички, тъй като той е една от най-големите легенди на клуба. Твърди се, че водещи фактори на \"Олд Трафорд\" категорично са \"ЗА\" привличане на Рио на визирания пост като самият Фърдинанд е склонен да се впусне в ново предизвикателство в Ман Юнайтед. Сподели:", "date": "2019.05.01", "title": "Ключово подкрепление на \"Олд Трафорд\"?"}
{"url": "https://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%BD%D0%B8%D0%BA%D0%BE%D0%BB%D0%B0%D0%B9-%D0%B4%D0%B8%D0%BA%D0%BE%D0%B2-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB-%D1%81%D1%82%D0%B0%D0%B2%D0%B0%D1%88-%D0%BA%D0%BE%D0%B3%D0%B0%D1%82%D0%BE-%D0%B8%D0%BC%D0%B0%D1%88-%D1%86%D0%B5%D0%BB%D0%B8-%D0%B8-%D0%B3%D0%B8-%D1%81%D0%BB%D0%B5-news838181.html", "text": "„Радвам се, че днес освен почивен ден - е и истински спортен ден за старозагорци“, каза Николай Диков, кандидат за евродепутат от листата на ГЕРБ и СДС. „Това, че имаме възможност да спортуваме на открито в обновения по европейска програма парк „Митрополит Методий Кусев“, е резултат на много работа и усилия. Никога досега не се е правило толкова много за подобряване на условията в спортните зали и на открито, за клубовете и състезателите им”, допълни още Диков. Той е втори мандат председател на Постоянната комисия по спорт и младежки дейности в Общинския съвет, както и състезател по автомобилизъм. Николай Диков даде началото на състезание по кросфит, част от пъстър спортен празник на открито в един от най-големите паркове у нас - Аязмото. „Учете, бъдете уверени в себе си! Победител ставаш, когато имаш цели и ги следваш“, допълни още кандидатът за евродепутат. Ha бaдминтoн плoщaдĸaтa, тонизиращи гимнастически упражнения и много настроение донесе Анелия Асенова, общински съветник от ГЕРБ и шампион по карате. Спортни занимания имаше както за възрастните, така и за най-малките. Възможностите за масов спорт в един от най-големите паркове у нас опитаха стотици старозагорци – бадминтон, фитнес, колоездене, весело ориентиране и други. Демонстрация за първи път имаше и на Въжената градина, съоръжение, което предоставя интересна възможност за спорт и забавление и на по-големите деца. Слънчевият първи майски ден донесе наслада и още по-голямо оживление на Аязмото. Паралелно със спортните инициативи кипеше и пъстър Ден на зоопарка. В него се включиха още народният представител от ГЕРБ Радостин Танев, както и общински съветници, младежи. Там имаше любознателни, спортни и забавни занимания за най-малките старозагорчета. Песни и танци поднесоха талантливите деца и младежи от местните ансамбли, вокални и танцови състави и школи. Сподели:", "date": "2019.05.01", "title": "Кандидатът за евродепутат от ГЕРБ Николай Диков: Победител ставаш, когато имаш цели и ги следваш"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B0%D0%BD%D1%82%D0%BE%D0%BD%D0%B8%D0%B9-%D0%B3%D1%8A%D0%BB%D1%8A%D0%B1%D0%BE%D0%B2-%D1%80%D0%B0%D0%B7%D0%BA%D0%BE%D1%81%D1%82%D0%B8-%D0%B1%D1%81%D0%BF-%D0%B7%D0%B0-%D0%BC%D0%B8%D1%82%D0%B8%D0%BD%D0%B3%D0%B0-%D0%BD%D0%B0-1-%D0%BC%D0%B0%D0%B9---%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3%D1%8A%D1%82-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-news838165.html", "text": "На днешния ден има един много важен знак – социалистите ще празнуват пред сградата на президентството, а не в „Парка на свободата“. Това е показателно колко ги интересува „Левият печат“ или търсят възможност ръководителите на БСП да проведат една предизборна кампания, в която допълнително да ангажират президента Румен Радев с подкрепа за собствената си кауза. От времето на Стефан Продев винаги това събитие е било до „Братската могила“. Това поведение на „червеното“ ръководство вреди на него самото, а не помага на БСП. Това заяви пред фактор.бг политологът Антоний Гълъбов по повод шествието на БСП в София на 1 май. \"БСП печели от това, че общественото внимание не се фокусира към партията и към нейните кандидати. Би трябвало да изглежда като някаква пауза, в която левицата артикулира към нещо различно. Видяхме миналата седмица обаче, че водачът на листата на БСП Елена Йончева припомни историята с министър Боил Банов. Това означава, че кампанията ѝ започва да зацикля и се оказва, че има само говорене срещу ГЕРБ. Това е стратегия, която няма къде да се разгърне, защото БСП повече няма какво да каже. БСП разчита да привлече вот срещу ГЕРБ, а в същото време се намира в много сложна ситуация с „Коалиция за България“, защото става въпрос и при двете формации за използването на едни и същи техники и похвати. Този път обаче ще бъдат употребени срещу самите тях. Кандидати за нишата „говорене анти ГЕРБ“ има и те не са никак малко. Още повече, че след този старт на кампанията никой не очаква да има кой знае колко висока избирателна активност\", коментира Гълъбов. \"Всички се опитаха да затворят вратата, за да не се вижда какво се случва в БСП. На пленума на партията беше отхвърлена не само листата на председателката, а и на Изпълнителното бюро. Тя беше пренаредена от Националния съвет, което се оказа изненадващо и за двете страни. В момента има една листа, която изглежда неразпознаваема за преките поддръжници на БСП, както и за различните опозиции в „столетницата“. Изглежда, че в левицата ще се разчита на безмоторно летене и на ситуации от типа на тази в Куклен, на различни въздушни течения, за да се придвижат до изборите, но не и на собствен ход и със собствен двигател. В БСП по-скоро има много добра последователна дисциплина и разбраха, че колкото по-бързо затворят вратата, толкова няма да се вижда вече какво се случва в партията. Сергей Станишев попита преди пленума съпартийци „що дирите тука“? Ако го е казал, трябва да си зададе въпроса какво правят европейските социалисти в ЕС. Ако той самият смята, че БСП върви в авторитарна посока, то неговото име, нека не забравяме, също е в листите за кандидатите за евродепутати. Темата е сериозна и тя не може да остане така. В това отношение по пример за партийна дисциплина БСП затвори вратата, защото бяха разменени много нелицеприятни думи между властови кръгове в левицата, а те не желаят това да става достояние до собствените им избиратели. Партията ще продължи да се движи на принципа на безмоторното летене, разчитайки на въздушни течения, на битови скандали и разправии\", обясни политологът. \"Румен Радев се вписва доста неадекватно в цялата предизборна кампания, защото е в течение за поканата на Иво Христов най-вероятно още от миналата година, както твърди и самият кандидат за евродепутат. Действията на държавния глава през последните няколко месеца могат да бъдат разглеждани в друг контекст, в който със собствените си средства и представи насърчава кампания срещу ГЕРБ. Той не иска да изпълни със съдържание присъствието си в политиката със своите правомощия. Явно е, че в това отношение няма да има подобрение, а напротив. Откакто г-н Иво Христов не е част от екипа на Румен Радев, виждаме влошаване в реакциите на президента. Трудно ми е да преценя дали Иво Христов, ако бъде избран за евродепутат, ще се откаже и ще се върне на „Дондуков“ 2. При всички положения той помага в момента на БСП, защото е медийно грамотен човек и има интелигентно присъствие в публичния живот. Друг е въпросът до каква степен избирателите на БСП разпознават Иво Христов като фигура, която противоречиво присъства в техния свят. До колко са готови да приемат подобен тип колаж като партийна листа? В нея има фигури с различна биография и опит, но нямат обща политическа култура, не споделят общи разбирания. Това е изкуството на „ножицата и лепилото“, както се казваше някога – подредени са някакви имена и се разчита само на това, че над тях стои надписът БСП\", заключи той. Сподели:", "date": "2019.05.01", "title": "ГОРЕЩА ТЕМА: Антоний Гълъбов разкости БСП за митинга на 1 май - политологът с тежки думи за червената листа и Румен Радев"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B8%D0%BD%D0%B4%D0%B8%D0%B9%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%81%D0%BB%D0%B5%D0%B4%D0%B8-%D0%BE%D1%82-%D0%B9%D0%B5%D1%82%D0%B8-%D0%B2-%D1%85%D0%B8%D0%BC%D0%B0%D0%BB%D0%B0%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news837919.html", "text": ",,За първи път планинска експедиция от армията на Индия се натъкна на загадъчни стъпки на митичния звяр Йети'', написаха от военното министерство. Според направени изчисления стъпките са с мерки 81 на 38 сантиметра и са били забелязани на 9-и април в района на връх Макалу. Веднага след публикацията на въпросното съобщение мнозина от потребителите на социалните мрежи обвиниха индийските военни, че пропагандират теория, която отдавна е развенчана и отречена от научните среди. Други реагираха с хумор на новината, създавайки хаштаг Йети. От военното министерство на Индия не споделиха повече информация относно спорната им \"находка\" в Хималаите, нито пожелаха да откликнат на журналистическия интерес, който породи публикацията им. От векове хората търсят доказателства за съществуването на митичното същество Йети. Войници от армията на Индия са поредните, които твърдят, че са попаднали на следите на легендарния получовек, разпространявайки в Туитър кадри от стъпките на предполагаемото създание. Сподели:", "date": "2019.05.01", "title": "СЕНЗАЦИЯ: Индийски войници откриха следи от Йети в Хималаите (СНИМКИ)"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%BF%D1%81%D0%B8%D1%85%D0%B8%D1%87%D0%BD%D0%BE-%D0%B1%D0%BE%D0%BB%D0%B5%D0%BD-%D0%BD%D0%B0%D0%BF%D0%B0%D0%B4%D0%B0-%D1%81%D0%BB%D1%83%D1%87%D0%B0%D0%B9%D0%BD%D0%B8-%D0%BC%D0%B8%D0%BD%D1%83%D0%B2%D0%B0%D1%87%D0%B8-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BB%D1%8E%D0%BB%D0%B8%D0%BD-news838095.html", "text": "Психично болен мъж напада случайни минувачи в столичния квартал \"Люлин\", алармира в социалните мрежи Георги Ибишев. Той станал жертва на безпричинната агресия в понеделник на обяд. Георги бил с приятелката си в квартала, където паркирал колата. Когато слязъл от нея, неочаквано бил нападнат в гръб от непознат мъж. Паднал на земята, а нападателят продължил да го удря. 38-годишният Георги се защитил, намесили се и очевидци. Някой от тях се обадил на тел. 112 и минути по-късно пристигнал полицейски патрул на Девето Районно управление. Нападателят бил отведен в РУ и по-късно освободен. Полицаите коментирали, че мъжът е освидетелстван и често бил задържан заради подобни прояви. Други жители на квартала също ставали жертва на агресията му. Ибишев пък подал жалба и се прегледал при съдебен лекар. \"Аз сега се чувствам добре, но реших да разкажа за преживения кошмар в социалните мрежи, за да предпазя други хора\", обясни Ибишев, цитиран от трафикнюз.бг. Според него държавата не полата достатъчно грижи за хората с психични проблеми, което ги превръща в заплаха за околните. Сподели:", "date": "2019.05.01", "title": "БРУТАЛНА АГРЕСИЯ: Психично болен напада случайни минувачи в столичния \"Люлин\""}
{"url": "https://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%B8%D0%BD%D0%B0%D0%B3%D0%B8-%D1%81%D0%BC%D0%B5-%D0%BA%D0%B0%D0%B7%D0%B2%D0%B0%D0%BB%D0%B8-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B0-%D0%BD%D0%B5-%D0%BA%D1%80%D0%B0%D1%81%D0%B8%D0%B2%D0%B8-%D0%B8%D0%B7%D1%80%D0%B5%D1%87%D0%B5%D0%BD%D0%B8-news838184.html", "text": "\"Винаги сме казвали истината на хората. Направихме го и днес при срещите ни в Берковица, Монтана, Белоградчик и Видин. Казахме: От нас не чакайте красиви приказки. Не чакайте обещания. От нас не чакайте изречения, в които присъства основно частицата „ще”, каза лидерът на НФСБ Валери Симеонов по време на посещение в Северозападна България вчера. \"Смятам, че в досегашната си работа и в 43-то, и в 44-то Народно събрание като депутати, и в участието ми в изпълнителната власт сме доказали, че сме хора на действията. Ние сме хората, които знаят своето място в политиката. Хората, които си вършат работата, които изпълняват ангажиментите си. Хората, които знаят да се борят. Затова и нашият лозунг е „Вместо думи – действия”. Благодаря за подкрепата, която получих на срещите си с хората от Берковица, Монтана, Белоградчик, Видин!\", допълни той след куп срещи с избиратели. Сподели:", "date": "2019.05.01", "title": "Валери Симеонов в Северозападна България: Винаги сме казвали истината, а не красиви изречения"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BA%D1%8A%D1%80%D0%B1%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%BF%D0%BE%D0%B4%D0%B5%D0%BB%D0%B8%D1%85%D0%B0-%D0%BF%D1%80%D0%B5%D0%B4-%D0%BF%D0%B8%D0%BA-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D1%87%D0%B8%D0%BA%D0%BE-%D0%BB%D0%B8%D0%B4%D0%B5%D1%80-%D0%BD%D0%B0-%D0%B6%D1%8A%D0%BB%D1%82%D0%BE-%D1%87%D0%B5%D1%80%D0%BD%D0%B8-news838152.html", "text": "Тази нощ на 77-годишна възраст почина един от най-великите футболисти на България - Динко Дерменджиев. Чико е избран от привържениците на Ботев (Пловдив) за футболист №1 на клуба за ХХ век. Шампион и носител на купата на страната с екипа на Ботев. Участник на 3 Световни първенства, Динко Дерменджиев-Чико остава завинаги в историята на родния футбол като гениален играч, голмайстор и специалист. Скръбта в лагера на \"канарчетата\" е огромна, а едни от най-значимите фигури в историята на ЦСКА и Левски също изразяват своята почит към светлата памет на Динко Дерменджиев. \" \", заяви пред ПИК, Божидар Божилов, дългогодишен лидер на феновете на Ботев Пловдив и деец за каузата на \"жълто-черния\" гранд. \" \", сподели пред Информационна агенция ПИК - \" \", заяви пред медията ни, един от най-великите футболисти и Сподели:", "date": "2019.05.01", "title": "ФУТБОЛНА БЪЛГАРИЯ СКЪРБИ! Ето какво споделиха пред ПИК в памет на Чико лидер на \"жълто-черните\" и легенди на \"Герена\" и \"Армията\""}
{"url": "https://pik.bg/%D1%87%D0%B5%D1%80%D0%B5%D0%BD-%D0%B2%D1%8F%D1%82%D1%8A%D1%80-%D0%BD%D0%B5%D0%B7%D0%B0%D0%BF%D0%BE%D0%BC%D0%BD%D0%B5%D0%BD%D0%B0-%D0%B1%D1%83%D1%80%D1%8F-%D1%81%D0%B5-%D0%B8%D0%B7%D0%B2%D0%B8-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B5%D0%BD%D1%81%D0%BA%D0%BE---%D0%BF%D0%BE%D0%B2%D0%B0%D0%BB%D0%B8-%D0%B4%D1%8A%D1%80%D0%B2%D0%B5%D1%82%D0%B0-%D0%BE%D1%82%D0%BD%D0%B5%D1%81%D0%B5-%D0%BF%D0%BE%D0%BA%D1%80%D0%B8%D0%B2%D0%B8-%D1%81%D0%BD%D0%B8%D0%BC%D0%BA%D0%B8-news838182.html", "text": "Десетки обществени, стопански и жилищни сгради пострадаха от незапомнената буря, преминала над Силистренска област вчера вечерта. Стотици са повалените от бурния вятър дървета и поразените от градушката овошки. Най-тежко е положението в село Искра на Ситовска област, където \"черният вятър\", както го наричат местните жители, е отнесъл голяма част от покрива на местното основно училище. Учениците са във ваканция до вторник, докато строители отстранят опасните ламарини. След оглед от застрахователите ще започне и ремонтът на покритието. Пострадали от стихията са и земеделски ферми, краварници, оранжерии и домове, където стопаните започнаха ремонтите. В село Сребърна половин покрив бе хвръкнал на стотици метри от къщата. По коментари на стопаните само щастливата случайност е помогнала стихията да не вземе жертви или ранени, предаде Булфото. Сподели:", "date": "2019.05.01", "title": "ЧЕРЕН ВЯТЪР: Незапомнена буря се изви в Силистренско - повали дървета, отнесе покриви (СНИМКИ)"}
{"url": "https://pik.bg/%D0%B2-%D0%B0%D0%BD%D0%B3%D0%BB%D0%B8%D1%8F-%D0%BE%D1%81%D1%8A%D0%B4%D0%B8%D1%85%D0%B0-%D0%B0%D1%81%D0%B0%D0%BD%D0%B4%D0%B6-%D0%BD%D0%B0-50-%D1%81%D0%B5%D0%B4%D0%BC%D0%B8%D1%86%D0%B8-%D0%B7%D0%B0%D1%82%D0%B2%D0%BE%D1%80-news838180.html", "text": "Британски съд постанови присъда от 50 седмици затвор за основателя на „Уикилийкс“ Джулиан Асандж. Наказанието е заради нарушаване на условията за освобождаване под гаранция, предаде РИА Новости. „Вие не се предадохте на полицията по собствено желание, посолството на Еквадор беше принудено да предостави достъп на полицията до сградата. Вие имахте избор и аз отхвърлям всички доводи за смекчаване на присъдата“, заяви съдия Дебора Тейлър. Преди произнасянето на присъдата адвокатите на Асандж изразиха неговото съжаление във връзка с постъпката му. Сподели:", "date": "2019.05.01", "title": "В Англия осъдиха Асандж на 50 седмици затвор"}
{"url": "https://pik.bg/%D0%B3%D0%BE%D0%BB%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-%D0%B7%D0%B0-7-%D1%81%D0%B5%D0%B7%D0%BE%D0%BD%D0%B0-%D1%81%D0%B0-%D0%B8%D0%B7%D0%BB%D1%8A%D1%87%D0%B5%D0%BD%D0%B8-67-%D1%87%D0%B8%D1%84%D1%82%D0%B0-%D0%B3%D1%8A%D1%80%D0%B4%D0%B8-60-%D0%B4%D1%83%D0%BF%D0%B5%D1%82%D0%B0-28-%D0%B8%D0%BD%D1%82%D0%B8%D0%BC-news838174.html", "text": "Сексът и насилието са едни от най-отличителните черти на хитовия сериал \"Игра на тронове\". Едва ли обаче сте се замисляли за цифровото отражение на голотата и еротиката в поредицата. Докато светът тръпне в очакване на финала на сагата, сайтът за звездна голота \"Mr Skin\" отделя часове, за да преброи точно колко секс е бил излъчен в седемте сезона досега. В сериала е имало общо 82 голи сцени, разпределени в 108 минути. Показани са били 67 чифта гърди, 60 задни части, 28 интимни дамски части и едва 7 пениса, гласи голата статистика. Както майка ги е родила в шоуто са се появили 51 звезди - 15 мъже и 36 жени, пише \"Tribune.bg\". Според данните от търсачката на \"Mr Skin\" най-много хора са искали да видят голи Емилия Кларк (Денерис) и Кит Харингтън (Джон Сноу). В класацията ги следват Джейсън Момоа (Хал Дрого) и Натали Дормер (Марджори). Сподели:", "date": "2019.05.01", "title": "ГОЛАТА ИСТИНА ЗА \"ИГРА НА ТРОНОВЕ\": За 7 сезона са излъчени 67 чифта гърди, 60 дупета, 28 интимни дамски части и само 7 пениса (СНИМКИ 18+)"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D1%81%D0%BA%D0%B0%D1%82-%D0%BE%D1%89%D0%B5-%D1%81%D0%B5%D0%BA%D1%86%D0%B8%D0%B8-%D0%B2-13-%D0%B3%D1%80%D0%B0%D0%B4%D0%B0-news838119.html", "text": "Изтече срокът, в който можеха да бъдат подавани заявления за откриването на допълнителни секции за евроизборите. Антоанета Тончева, която живее в Регенсбург, сподели за БНР, че от МВнР са информирали българите в Германия, че са поискали от властите разкриване на секции в градовете, в които има големи български общности и в които през 2014-2015 година е имало такива секции. „За съжаление все още чакаме официалното становище на германските власти дали ще има, или няма да има секции. Междувременно събирахме този минимум от 60 заявления за всяко от исканите места, в които няма дипломатически и консулски представителства на България - 13 германски града. Общо взето всичко, което се изискваше от нас, се изпълни.“ Според закона ЦИК трябва да обяви на 4-и май къде в чужбина ще има секции, припомни тя. Сподели:", "date": "2019.05.01", "title": "Българите в Германия искат още секции в 13 града"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%BD%D0%B4%D1%80%D0%B5%D0%B9-%D0%BA%D0%BE%D0%B2%D0%B0%D1%87%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%B1%D1%81%D0%BF-%D0%B8-%D0%BD%D0%B0%D0%B9-%D1%81%D0%B8%D0%BB%D0%BD%D0%B8%D1%8F%D1%82-%D0%BA%D1%80%D1%8F%D1%81%D1%8A%D0%BA-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%BA%D1%80%D0%B8%D0%B5-%D0%BA%D0%BE%D1%80%D0%B8%D1%81%D1%82%D0%BD-news838188.html", "text": "По повод \"първомайските поздрави\" на БКП/БСП (не искам да ги цитирам, но няма как да не ги коментирам): И най-силният крясък не може да скрие користините интереси на БСП. Потресен съм от този тип водене на кампания от партията довела Отечеството ни до три фалита и направила концлагер от страната ни, за да не се доближава никой до границите и (сега явно също не искат свободно да се пътува), Така изригна на страницата си във Фейсбук кандидатът за евродепутат от ГЕРБ Андрей Ковачев. Същите хора ни говорят за справедливост и социална политика! Нямало свобода на медиите??? Това е връх на наглостта! По-голяма медийна кампания срещу управляваща партия, мисля няма никъде в ЕС, но нямало медийна свобода!? Искат \"безплатно майчинство\", явно не знаят, че , но сега БСП иска майките да НЯМАТ средства за отглеждане на децата си или явно не разбират какво говорят!!! Приписват си, че БСП са се справили с двойните стандарти на храните в ЕС!? Колко жалко, че стигат до такова ниско ниво, за да отвратят хората от политиката! Уважаеми опоненти, моля не давайте пример с Испания, вие нямате нищо общо с испанските социалисти, по нито една тема! Това не е европейска предизборна кампания. Отново призовавам нашите опоненти да представят идеите си за бъдещето на ЕС и как ще защитават националните интереси на страната ни в ЕП заедно с нас! Сподели:", "date": "2019.05.01", "title": "ПЪРВО В ПИК: Андрей Ковачев изригна срещу БСП: И най-силният крясък не може да скрие користните им интереси! Потресен съм от лъжите на партията, довела до три фалита страната ни"}
{"url": "https://pik.bg/%D0%B4%D0%B2%D0%B0%D0%BC%D0%B0-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-news838195.html", "text": "59-годишният мъж, открит потрошен в Горна Оряховица, е жертва на убийство, категорична е извършената аутопсия в МОБАЛ \"Д-р Стефан Черкезов\". Тя е установила данни за насилствена смърт, уточниха от полицията, откъдето първоначално допускаха, че мъжът може да е станал жертва на инцидент. Двама мъже са задържани в полицейското управление в града като съпричастни към престъплението. С тях се провеждат процесуално-следствени действия. Както ПИК съобщи по-рано, сигналът за открито тяло с множество травми край изоставена сграда в района на болницата е получен в 1 ч. тази нощ. Мъртвият е 59-годишен мъж от гр.Левски. По първоначални данни той бил клошар и заедно с още трима бездомници живеели в неработеща автомивка в Горна Оряховица. Следствените действия в района продължават. Изясняват се мотивите за жестокото убийство. Сподели:", "date": "2019.05.01", "title": "Двама са арестуваните за убийството в Горна Оряховица"}
{"url": "https://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D1%81%D0%BA%D0%BE%D1%87%D0%B8%D1%85%D0%B0-%D1%81-16-%D1%81%D1%82%D0%BE%D1%82%D0%B8%D0%BD%D0%BA%D0%B8-news838138.html", "text": "Кошмарна новина за шофьорите: Горивата удариха таван, като скочиха с 16 стотинки. Такова е средното увеличение на литър дизелово гориво за последните малко повече от 3 месеца. От началото на годината най-ниски цени на автонафтата от около 2,14 лв./л са отчетени от 1 до 22 януари. Вчера дизелът се предлагаше в много широки граници от 2,05 до 2,46 лв. за литър, а средната цена бе на ниво от 2,30 лв., показва справка в портала, направена от в. \"Монитор\". Интересното е, че спрямо началото на април в последния му ден средната цена е с 2 стотинки по-ниска. В края на същия месец на миналата година цената бе на нивото от средата на януари 2019-а - 2,14 лв./л. За последните 365 дни най-скъпо сме плащали, за да заредим с дизел автомобила си в периода от 24 до 29 октомври миналата година, когато средната цена е достигала 2,42 лв./л. При масовия бензин А-95 конюнктурата е приблизително същата. Средните цени вчера бяха 2,20 лв./л или с 15-16 стотинки повече, отколкото в първите 3 седмици на януари, когато това гориво се продаваше по бензиностанциите по около 1,95 лв./л, а в периода от 20-и до 22-ри същия месец дори със стотинка по-евтино. Вчера цените варираха от 1,98 до 2,42 лв./л. На 30 април миналата година масовият бензин е бил със средна цена на дребно от 2,13 лв./л. Най-дълбоко сме се бъркали в джоба, за да налеем на бензиностанцията А-95 в периода между 22 и 30 октомври, когато средната му цена бе 2,38 лв./л, сочи още статистиката. Бензинът за баровци – А-98, в последния ден на април се предлагаше средно по 2,52 лв./л или с 32 ст. по-скъпо спрямо дните между 15 и 22 януари, когато е бил около 2,20 лв./л. Вчера цените му бяха в много широки граници от 2,09 до 2,71 лв./л. В края на април миналата година средната му цена бе на ниво от 2,52 лв./л. Максимумът за последните 12 месеца от 2,64 лв./л е регистриран между 23-28 октомври 2018-а. Почти през целия активен туристически сезон след 1 юли средната цена на луксозния бензин остана стабилна на ниво от 2,53 лв./л. По-икономичната и екологична алтернатива на бензина – пропан-бутанът, вчера се продаваше по 0,96 лв./л или с 5 ст. по-евтино от началото на април, като при различните търговци цените варираха от 0,87 до 1,12 лв./л. Спрямо най-ниската средна цена за 2019-а от 0,91 лв./л, отчетена в периода 3-23 януари, вчера тя бе с 5 ст. по-висока. На 30 април миналата година цената на втечнения петролен газ бе точно левче за литър. Сподели:", "date": "2019.05.01", "title": "ШОК И УЖАС: Горивата скочиха с 16 стотинки"}
{"url": "https://pik.bg/%D0%B8%D0%B7%D0%BF%D1%80%D0%B0%D1%89%D0%B0%D1%82-%D1%87%D0%B8%D0%BA%D0%BE-%D0%BD%D0%B0-%D0%BA%D0%BE%D0%BB%D0%BE%D0%B4%D1%80%D1%83%D0%BC%D0%B0-%D0%BF%D0%BE%D0%BA%D0%BB%D0%BE%D0%BD%D0%B5%D0%BD%D0%B8%D0%B5%D1%82%D0%BE-%D1%89%D0%B5-%D0%B5-%D0%BD%D0%B0-4-%D0%BC%D0%B0%D0%B9-news838178.html", "text": "Легендата на българския футбол Динко Дерменджиев ще бъде изпратен от близки, приятели и фенове с мащабно поклонение в събота, 4 май. Поклонението ще се състои в зала „Колодрума“ и ще започне в 10:00 часа. В 13:30 часа в църквата „Св. Архангел Михаил“ на централния гробищен парк в Пловдив ще се състои опелото, а непосредствено след него ще бъде и погребението на Динко Дерменджиев – Чико. Сподели:", "date": "2019.05.01", "title": "Изпращат Чико на \"Колодрума\", поклонението ще е на 4 май"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0%D1%89%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B5-%D0%B1%D0%B5-%D0%BF%D0%BE%D0%BA%D0%B0%D0%BD%D0%B5%D0%BD-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B7%D0%B0-%D0%B7-news837849.html", "text": "- Ако погледнем шеговито, чисто географски ние не спадаме към Западните Балкани, а към Източните. А в сериозен план предполагам, че Меркел и Макрон са решили да съживят инициативата, която беше започната по време на нашето европредседателство. От друга страна двамата лидери искат да съживят чисто геополитически активността на ЕС. Те търсят баланс между САЩ, Русия и ЕС. - Не мисля. Срещата би трябвало да е знак и към Румъния. Още повече, че тя в своето европредседателство не прояви интерес към Западните Балкани. Прави се опит да се обърне внимание към тази част на Балканите, която се счита за по-забравена и по-изостанала. - Не.  Проблемът между Косово и Сърбия е тежък и с векове наслояван. Нещата са много дълбоки. Затова в близкото обозримо бъдеще няма възможност за реално и справедливо решаване на този проблем. Александър Вучич постави единствено условие за възобновяване на диалога и премахване на митата, които са много голям проблем за икономиката на Сърбия. Премиерът на Косово Рамуш Харадинай обаче отказа. Косовските сърби искат включване на Русия. Президентът Хашим Тачи говори за подкрепа от САЩ. Е, как Европейският съюз да остане безучастен?! - Не, категорично. Дори Тачи спря да говори за прекрояване на границите. На такъв ход привърженик е само САЩ. Русия изчаква и внимателно наблюдава ситуацията, защото е заинтересована предвид на проблемите в Украйна и Южна Осетия. - Да, напрежение съществува и сега. И то няма да спре, докато не бъде намерено решение за проблема между Косово и Сърбия. Тепърва ще има повишение на напрежението. Разбираема е неотстъпчивостта на Русия. Косоварите залагат на САЩ. Именно в този хаос са усилията на Макрон и Меркел да активизират ролята на ЕС и то преди да бъде съставена новата Европейска комисия. Изборите са съвсем скоро, да не забравяме това. - Не мисля, че в момента за България има някаква външна опасност. Опасностите са от чисто вътрешен характер -  политически, икономически и проблеми, свързани с деинтеграцията на българската общност. Религиозният проповедник Ахмед Муса беше осъден. От България нямаме бойци в Ислямска държава. А и не мисля, че представители на други държави са заинтересовани да създават проблеми у нас. А що се отнася до посещението на папата - спецслужбите ни трябва да бъдат държани нащрек, да се работи с изпреварваща информация, да има информационен обмен между службите в България и в други страни. Няма индикации за някакво напрежение. Сподели:", "date": "2019.05.01", "title": "САМО В ПИК! Ген. Кирчо Киров с експресен коментар защо Борисов не бе поканен на срещата за Западните Балкани, има ли опасност за сигурността покрай евроизборите и визитата на папата"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%87%D1%83%D0%B6%D0%B4%D0%B8-%D1%82%D1%83%D1%80%D0%B8%D1%81%D1%82%D0%B8-%D0%B7%D0%B0%D0%BA%D0%BB%D0%B5%D1%89%D0%B8%D1%85%D0%B0-%D0%BA%D1%80%D0%B0%D0%B4%D0%BB%D0%B0-%D0%BE%D0%BF%D0%B8%D1%82%D0%B0%D0%BB%D0%B0-%D1%81%D0%B5-%D0%B4%D0%B0-%D0%B3%D0%B8-%D0%BE%D0%B1%D0%B5%D1%80%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD-news838234.html", "text": "\"Японски туристи хванаха крадла, която се опитваше да ги обере в центъра на Велико Търново\". Това съобщи на страницата си във Фейсбук художничката Галина Александрова, която е станала свидетел на грозната случка. Според други очевидци, туристите са китайци. Мургавелката очевидно посегнала към чантите на туристите и те я затиснали на земята. \"Отново показаха колективното си чувство. Бяха млади. Между тях имаше и 2 жени\", коментира очевидката. Чужденците търпеливо изчакали полицията , която пристигнала от центъра до центъра за внушителните 20 минути, обяснява още Александрова. Вероятно крадлата бе циганка и пищя неистово като пред заколение. Едвам я удържаха, за да я предадат на полицията. Тъжно! Срамно! Позорно!, коментира очевидката. Сподели:", "date": "2019.05.01", "title": "ПЪРВО В ПИК! Чужди туристи заклещиха крадла, опитала се да ги обере в центъра на Велико Търново (СНИМКИ)"}
{"url": "https://pik.bg/%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D0%B6%D0%B5%D0%BD%D0%B0-%D0%B8-%D0%B4%D0%B2%D0%B5-%D0%B4%D0%B5%D1%86%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BC%D0%B5%D0%BB%D0%BD%D0%B8%D0%BA-news838227.html", "text": "Жена и две деца пострадаха при катастрофа край Мелник. Няма опасност за живота им, съобщава БГНЕС. Пътният инцидент стана в 14.30 часа при разклона за село Виногради. Ударили са се два автомобила. Пострадали са трима - 50-годишна жена, синът ѝ на 12 години и момиче на 14 години. И тримата са с контузии на главата и комоцио. В момента на всички се правят изследвания в болницата в Сандански. Сподели:", "date": "2019.05.01", "title": "Меле на пътя: Жена и две деца пострадаха при катастрофа край Мелник"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%B7%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%B0%D0%BD%D0%B4%D1%80%D0%B5%D0%B9-%D0%BD%D0%BE%D0%B2%D0%B0%D0%BA%D0%BE%D0%B2-%D0%B3%D0%BD%D0%B5%D0%B2%D0%B5%D0%BD-%D0%B1%D1%81%D0%BF-%D0%B8-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82-%D1%82%D0%BE-news838207.html", "text": "БСП и справедливост сега? Точно вие ли? Справедливост сега за тези, които: - сега говорят за апартаменти, а навремето си купиха държава; - създадоха мутрите през 90-те; - фалираха 16 банки за 3 месеца и окрадоха народа; - докараха ни дотам, да мечтаем за маратонки и дънки; - създадоха рушветите; - продадаха заводите за по $1; - изнасяха пари в червени куфарчета; - от безбожници станаха най-върли християни; - убиваха без съд и присъда; - пратиха хората по лагерите; - избиха интелигенцията; - изпразниха рафтовете по магазините; - дебнеха кой влиза в черква на Великден; И тези сега говорят за справедливост - позор! Кандидатът на ГЕРБ за евродепутат Андрей Новаков направи гневен коментар във връзка с днешните изказвания на БСП. Точно вие ли ще говорите за справедливост, които създадохте рушветите и мутрите, фалирахте банки, избихте интелигенцията, опразнихте рафтовете, изрежда номинираният за ЕП Новаков. И допълва: Позор. Ето какво още написа той на стената си във Фейсбук след първомайската манифестация на червените: Сподели:", "date": "2019.05.01", "title": "ПЪРВО В ПИК: Кандидатът за евродепутат от ГЕРБ Андрей Новаков гневен: БСП и справедливост? Точно вие ли, които създадохте рушветите и мутрите, фалирахте банки, избихте интелигенцията...."}
{"url": "https://pik.bg/%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news838149.html", "text": "Основателят на Фейсбук Марк Зукърбърг обяви редица промени в някои от най-популярните интернет приложения в света, съобщава БНТ. Промените засягат приложения на компанията Фейсбук, Инстаграм и Уотсап. Новият дизайн на приложенията и новите функции в тях са директен отговор на критиките как компанията на Зукърбърг защитава личните данни на потребителите. Фирмата възнамерява да сложи поверителността на личните данни на първо място, обяви Марк Зукърбърг. Целта е доверието на хората да бъде върнато. В реч пред разработчици на приложения Марк Зукърбърг обяви следните промени: - Съобщенията, изпратени чрез приложението \"Месинджър\" (Messenger) ще бъдат изцяло кодирани по подразбиране, което означава, че Фейсбук няма да вижда написаното, а съобщенията ще са напълно интегрирани с приложението \"Уотсап\" (WhatsApp) - Инстаграм започва изпитанията на \"частен брояч на лайкове\". Това означава, че брят на лайкове на дадена публикация може да остава скрит за всички, освен за автора ѝ. - Ще бъде въведен \"по-ефимерен\" метод да се споделя съдържание чрез съобщения. Това означава, че няма да се прави перманентен запис на съобщенията както досега. - Методът за защитени плащания чрез приложението \"Уотсап\", който компанията тестваше в Индия, ще бъде въведен и в други държави по-късно тази година. - Приложението \"Фейсбук\" ще бъде променено, като групите ще станат централни за нюзфийда, а вероятно ще бъде сменен и типичния за приложението син цвят. Новият дизайн и фокус върху групите тръгва първо в САЩ, след което и в останалата част на света. - Постовете в \"Инстаграм\" няма да започват задължително със снимка или видео. Вече ще може да се споделя съдържание само чрез текст, стикер или рисунка, благодарение на нова функция за камерата на телефоните. Сподели:", "date": "2019.05.01", "title": "Задава се огромна промяна във Фейсбук"}
{"url": "https://pik.bg/%D0%BC%D0%B8%D0%BB%D0%B8%D0%BE%D0%BD%D0%B5%D1%80%D1%81%D0%BA%D0%B0-%D0%BC%D1%83-%D1%80%D0%B0%D0%B1%D0%BE%D1%82%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%B2%D0%B0%D0%B4%D0%B8-11-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%BD%D0%B0%D0%B9-%D0%BD%D0%BE%D0%B2%D0%B8%D1%8F-%D1%88%D0%B5%D0%B4%D1%8C%D0%BE%D0%B2%D1%8A%D1%80-%D0%BD%D0%B0-%D0%B1%D1%83%D0%B3%D0%B0%D1%82%D0%B8-%D1%81-news838115.html", "text": "Кристиано Роналдо е запален автомобилен колекционер, любител на мощните двигатели и вече е готов да добави нов модел към колекцията си. Португалският феномен на \"Ювентус\" може да стане собственик на \"Bugatti La Voiture Noire, предаде \"Марка\". Най-новият модел бе представен по време на последното автомобилно изложение в Женева, за да отбележи 110-годишнината на автомобилния производител. Автомобилът е уникален, ексклузивен и ще има стойност от около 11 милиона евро. Както съобщава испанският вестник, Роналдо ще бъде готов да плати тази сума, за да има шедьовъра на \"Bugatti\", пише \"Пловдив24\". Португалецът обаче ще трябва да изчака две години, преди да може да кара колата. \"Всъщност ще са необходими още 24 месеца, за да се усъвършенстват всички детайли. Нашата история е не само привилегия, но и голяма отговорност. Ние проектираме скорост, технология, естетика и лукс в нова ера\", казва Стефан Винкелман, президент на Bugatti. Сподели:", "date": "2019.05.01", "title": "МИЛИОНЕРСКА МУ РАБОТА: Кристиано Роналдо вади 11 млн. евро за най-новия шедьовър на \"Бугати\" (СНИМКИ)"}
{"url": "https://pik.bg/%D0%B2%D1%80%D0%B0%D1%82%D0%B0%D1%80%D1%8F%D1%82-%D0%BD%D0%B0-%D0%BF%D0%BE%D1%80%D1%82%D0%BE-%D0%B8%D0%BA%D0%B5%D1%80-%D0%BA%D0%B0%D1%81%D0%B8%D1%8F%D1%81-%D0%BF%D0%BE%D0%BB%D1%83%D1%87%D0%B8%D0%BB-%D0%B8%D0%BD%D1%84%D0%B0%D1%80%D0%BA%D1%82-%D0%BD%D0%B0-%D0%BC%D0%B8%D0%BE%D0%BA%D0%B0%D1%80%D0%B4%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B0-news838233.html", "text": "Вратарят на \"Порто\" Икер Касияс получил инфаркт на миокарда на днешната тренировка на своя тим. Легендарният страж бил приет по спешност в болница, където преминал през хирургическа интервенция. В момента състоянието му е добро и се намира извън опасност за живота. Касияс пропуска остатъка от сезона, като е много вероятно да прекрати и състезателната си кариера. Сан Икер има договор с \"Порто\" до лятото на 2020 г. Сподели:", "date": "2019.05.01", "title": "Вратарят на \"Порто\" Икер Касияс получил инфаркт на миокарда по време на тренировка"}
{"url": "https://pik.bg/%D0%B7%D0%B4%D1%80%D0%B0%D0%B2%D0%B0-%D1%87%D0%B8%D1%81%D1%82%D0%BA%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B0%D1%80%D0%BC%D0%B8%D1%8F-news838173.html", "text": "Последните мълви около гранда от \"Българска армия\" сочат, че в ЦСКА през лятото ще предстоят сериозни промени. Очаква се не малка чистка в клуба, която да засегне играчи от всички линии на отбора. ЦСКА отпадна драматично от Ботев Пловдив в 1/2-финалите за Купата, а в първенството \"червените\" са втори във временното класиране с пасив от 5 точки спрямо Лудогорец. \"Армейските\" играчи, водени от Любослав Пенев, са в серия от 4 мача без победа във всички турнири и огромна част от футболистите на ЦСКА не може да са спокойни за мястото си в тима. Сподели:", "date": "2019.05.01", "title": "Здрава чистка на \"Българска армия\"?"}
