{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B8-%D1%82%D1%80%D1%8A%D0%B3%D0%B2%D0%B0-%D0%BF%D0%BE-%D1%80%D0%B0%D0%BD%D0%BE-%D0%BE%D1%82-%D0%BC%D0%BE%D1%81%D0%BA%D0%B2%D0%B0-%D0%B5%D1%82%D0%BE-%D0%B7%D0%B0%D1%89%D0%BE-news754082.html", "text": "от правителствената пресслужба. Те потвърдиха, че Борисов излита около 22 ч. от руската столица заради утрешна среща с европейските посланици в София, която е от 10 часа. Премиерът Бойко Борисов се прибира по-рано от официално обявения си престой в Москва. Това съобщиха за ПИК източници Сподели:", "date": "2018.05.30", "title": "МЪЛНИЯ! Борисов си тръгва по-рано от Москва! Ето защо "}
{"url": "http://pik.bg/%D0%B3%D1%80%D0%B5%D0%B4%D0%B0-%D0%BD%D0%BE%D0%B2%D0%BE%D1%82%D0%BE-%D0%B3%D0%B0%D0%B4%D0%B6%D0%B5-%D0%BD%D0%B0-%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0---%D0%BA%D1%80%D0%B5%D0%B4%D0%B8%D1%82%D0%B5%D0%BD-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%B2%D0%BE%D0%B4%D0%B8-%D1%8F-%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B8-%D1%81-%D0%B2%D0%B0%D1%83%D1%87%D0%B5%D1%80%D0%B8-%D0%B7%D0%B0-%D0%B3-news753413.html", "text": "Антония Петрова този път удари на камък с новия си \"много богат\" любовник. \"Мис България 2009\" заряза предишния си любим Ники и се прехвърли в кревата на Иво Батинков, след като си въобразила, че бившият управител на голяма столична болница е някакъв гигантски милионер. Положението обаче било съвсем друго, разобличи \"паралията\" \"LifeOnline.bg\". Според източник, Ивайло нямал и една стотинка кеш, всичко било заеми и бартери, а в последно време се е набил с непосилни кредити, които не можел да връща. Най-общо казано, перничанката залюби позакъсал кредитен милионер. Оказа се, че почивката в Гърция, от която Петрова щедро споделяше снимки, всъщност била на промоционални цени, почти като купена от сайт за групово пазаруване. Набедения за милионер последните две години живеел при приятелката си, която най-общо казано, го е издържала. Сега обаче той залюбил с Антония и зарязал бившата си изгора. Двамата намекнали пред общи приятели, че щели да направят изненадваща сватба в Порто Елея в Гърция. Снимките на Антония в социалните мрежи издават, че в момента са точно там. Според хора от обкръжението Антония Петрова или е много влюбена, или няма грам идея, че животът и високият стандарт, който демонстрира новият й любовник, са на кредит. В средата на май Антония и Иво бяха в Рим за нейния рожден ден. От там скандалната миска заля мрежата със снимки, а на 18 май сподели фотос, на който се вижда мъжка ръка, която е издълбала в дървена маса за излет надписа \"А+И=ВНЛ\", за което ПИК вече писа. Сподели:", "date": "2018.05.30", "title": "ГРЕДА! Новото гадже на Антония Петрова - кредитен милионер! Води я на почивки с ваучери за групово пазаруване (СНИМКА)"}
{"url": "http://pik.bg/%D0%B0%D0%B2%D0%BE%D0%B0%D1%80%D0%B8%D1%82%D0%B5-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8%D1%82%D0%B5-%D0%B2%D0%B5%D1%87%D0%B5-%D0%BD%D0%B0-%D1%81%D0%B2%D0%B5%D1%82%D0%BB%D0%BE-news754033.html", "text": "Народните представители приеха окончателни промени в Закона за съдебната власт, с които Инспекторатът към ВСС ще може да поиска разкриване на банкова тайна от районния съд, в чийто район е постоянният адрес на магистратите, предава Канал 3. Депутатите решиха да не се провежда периодично атестиране на магистрати след навършване на 60-годишна възраст. Националният институт по правосъдието вече ще осъществява и задължително въвеждащо обучение на съдиите, прокурорите и следователите след назначаването им, както и на съдебните заседатели за първи мандат. С промените министърът на правосъдието ще може да насрочва изпит и по-често от 2 пъти годишно, когато подадените молби са повече от 200. В закона депутатите уточниха, че за съдебен служител не може да се назначава лице в йерархическа връзка на ръководство и контрол със съпруг/ съпруга или с роднина. Като съдебен служител няма да се назначава и лице, заемащо ръководна длъжност в политическа партия. Сподели:", "date": "2018.05.30", "title": "Авоарите на магистратите вече на светло"}
{"url": "http://pik.bg/%D1%86%D0%B5%D0%BD%D0%B7%D1%83%D1%80%D0%B0-%D0%BF%D0%B0%D0%BF%D1%83%D0%B0-%D0%BD%D0%BE%D0%B2%D0%B0-%D0%B3%D0%B2%D0%B8%D0%BD%D0%B5%D1%8F-%D1%81%D0%BF%D0%B8%D1%80%D0%B0-%D0%B4%D0%BE%D1%81%D1%82%D1%8A%D0%BF%D0%B0-%D0%B4%D0%BE-%D1%84%D0%B5%D0%B9%D1%81%D0%B1%D1%83%D0%BA-news753963.html", "text": "приемат извиненията Папуа-Нова Гвинея спира достъпа до Фейсбук за месец. Страната иска да оцени предимствата и недостатъците на социалната мрежа за гражданите си, най-вече в сферите порнография и фалшиви профили, съобщава технологичният сайт \"Машабъл”. Сам Базил, министър на комуникациите на страната, коментира, че този период ще позволи събирането да данни за потребители, криещи се зад фалшиви профили, публикуващи фалшиви новини. \"Това ще позволи на реалните хора с реални самоличности да ползват социалната мрежа отговорно\", заяви Базил, цитиран от Би Ти Ви. Очаква се правителството на Папуа-Нова Гвинея да създаде собствена социална мрежа. В страната живеят около 8,4 млн. души – горе долу колкото в Ню Йорк. По данни на \"Гардиън” само 12 на сто от населението използват интернет и Фейсбук. Не всички държави на Марк Зукърбърг в последните месеци. Сподели:", "date": "2018.05.30", "title": "Цензура! Папуа-Нова Гвинея спира достъпа до Фейсбук"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D1%83%D0%B4%D0%B0%D1%80%D0%B8-%D0%B4%D0%B2%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%BF%D1%80%D0%B0%D0%B2%D0%B5%D1%89%D0%B8-%D1%81%D0%B8-%D1%81%D0%B5%D0%BB%D1%84%D0%B8-news754056.html", "text": "В западна Германия мълния удари две момичета, правили си селфи на открито, съобщава АП. Изданието отбелязва, че и двете са получили сериозни травми. Момичетата - 23- и 21-годишни били намерени лежащи на земята, а дрехите им били разкъсани от мълнията. Едната от пострадалите се намира в момента в реанимация. По думите на по-леко пострадалото момиче, последното, което помни е, как тя и приятелката й вървят по пътеката и се снимат със смартфоните си. Сподели:", "date": "2018.05.30", "title": "Мълния удари две момичета, правещи си селфи "}
{"url": "http://pik.bg/%D1%88%D0%BE%D0%BA-%D0%BC%D0%B0%D0%BB%D1%8A%D0%BA-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D1%89%D0%B0%D1%82%D0%B0-%D0%BD%D1%8E-%D0%B9%D0%BE%D1%80%D0%BA-%D1%81%D0%BD%D0%B8%D0%BC%D0%BA%D0%B8-news754083.html", "text": "Малък самолет се разби на територията на Лонг Айлънд в южната маст на щата Ню Йорк. Това съобщава тв каналът Ен Би Си, без да уточнява подробности. Известно е само, че самолетът е паднал недалеч от магистрала и се е възпламенил от удара. Засега не се съобщава нито за причините за катастрофата, нито за пострадали или жертви. Сподели:", "date": "2018.05.30", "title": "ШОК! Малък самолет се разби в щата Ню Йорк (СНИМКИ) "}
{"url": "http://pik.bg/%D0%B1%D1%83%D0%BC-%D0%BD%D0%B0-%D0%BA%D1%8A%D1%80%D0%BB%D0%B5%D0%B6%D0%B8-%D0%B2-%D1%81%D0%BE%D1%84%D0%B8%D1%8F-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D0%B8%D0%BC-%D0%BE%D1%82-%D1%82%D1%8F%D1%85-%D0%B8-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D0%B8%D0%BC-%D0%BF%D1%80%D0%B8-%D1%83%D1%85%D0%B0%D0%BF%D0%B2%D0%B0%D0%BD%D0%B5-news753977.html", "text": "Главният държавен здравен инспектор д-р Ангел Кунчев отново каза какво трябва да направим, за да се предпазим от кърлежи и как да действаме, ако бъдем ухапани. \"Тази година е пикова по отношение на кърлежите заради климатичните условия\", призна той и поясни: \"При по-влажна пролет, когато избуява растителността, се създават перфектните условия за развитието им. Никой не може да каже колко точно са ухапаните от кърлежи, но ежедневно има десетки, дори стотици пострадали\". \"Добрата новина обаче е, че не е чак толкова висок броят на заразените с лаймска болест и марсилка треска, тъй като не всички кърлежи са носители на тези зарази. В различните райони на страната процентът на заразените е около 1%, 2% до 5%-10% най – много\", заяви д-р Кунчев пред \"Новини.бг\". Той припомни какво точно трябва да правим, когато си махаме сами кърлеж. \"Ако все пак решим да си махнем сами кърлежа, не трябва да правим въртеливи движение – наляво-надясно. Единственото, което трябва да се направи е със защитена ръка – с ръкавица или с найлон, леко да го разклатим, за да може да го разхлабим, тъй като има контрички на хоботчето му, които се забиват в кожата. Той  не трябва в никакъв случай да се разкъсва, нито да се размачква, да се гаси с цигари или да се сваля с ножче“, каза експертът и напомни, че колкото по-бързо се извади, толкова по-малко е вероятността от заразяване. Бум на кърлежите в столичните паркове и градини. Всеки ден десетки майки се оплакват от това как децата им са нахапани. Сподели:", "date": "2018.05.30", "title": "Бум на кърлежи в София! Как да се предпазим от тях и какво да правим при ухапване "}
{"url": "http://pik.bg/pyc%C4%B8%D0%B8%D1%82e-%D0%B4%D1%8Ap%D0%B6a%D0%B2%D0%BD%D0%B8-%D0%B6e%D0%BBe%D0%B7%D0%BD%D0%B8%D1%86%D0%B8-%D0%BFpo%D0%B4a%D0%B2a%D1%82-%D0%B1a%D0%BD%C4%B8o%D0%B2%D0%B8%D1%8F-c%D0%B8-%D0%B8-%D1%84%D0%B8%D0%BDa%D0%BDco%D0%B2-%D0%B1%D0%B8%D0%B7%D0%BDec-news753948.html", "text": "Pycĸитe дъpжaвни жeлeзници пpoдaвaт cвoя бaнĸoв и финaнcoв бизнec. Звeнoтo \"ТрансФин-М\", ĸoeтo ce зaнимaвa c oтдaвaнe нa мoтpиcи нa лизинг, oфициaлнo e oбявeнo зa пpoдaн, a вeчe ce вoдят пpeгoвopи c пoтeнциaлни ĸyпyвaчи и зa бaнĸaтa нa жeлeзницитe \"Абсолют Банк\", cъoбщaвaт изтoчници нa \"Ройтерс\", cвъpзaни c paзгoвopитe. \"ТрансФин-М\" имa 63 000 жп вaгoни в ĸpaя нa 2017 г. и e пeтaтa пo гoлeминa ĸoмпaния нa пaзapa в Pycия. \"Абсолют Банк\" e 35-aтa нaй-гoлямa pycĸa бaнĸa пo aĸтиви cпopeд ĸлacaциятa нa Интepфaĸc. Бaнĸaтa e нa зaгyбa oт 4 млpд. pyбли (63.78 млн. дoлapa) зa минaлaтa гoдинa, cпopeд oфициaлнитe финacoви peзyлтaти. Tя oчaĸвa дa пoлyчи oт глaвния cи aĸциoнep финaнcoвa инжeĸция 6 млpд. pyбли (96 млн. дoлapa) пo-ĸъcнo пpeз тaзи гoдинa. Kaĸтo \"ТрансФин-М\" и \"Абсолют Банк\" ca coбcтвeнocт нa \"НПФ-Благосъстояние- пeнcиoннoocигypитeлнoтo дpyжecтвo, ĸoнтpoлиpaнo oт pycĸитe жeлeзници, пише \"Мъни.бг\". Двeтe ĸoмпaнии вeчe ca били пpeдлoжeни нa пoтeнциaлни ĸyпyвaчи, paзĸpивaт двaмa изпълнитeлни диpeĸтopи, чиитo бaнĸи ca в paзгoвopи c пpeдcтaвитeли нa \"Благосъстояние\" зa зaĸyпyвaнeтo нa aĸтивитe. Cпopeд cлyжитeл в ĸoмпaния, нa ĸoятo aĸтивитe cъщo ca пpeдлoжeни тeĸaт диcĸycии c 4 пoтeнциaлни ĸyпyвaчa: дъpжaвнитe бaнĸи \"Сбербанк\" и ВТБ, ĸoнтpoлиpaнaтa oт дъpжaвaтa \"Гaзпpoмбaнĸ\" и дъpжaвнaтa лизингoвa ĸoмпaния GТLК. Сподели:", "date": "2018.05.30", "title": "Pycĸитe дъpжaвни жeлeзници пpoдaвaт бaнĸoвия cи и финaнcoв бизнec"}
{"url": "http://pik.bg/%D0%BF%D1%80%D0%B5%D0%B4-%D1%82%D0%B5%D0%BC%D0%B8%D0%B4%D0%B0-%D1%81%D1%8A%D0%B4%D1%8F%D1%82-%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B4%D0%BF%D1%81-%D0%B2-%D1%8F%D0%BC%D0%B1%D0%BE%D0%BB-news754065.html", "text": "Областният председател на ДПС в Ямбол се изправи пред районния съд по обвинение, че е предлагал имотна облага на избиратели по време на местните избори през 2015 година. По време на предизборната кампания през 2015 година Иван Тодоров е бил на втора позиция в листата за общински съветници на ДПС. Според обвинението, той е принуждавал избиратели да гласуват за него преференциално като им е предлагал различни облаги. Ето коментарът на Тодоров за обвинението: \"За пари не се коментира, имотно облага и тъй нататък, което не е вярно, на никой нищо не съм предлагал\". Тодоров не е избран за общински съветник, но според обвинението може да получи наказание от 1 до 6 години затвор и глоба от 10 до 20 000 лева. Делото ще продължи три дни и ще бъдат разпитани близо 30 свидетели, отбелязва БНР. Сподели:", "date": "2018.05.30", "title": "ПРЕД ТЕМИДА! Съдят областния председател на ДПС в Ямбол "}
{"url": "http://pik.bg/%D0%B8%D0%B7%D0%BA%D1%83%D1%88%D0%B5%D0%BD%D0%B8%D1%8F-%D0%B4%D0%B5%D0%B1%D0%BD%D0%B0%D1%82-%D0%BE%D1%82-%D0%B2%D1%81%D1%8F%D0%BA%D1%8A%D0%B4%D0%B5-%D0%BC%D1%8A%D0%B6%D1%8A%D1%82-%D0%BD%D0%B0-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%BF%D0%B0%D0%BB%D1%83%D0%B2%D0%B0-%D1%81-%D0%BD%D0%B0%D0%BF%D1%80%D0%B0%D1%89%D0%B5%D0%BB%D0%B8-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%BA%D0%B8-%D1%81%D0%BD%D0%B8%D0%BC%D0%BA%D0%B0-news754031.html", "text": "Вместо да сменя памперси и да пее приспивни песнички, бащата на сина на Мария Илиева купонясва бясно с млади зрелостнички. Поредната изцепка на младия татко лъсна в \"Инстаграм\", където Жоро не се срамува да демонстрира запоите си и да се снима с напращели абитуриентки. Едни коментират, че той излага Мария, а други го оправдават, тъй като смятат, че Илиева го е прилъгала да й направи бебе, пише ежедневник. Поп дивата упорито отказва да коментира отношенията си с него пред медиите, но държи да поддържа теорията, че всичко между двамата е наред и заедно отглеждат малкия Александър. Пиарката на изпълнителката наскоро заяви, че дори 27-годишният Михайлов поемал сам грижите за бебето, когато Мария е на участия. Близки до двойката обаче клюкарят, че те са в отворена връзка, а певицата се е примирила с бохемския му начин на живот. Сподели:", "date": "2018.05.30", "title": "ИЗКУШЕНИЯ ДЕБНАТ ОТ ВСЯКЪДЕ! Мъжът на Мария Илиева палува с напращели абитуриентки (СНИМКА)"}
{"url": "http://pik.bg/%D1%82%D1%83%D1%85%D0%BB%D0%B5%D0%BD%D0%B0-%D1%81%D1%82%D0%B5%D0%BD%D0%B0-%D0%BF%D1%80%D0%B5%D0%BC%D0%B0%D0%B7%D0%B0-%D0%BA%D1%80%D0%B0%D0%BA%D0%B0%D1%82%D0%B0-%D0%BD%D0%B0-%D1%86%D0%B8%D0%B3%D0%B0%D0%BD%D0%B8%D0%BD-%D0%B4%D0%BE%D0%BA%D0%B0%D1%82%D0%BE-%D0%BA%D1%80%D0%B0%D0%B4%D0%B5-news754069.html", "text": "Тухлена стена е премазала краката на циганин от брусарското село Василовци близо до Лом. Сигнал за инцидента е подаден на спешния телефон 112 и после е препратен в районното управление в Лом. Около полунощ на 29 май 35-годишният А.Л. отишъл да краде желязо и тухли от изоставена постройка в местността \"Липена\", казаха осведомени. В тъмното обаче циганинът ударил с чука не където трябва и върху него се срутила тухлена стена. На мястото пристигнали полиция, линейка и пожарна. Екип на сектор \"Специализирани оперативни дейности“ помогнали на спешните медици да изнесат на носилка крадльото. Докторите установили, че той е със счупени крака. Линейката го откарала в ломската болница, където хирурзи веднага се заели да го оперират. Пострадалият е без опасност за живота. Срещу него е образувано досъдебно производство, а работата по случая продължават служители на участъка в Брусарци. Сподели:", "date": "2018.05.30", "title": "Тухлена стена премаза краката на циганин, докато краде "}
{"url": "http://pik.bg/%D0%BC%D0%BE%D0%B4%D0%B5%D0%BD-%D0%B3%D1%83%D1%80%D1%83-%D0%B9%D0%BE%D1%80%D0%B4%D0%B0%D0%BD-%D0%BB%D0%B5%D1%87%D0%BA%D0%BE%D0%B2-%D1%81-50-%D0%BF%D0%B0%D0%BF%D0%B0%D0%B3%D0%B0%D0%BB%D1%81%D0%BA%D0%B8-%D1%80%D0%B8%D0%B7%D0%B8-%D0%B2-%D0%B3%D0%B0%D1%80%D0%B4%D0%B5%D1%80%D0%BE%D0%B1%D0%B0-news753985.html", "text": "Нестандартния гардероб на Йордан Лечков е обект на коментари от години. Стайлингът на футболиста се превърна в истински хит - Лече е запален почитател на пъстрите ризи и има над 50 модела в папагалски десени в гардероба си. Преди няколко дни легендата коментира финала на Шампионска лига между \"Реал\" (Мадрид) и \"Ливърпул\". Лечков се появи в студиото на Би Ти Ви с многоцветна риза, под която носеше сива тениска. Според мнозина това е проява на изключително лош вкус, докато други са убедени, че те са въведени именно от най-изтъкнатите модни дизайнери като Версаче, Габана, Диор, Карден и др. Не закъсняха и реакциите в социалните мрежи, където дузина представители на силния пол започнаха да се носят като полузащитника от Сливен. Самият Лечков има над 50 ризи в синьо, червено, жълто, лилаво, зелено и други ярки цветове в гардероба си, пише ежедневник. Сподели:", "date": "2018.05.30", "title": "МОДЕН ГУРУ! Йордан Лечков с 50 папагалски ризи в гардероба"}
{"url": "http://pik.bg/%D0%B7%D1%83%D0%B5%D0%BA%D0%B0-%D1%81%D0%B5-%D1%81%D1%8A%D0%B1%D1%80%D0%B0-%D1%81-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%B6%D0%B5%D0%BD%D0%B0-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%B3%D0%B8-%D0%BD%D0%B0%D0%BA%D0%B0%D1%80%D0%B0-%D0%B4%D0%B0-%D0%B7%D0%B0%D0%B1%D1%80%D0%B0%D0%B2%D1%8F%D1%82-%D0%B2%D1%80%D0%B0%D0%B6%D0%B4%D0%B0%D1%82%D0%B0-%D0%BF%D0%BE%D0%BA%D1%80%D0%B0%D0%B9-%D1%80%D0%B0%D0%B7%D0%B2%D0%BE%D0%B4%D0%B0-news754020.html", "text": "Комикът Васил Василев-Зуека изпрати порасналото си момиче на абитуриентския му бал. 19-годишната Девина се дипломира в Международната гимназия \"Златарски\" в столицата. \"Хвърляй се смело в обятията на живота, мое безценно съкровище, и с любов го подчини на мечтите си! Бъди щастлива, Девина! Благодаря на всички, които подкрепят с обич дъщеря ми 19 години\", написа гордата майка Нина, писа \"Телеграф\". Девина също публикува кадри от завършването на школото. По повод свой портрет, направен от Девина миналата година за рождения ден на майка си, в интервю щастливата родителка казва, че това е хоби на дъщеря й. Сподели:", "date": "2018.05.30", "title": "ЗУЕКА СЕ СЪБРА С БИВШАТА СИ ЖЕНА! Вижте какво ги накара да забравят враждата покрай развода (СНИМКА)"}
{"url": "http://pik.bg/%D1%81%D0%B2%D0%B5%D1%82%D0%BE%D1%82%D0%B0%D1%82%D1%81%D1%82%D0%B2%D0%BE-%D0%B2%D1%80%D0%B0%D0%B3-%E2%84%961-%D0%BD%D0%B0-%D0%BF%D0%BE%D0%BF%D1%84%D0%BE%D0%BB%D0%BA%D0%B0-%D1%84%D1%8A%D0%BD%D0%BA%D0%B8-%D0%BC%D1%8F%D1%82%D0%B0-%D1%81%D0%B0%D0%BB%D1%84%D0%B5%D1%82%D0%BA%D0%B8-%D0%B2-%D1%87%D0%B0%D0%BB%D0%B3%D0%B0%D1%80%D0%BD%D0%B8%D0%BA-%D1%81%D0%BD%D0%B8%D0%BC%D0%BA%D0%B8-news753986.html", "text": "Димитър Ковачев-Фънки се повреди, откакто започна да дружи с Константин. Години наред рокаджията ненавиждаше поп фолка, а неписан закон за него бе да НЕ прекрачва прага на клуб, в която гърми мазна чалга. Фънки наруши зверски правилото в понеделник срещу вторник, и записа срамен момент в биографията си. Промоутърът, който последните три месеца журираше \"Като две капки вода\" заби в чалгарника на Коцето. Царят на баладите, на който победата му се изплъзна на финала, използва края на шоуто, за да закара някои от участниците в заведението си за реклама. Един от тях бе именно закоравелия противник на лекия жанр Фънки. Бая салфетки дадоха фира, докато покрият връзедричкия Димитър. На партито се озова и Благой Георгиев, докато по същото време Гери-Никол купонясваше в заведението на Кремена Халваджиян с други от звездите на \"Капките\". Това затвърди слуховете, че бившият футболист и 19-годишната певица са се разделили. Сподели:", "date": "2018.05.30", "title": "СВЕТОТАТСТВО! Враг №1 на попфолка Фънки мята салфетки в чалгарник (СНИМКИ)"}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B0%D1%82%D0%B0%D0%BA%D0%B0-%D1%81-%D0%BD%D0%BE%D0%B6-%D0%B2%D1%8A%D0%B2-%D0%B2%D0%BB%D0%B0%D0%BA-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news754091.html", "text": "Двама души бяха ранени при атака с нож във влак в Германия, съобщава „Билд“, цитирани от БТВ. Нападателят е прострелян и убит от полицията. Атаката е станала около 19:00 часа местно време до гарата в северния град Фленсбург, близо до границата с Дания. Високоскоростният влак пътувал от Кьолн през Хамбург до Фленсбург. Двама полицаи се опитали да задържат нападателя. Той наръгал единия от тях, преди другият да го застреля. Полицията работи по няколко версии, но за момента няма данни за тероризъм. Сподели:", "date": "2018.05.30", "title": "Двама ранени при атака с нож във влак в Германия"}
{"url": "http://pik.bg/%D0%B4%D0%BE%D0%BC%D0%B0%D0%BA%D0%B8%D0%BD%D1%8F-%D0%BE%D1%81%D1%82%D0%B0%D0%B2%D0%B8-%D0%BA%D0%BE%D0%BC%D0%BF%D0%BE%D1%82%D0%B8-%D0%B1%D0%B5%D0%B7-%D0%BD%D0%B0%D0%B4%D0%B7%D0%BE%D1%80-%D0%B8-%D0%B7%D0%B0%D0%BF%D0%B0%D0%BB%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D1%81%D0%B8-news753966.html", "text": "Разсеяна домакиня е оставила компотите си без надзор и е предизвикала пожар в апартамента си, съобщиха от пресцентъра на областната дирекция на МВР във Видин. Инцидентът е станал около 17 часа вчера в блок на улица \"Тополовец“ в крайдунавския град. Стопанката сложила да вари компоти върху печка на твърдо гориво. Тя отишла да си върши останалите задължения и оставила бурканите без надзор. Когато се върнала от печката вече излизали пламъци. Два автомобила на видинската противопожарна служба са насочени незабавно към адреса. Огнеборците потушили пламъците, но преди това те погълнали дограма и домашно имущество. Само бързата намеса на пожарникарите спасила жилището от пълно опустошение. Сподели:", "date": "2018.05.30", "title": "Домакиня остави компоти без надзор и запали апартамента си"}
{"url": "http://pik.bg/%D0%B0%D0%BF%D0%BB%D0%BE%D0%B4%D0%B8%D1%81%D0%BC%D0%B5%D0%BD%D1%82%D0%B8-%D0%B2-%D1%81%D1%8A%D0%B4%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D1%81%D1%80%D0%B5%D1%89%D1%83-%D0%BF%D0%BE%D0%B4%D0%BF%D0%B8%D1%81%D0%BA%D0%B0-%D0%BA%D0%BE%D0%BC%D0%B0%D0%BD%D0%B4%D0%BE%D1%81%D0%B0-%D0%B0%D0%BD%D0%B3%D0%B5%D0%BB-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-news754053.html", "text": "50 военослужещи от 68-ма бригада Специални сили днес ръкопласкаха на Военно - апелативния съд, след като чуха решението му да освободи техният колега Ангел Желязков. Командосите  дойдоха в съда в София, за да подкрепят Желязков, обвинен в убийството на полицая Добромир Лазаров. Всеки от тях си беше взел отпуск, за да пътува до София, където днес Военният апелативен  съд разгледа мярката му за неотклонение, съобщава \"Трафик Нюз\". Пред седмица пловдивските военни магистрати решиха да наложат най-тежка мярка на мъжа, тъй като прецениха, че Желязков може да извърши друго престъпление, освен това има и данни не само за едно пробождане. Убийството е станало към 23:30 часа на 20 май, когато полицаят Добромир Лазаров, служител на РПУ-Сопот, е отишъл да се саморазправя с Желязков заради Люба. Тя е бивша приятелка на Лазаров и настояща на Желязков - живеела е с него на семейни начала. Във фаталната нощ Лазаров е намушкан с нож след боричкане. Мъжът е починал в шокова зала, след като е бил откаран в болница. Адвокатът на командоса - Красимр Елдъров защити тезата, че убийството е извършено при самоотбрана и полицаят е нападнал по-младия мъж. Юристът разгроми определението на съдия Величка Влашева от пловдивския Военен съд, според която полицаят бил прободен два пъти, но острието попаднало в същата дупка. Също така бе коментиран стилът, в който е написано определението, по -подходящ за литературно списание, отколкото за съдебен акт. \"Никой няма право да лишава от живот, защото животът е изконно човешко право. Никой няма право на това, защото животът се дава, а не се отнема. В живота да си желан от друг с желание, а не по задължение\". Според юристи подобни лирически отклонения в съдебни актове са недопустими. Съдът прие, че Желязков има добри характеристични данни, добро поведение и няма опасност да се укрие. Затова отмени определението на пловдивския Военен съд и го освободи срещу възможно най- леката мярка - \"подписка\". Сподели:", "date": "2018.05.30", "title": "АПЛОДИСМЕНТИ В СЪДА! Освободиха срещу подписка командоса Ангел Желязков"}
{"url": "http://pik.bg/%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D0%B0%D0%B1%D1%87%D0%B5%D0%BD%D0%BA%D0%BE-%D1%82%D0%BE%D0%B2%D0%B0-%D0%B5-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%BD%D0%B0-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-news754085.html", "text": "Главният редактор на изданието \"Политраша.ру\" политологът Руслан Осташко коментира новината за инсценировката на убийството на известния със своите русофобски възгледи журналист Аркадий Бабченко. \"Това е активно начало на избирателната кампания на Петро Порошенко\", заявява политологът пред РЕН.тв и допълва: \".Ако се вслушаш в речта на Луценко, изведнъж ще се окаже, че и убиеца са намерили, и терористичния акт са предотвратили, който е трябвало да стане на финала на Лигата на шампионите. Всичко това ни навежда на мисълта, че планираната акция е заради това да бъде дискредитирана украинската опозиция. Макар че там опозицията е такава, че не знаеш кое е по-добро - властта или опозицията\". Сподели:", "date": "2018.05.30", "title": "Политолог за \"убийството\" на Бабченко: Това е началото на предизборната кампания на Порошенко "}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%BC%D1%8A%D0%B6%D0%B5-%D0%BA%D0%BE%D0%B9-%D0%B5-%D0%BF%D1%80%D0%B0%D0%B2%D0%B8%D0%BB%D0%BD%D0%B8%D1%8F%D1%82-%D1%80%D0%B0%D0%B7%D0%BC%D0%B5%D1%80-%D0%BF%D1%80%D0%B5%D0%B7%D0%B5%D1%80%D0%B2%D0%B0%D1%82%D0%B8%D0%B2-news753952.html", "text": "Ако поставянето на презерватива се оказва трудоемко и е твърде плътно прилепващ върху кожата, това може да попречи на мъжа да задържи ерекцията си, което да съсипе сексуалното изживяване и за двамата партньори. Ако все пак сексът е бил зашеметяващ, но при свалянето на презерватива забележите, че \"ластикът\" в горната част се е отпечатал върху кожата, то това е сигурен знак, че презервативът не е точния размер. Ако презервативът е твърде хлабав, той се плъзга нагоре и надолу при всяко приникване и е възможно да се изхлузи. Освен това създава неприятно усещане и за двамата партньори, включително и звукът, който се произвежда при разместването на презерватива, наподобяващ джвакане. Според сексолозите неподходящият размер презерватив , особено по-големите от необходимото, значително пречи на достигането до оргазъм и еякулация, тъй като триенето е особено намалено, съответно и сексуалната стимулация е много малка. В идеалния случай презервативът се поставя лесно, прилепва плътно и не се мести не оставя следи от прищипване върху кожата и не създава неприятни усещания за чуждо тяло Презервативите са като дрехите. Ако не са правилният размер, са неудобни и ви карат да се чувствате зле. Ето как да разберете кой е правилният размер презерватив. Сподели:", "date": "2018.05.30", "title": "САМО ЗА МЪЖЕ! Кой е правилният размер презерватив?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B8%D0%BC%D0%B0-%D0%BB%D0%B8-%D0%B1%D0%B8%D1%82%D0%BA%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B4%D0%B5%D0%B2-%D0%B7%D0%B0-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D0%BC%D0%BE%D1%81%D0%BA%D0%B2-news754054.html", "text": "Борисов получава исторически шанс, бидейки председател на ЕС, точно на това място да произведе новина: Нека България е вратата на ЕС за Русия. Това коментира пред Би Ти Ви Първан Симеонов от \"Галъп\" за провеждащата се днес визита на българския премиер в Русия. Ако има добри новини от Москва, това ще се хареса на българите, защото имаме топли отношения към Русия, заяви още Симеонов. С визитите в Русия не завиваме на Изток. Премиерът Борисов се пробва да провежда многопосочна дипломация. Това заяви политологът проф. Антоний Гълъбов. „Срещата е с Руската федерация, което е различно от тези с братска Русия“, уточни той. По думите му, ако успеем да балансираме, предимствата на България като посредник ще позиционират страната ни по съвсем различен начин. Важно е да не загубим мащаб, който ни прави интересни, както за ЕС, така и за Западните Балкани. „ Ако успеем да балансираме в димпомацията, предимствата на България по отношение на Русия, Турция, ще позиционира България по съвсем друг начин. Но, ако се отклоним само към Русия, ще загубим мащаба, който ни прави интересни и за ЕС, посочи политологът Антоний Гълъбов. На въпрос дали има битка Борисов-Радев за сърцето на Москва, Симеонов отговори, че има битка за сърцето на българите. Тези двама души ще бъдат конкуренти за сърцето на българите дълго време. Въпрос на мяра е, защото рискът на президента е да не пресоли манджата, а той сега се движи по ръба, посочи още той. Президентската администрация, преди да прави изявления, трябва да свърши нещо, има много работа. Има много важни теми, по които президентската администрация мълчи. По повдигнатите конституционни дела, по различни въпроси. Има страшно много работа на самата институция, които не са свършени, преди да коментира каквото и да било, отсече Антоний Гълъбов. Фактът, че срещата на премиера Борисов е в Кремъл, а на Радев - в Сочи, показва, че подходът на министър-председателя вдъхва повече респект, отколкото позицията на Радев, отсече той. Позицията е, че имаме зони на споделен интерес, но не и на затопляне на старите отношения. Това не е завой на Изток. Важно е Борисов да държи всички врати отворени“, подчерта политологът. Сподели:", "date": "2018.05.30", "title": "ИЗВЪНРЕДНО! Първан Симеонов с горещ коментар: Има ли битка Борисов-Радев за сърцето на Москва? Президентът Радев се движи по ръба...."}
{"url": "http://pik.bg/%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D0%B2-%D0%BB%D0%BE%D0%B2%D0%B5%D1%87-%D0%B8-%D0%B2%D1%80%D0%B0%D1%86%D0%B0-%D0%BF%D0%BE%D0%BB%D1%83%D1%87%D0%B8%D1%85%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D1%81%D0%B8-news754057.html", "text": "министерството. Министерството на здравеопазването преведе дължимите средства за заплати на персонала в болниците МБАЛ \"Проф. д-р Параскев Стоянов\", Ловеч и МБАЛ „Христо Ботев“, Враца, съобщиха от пресцентъра на Служителите в областната болница в Ловеч получават заплатите си за месеците февруари, март и април 2018 г. Работещите в МБАЛ Враца получават възнагражденията си за месеците март и април т.г. По този начин здравното министерство изпълни Решението на Министерския съвет от 23 май 2018 г. болницата в Ловеч да получи 1 022 985 лв., а тази във Враца - 1 200 128 лв. Средствата се предоставят от МЗ като безлихвена възмездна финансова помощ за разходи за персонал. Към днешна дата вече е преодоляно забавянето при изплащането на възнагражденията на работещите в двете болници. Сподели:", "date": "2018.05.30", "title": "Служителите от болниците в Ловеч и Враца получиха заплатите си"}
{"url": "http://pik.bg/%D0%B1%D0%B8%D0%B2%D1%88-%D0%B8%D0%B3%D1%80%D0%B0%D1%87-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D1%80%D0%B5%D0%BA%D0%BE%D1%80%D0%B4-news753953.html", "text": "Луис Педро обяви пред медиите в Холандия, че иска да счупи рекорда по отбори, в които е играл. До момента той е носил екипите на 10 клуба, но смята да ги направи поне 16. Педро, който в момента е на 28 години, дойде в София, за да подкрепи \"сините\" във финала за Купата на България. Той обаче не успя да им донесе късмет, а след срещата трябваше да утешава Аймен Белаид, както и Роман Прохазка, с които се познава. В родината си той твърди, че се гордее с фланелките на Хераклес, Левски и Ботев, нищо че е юноша на един от грандовете в страната Фейенорд, акцентира \"Новспорт\". „Научих много неща. Имам доста хубави истории, запознах се и с много приятни хора“, заяви Педро. Сподели:", "date": "2018.05.30", "title": "Бивш играч на Левски с любопитен рекорд"}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D0%BB%D0%B8%D0%B5%D0%B6-news754088.html", "text": "Групировката \"Ислямска държава\" пое отговорност за нападението срещу полицаи в белгийския град Лиеж. Това съобщиха местни медии, като се позоваха на пропагандния канал на терористите \"Амак\", съобщи БТВ. Нападателят е воин на ИДИЛ, се посочва в съобщението на информационната агенция на терористите. При нападението загинаха трима души – двама полицаи и случаен минувач. Името на нападателя е Бенжамен Ерман. Той бил наркодилър и имал психически проблеми. Излязъл е от затвора в понеделник, когато убил и друг човек. Нападателят от Лиеж вероятно е убил и четвърти човек Белгийската прокуратура разкри, че Ерман се радикализирал по време на престоя си в затвора и станал привърженик на групировката \"Ислямска държава\". Сподели:", "date": "2018.05.30", "title": "\"Ислямска държава\" пое отговорност за нападението в Лиеж"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BB%D1%8A%D1%81%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%B4%D0%B2%D0%BE%D0%B9%D0%BD%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D1%85%D0%B0%D1%81%D0%BA%D0%BE%D0%B2%D1%81%D0%BA%D0%BE-%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%B3%D1%8E%D0%BD%D0%B0%D0%B9-%D0%BF%D1%80%D0%B5%D0%B2%D1%8A%D1%80%D1%82%D1%8F%D0%BB--news754002.html", "text": "Стрелецът от хасковското село Козлец Гюнай Мюмюн Мустафа, който уби жена си и съседа си, превъртял преди около месец заради заболяването на по-малката си дъщеря, която била раково болна, предава \"Хасково.нет\". „Наскоро ѝ правиха операция, а днес трябваше да ходят на химиотерапия в Турция“, разказаха съседите. От известно време Гюнай изпаднал в депресия, започна да ревнува жена си, разказа негов съсед. Трябваше да го лекуват, тогава нямаше да се стигне до тази трагедия, коментира още комшията. Преди да започнат проблемите с болестта на дъщеря му, което довело и до финансови затруднения, Гюнай беше кротък и трудолюбив човек, разказа друг негов съсед Хасан Наим. Отглеждал животни, с което си вадил прехраната. Друг мъж от селото Гюнай Али го виждал да продава млякото от животните. Именно той тази сутрин позвънил на спешния телефон 112. „Чух два изстрела и се обадих, защото бяха изстрели от пушка и може да направи и друга беля“, каза мъжът. На място пристигнали медици и полицаи, които бяха оградили с обезопасителна лента двете къщи и правеха огледи на мястото, където е извършено двойното убийство, а 45-годишният Гюнай бе задържан. По първоначална информация и двете убийства са станали на улицата. Подробности около случая се очакват от областната дирекция на МВР по-късно през деня. Предстои да се изясни с какво оръжие е стрелял Гюнай. Според съседите той е бил ловец и имал законно притежавана пушка. Сподели:", "date": "2018.05.30", "title": "НОВИ РАЗКРИТИЯ! Лъсна причината за двойното убийство в Хасковско! Стрелецът Гюнай превъртял преди месец - рак покосил малката му дъщеря"}
{"url": "http://pik.bg/%D1%89%D0%B5-%D0%B2%D0%B8-%D0%B8%D0%B7%D0%BF%D0%B0%D0%B4%D0%B0%D1%82-%D0%BF%D0%BB%D0%BE%D0%BC%D0%B1%D0%B8%D1%82%D0%B5-%D1%82%D0%B5%D0%B7%D0%B8-%D0%B3%D0%BE%D1%80%D0%B5%D1%89%D0%B8-%D0%BC%D0%B0%D1%86%D0%BA%D0%B8-%D1%80%D0%B0%D0%B7%D0%BC%D0%B0%D0%B7%D0%B0%D1%85%D0%B0-%D1%80%D0%B5%D1%82%D1%80%D0%BE-%D0%BC%D0%B0%D0%BD%D0%B8%D0%B0%D1%86%D0%B8%D1%82%D0%B5-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news754051.html", "text": "Ретро партито в \"Клуб 33\" е едно на милион! За поп фолк маниаците не е тайна, че всеки понеделник срещу вторник в Сърцето на Студенски град властелинът зад пулта диджей Теди Джорджо дирижира най-якия купон. Тази седмица славата му отнеха секси танцьорките в култовия клуб, които буквално разтопиха мачовците, дошли да се забавляват с ретро ритмите. Както се вижда от снимките, с право изкусителките са били в центъра на вниманието, особено на силния пол. Иначе партито в \"Клуб 33\" се вихри с хит след хит, много настроение, пивки наздравици с елитни напитки, и разбира се зрелостници, избрали увеселителния комплекс, за да полеят баловете си. Тази вечер в \"Клуб 33\" гостува Ваня, а на 31 май сцената ще преввезе магнетичната Емануила. Сподели:", "date": "2018.05.30", "title": "ЩЕ ВИ ИЗПАДАТ ПЛОМБИТЕ! Тези горещи мацки размазаха ретро маниаците в \"Клуб 33\" (СНИМКИ)"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D1%83%D0%B1%D0%B5%D0%B4%D0%B5%D0%BD-%D1%81%D0%B0%D1%89-%D0%B8%D1%81%D0%BA%D0%B0%D1%82-%D1%82%D0%BE%D1%82%D0%B0%D0%BB%D0%BD%D0%B0-%D0%BA%D0%BE%D0%BD%D1%84%D1%80%D0%BE%D0%BD%D1%82%D0%B0%D1%86%D0%B8%D1%8F-%D1%81-%D0%B8%D1%80%D0%B0%D0%BD-news753982.html", "text": "Руският външен министър Сергей Лавров обяви, че с Техеран \"с оглед на \". Лавров също така подчерта, че администрацията на американския президент Доналд , като . По време на среща в Москва той припомнил \"серията от трагични събития\", които са довели до разпространението на ядрени оръжия в Близкия изток. \"Имам предвид оттеглянето на САЩ от ядреното споразумение относно иранската ядрена програма с оглед на организирането на тотална конфронтация с Иран, както и редица постановки, включващи предполагаемо използване на химическо оръжие от страна на сирийското правителство с цел промяна режима в Дамаск\", изтъкна руският първи депутат. Лавров също така коментирал, че и прогнозира, че междинните избори през ноември за Конгреса ще окажат допълнително влияние на нейния курс, предава още \"Нюз.бг\". \"Фактори и актьори оказват влияние върху външната политика на Вашингтон и не винаги само в една посока, но много често в обратната посока. А много голяма част от решенията във външната политика във Вашингтон са взети с оглед на вътрешната политическа ситуация. И колкото междинните избори наближават, толкова повече това ще се проявява\", добави той. САЩ са се оттеглили от ядреното споразумение организирането на тотална конфронтация с Иран Тръмп имала за цел да промени режима в Сирия организира химически атаки, приписвайки ги на сирийските военни външната политика на САЩ е повлияна от вътрешните обстоятелства Сподели:", "date": "2018.05.30", "title": "Лавров убеден: САЩ искат тотална конфронтация с Иран"}
{"url": "http://pik.bg/%D1%85%D0%B8%D1%82-%D1%86%D0%B5%D0%BD%D0%BA%D0%BE-%D1%87%D0%BE%D0%BA%D0%BE%D0%B2-%D1%87%D0%B0%D0%BA%D0%B0-%D1%81%D0%BD%D0%B0%D1%85%D0%B0-%D1%81%D0%B8%D0%BD%D0%BA%D0%BE%D0%B2%D0%B5%D1%86%D1%8A%D1%82-%D0%BC%D1%83-%D0%BF%D0%B8%D0%BB%D0%B5%D0%B5-%D0%BF%D0%B0%D1%80%D0%B8-%D0%BF%D0%BE-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%B1%D1%80%D1%8A%D0%BC%D1%87%D0%B0%D0%BB%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news753981.html", "text": "Тийнейджърка с амбиции за светска слава е изгората на Спас Чоков. 19-годишната столична бръмчалка Никол Кристи се радва на лукс и глезения от големия син на бившия син на с. Галиче Ценко Чоков. Именно тя е любовницата, по която Спас профука хиляди левове на екзотична екскурзия на Бали. През ноември миналата година той сам се похвали с кадрите като пусна и видео. На него се виждаше как слабичка секси мацка танцува само по прашки в стаята му, докато дърпа завесите на френските прозорци. След като новината за гаджето на Спас гръмна, той изтри видеото, но затова пък Никол Кристи го публикува в своя с поредица от снимки, идентични с тези на Спас. Чоков-младши направо си загубил ума по младата столичанка, която е от кръга на Ася Капчикова. Напоследък все по-често разпитвал за модата сред годежните пръстени - явно решен да се обвърже сериозно. Оказва се, че Никол Кристи е прекарала и коледните празници със Спас в Калояновата крепост, заедно с Лидка Скалата, майката на Малката Бирма, и други известни силиконови фигури. Това се вижда от снимките, на които двамата са прегърнати, пише ежедневник. Сподели:", "date": "2018.05.30", "title": "ХИТ! Ценко Чоков чака снаха! Синковецът му пилее пари по столична бръмчалка (СНИМКА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D0%B1%D0%BD%D1%82-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%87%D0%B8%D1%81%D1%82%D0%BA%D0%B0%D1%82%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%BA%D0%BE%D0%BA%D0%BE-%D0%BA%D0%B0%D0%BC%D0%B5%D0%BD%D0%B0%D1%80%D0%BE%D0%B2-news754014.html", "text": "Няма специална новина около промените, които се правят в телевизията. Това са стандартни неща и по този начин приключва реформата в управителния екип. Това заяви директорът на БНТ Константин Каменаров пред ПИК по повод съобщението за освобождаването на служители от ключови позиции. Каменаров допълни, че в това няма нищо незаконно и нищо лично. На въпрос каква ще е съдбата на доскорошния шеф на спорта Методи Манченко, който беше на този пост 16 години, Каменаров заяви, че предстоят още разговори. Както ПИК съобщи, по-рано днес БНТ обяви в прессъобщение, че освобождава Съвсем скоро предстои да бъде обявен новият екип, който ще ги замести. Методи Манченко - главен продуцент на продуцентски център „Спорт“ към дирекция „Информация“, Росица Григорова - финансов директор, Елисавета Боянова-Канелова -  главен счетоводител, Зорина Бояджиева - началник на отдел „Управление на собствеността“, Асен Илиев - началник на отдел „Обществени поръчки“ и София Живкова - началник на отдел „Маркетинг и продажби“ в дирекция „Маркетинг и комуникации“. Сподели:", "date": "2018.05.30", "title": "САМО В ПИК! Шефът на БНТ с първи коментар за чистката! Ето какво каза Коко Каменаров"}
{"url": "http://pik.bg/%D0%B7%D0%B0%D0%B5%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%B0-%D0%BD%D0%B0-%D1%84%D0%B8%D0%BD%D0%B0%D0%BB-%D1%89%D0%B5-%D0%B8%D0%BC%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-news754048.html", "text": "Voice of America Никога не сме били по-близо до решение на десетилетния спор за името, обяви премиерът на Македония Зоран Заев на първата годишнина от управлението на кабинета му, предава Фокус, като се позовава на в македонската си редакция. Заев се въздържа да коментира кое име е приемливо и за двете страни, след като предложението „Република Илинден Македония\" бе отхвърлено в Гърция. Но лидерът на кабинета в Скопие увери, че процесът е в крайната си фаза и потвърди, че е приета обща рамка, и че ключовата сегмент трябва да бъде затворен в разговори с гръцкия премиер Алексис Ципрас. „Все още няма нищо договорено. Както съобщиха министрите Никола Димитров и Никос Коциас, бяха договорени принципите и началата на споразумението. Следва разговор между мен и премиера (на Гърция Алексис) Ципрас, вярвам днес, тази вечер, утре или до петък. В този разговор очаквам да направя една стъпка, която е много важна\", заяви Заев, добавяйки: „Никога не сме били по-близо до решение, приятелството между двете страни и двата народа никога не е било по-голямо. Македонският език е потвърден, нашата македонска идентичност е потвърдена. Това не е лесно, но Македония се нуждае от лидерство, за да напредва, а не само от празни думи. Показахме, че сме готови да ръководим и затова ви призовавам, уважаваните граждани, да се присъедините към нас. Казахме и ще имаме референдум\". Като възможни условия за провеждането на референдума, Заев спомена за септември и октомври. Частично обясниха етапите на изпълнение на споразумението - първо, ратифицирането му, след това провеждането на референдум. „Ратифициране преди референдума, за да може Гърция да изпрати писмо до НАТО и да получим покана. Месец по-рано. Но, разбира се, всеки трябва да знае, че референдумът е окончателен. В края на септември, началото на октомври, вероятно ще е точното време. Ще се договорим с всички заинтересовани страни в страната кога ще се проведе този референдум\", обясни министър-председателят на Македония. Гръцкият премиер също демонстрира оптимизъм за решението на 25-годишния спор. „Перспективата за решаване на името се вижда в трудните, но необходими преговори с Бившата югославска република Македония\", подчерта Ципрас. Сподели:", "date": "2018.05.30", "title": "Заев: Разговорите за името на Македония са на финал, ще има референдум"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D1%80%D0%B5%D1%89%D0%B0%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2---%D0%BF%D1%83%D1%82%D0%B8%D0%BD-%D1%80%D1%83%D1%81%D0%B8%D1%8F-%D0%B3%D0%BE%D1%82%D0%BE%D0%B2%D0%B0-%D0%B7%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-%D1%82%D0%B2%D1%8A%D1%80%D0%B4%D0%BE-%D0%B2%D0%BB%D0%B8%D0%B7%D0%B0-%D1%83-news754058.html", "text": "руската агенция ТАСС. Както бе съобщено по-рано, страните планираха да обсъдят „проблематиката на по-нататъшното развитие на руско-българското сътрудничество и актуални международни въпроси“. \"С премиера Бойко Борисов се разбрахме да постигнем договорки за съхраняването на военните ни паметници на българска земя\", добави още Владимир Путин. По думите му военните паметници на българска земя на загиналите десетки хиляди руски и съветски войни са много важни. „Над 300 хил. руски граждани се явяват собственици на имот в България. Руските инвестиции в недвижими имоти в България стигат над 5 млрд. долара. „Искам да благодаря на българския премиер за откритата и съдържателна среща“, каза Путин. В отговор Путин отбеляза, че го смущават разговорите за това „кой е старши и кой младши“. „Защото старшия винаги го подтикват да заплати“, пошегува се руският президент. Той уточни, че загубите на „Газпром“ във връзка с отказа от „Южен поток“ са съставили „около 800 милиона евро“. Президентът на Русия и премиерът на България Бойко Борисов провеждат съвместна пресконференция след края на преговорите помежду си, излъчвана на живо от \"Категорично \"Турски поток\" влиза на територията на България\". Това каза на свой ред министър-председателят Бойко Борисов. „Мисля, че водихме един много полезен и прагматичен разговор. Относно това дали ще има втора точка на вход на газ през \"Турски поток\" за България – това, което говорихме и което президентът Путин ни увери, е, че е разговарял вчера с турския президент и нямат нищо против тази точка на контакт да влезе в България. От името на българите изказвам благодарности, че отново се връщаме към газоразпределителната роля, която имахме на Балканите. Да, можеше да дойде руска тръба навремето през \"Южен поток\", но това са минали събития. Така че по тази тема – ясно и категорично \"Турски поток\" влиза на територията на България“, каза още премиерът Борисов и посочи, че съответно „Газпром“, „Булгартранзгас“ и министрите ще намерят сферата, по която след това да се преразпределя, да се търгува и да се транспортира до следващите държави в региона. „И сега на базата на това количество, което влиза от Русия през Украйна за България през \"Турски поток\" – това става около 34-35 млрд. куб. метра вече и е сериозно количество газ, което трябва да намерим формула да го разработим през газов хъб. И нашите колеги поеха ангажимент заедно с Европейската комисия да намерят приемливата формула“, коментира още Бойко Борисов. РИА Новости Сподели:", "date": "2018.05.30", "title": "ПЪРВО В ПИК! Срещата Борисов - Путин: Русия готова за АЕЦ \"Белене\", \"Турски поток\" твърдо влиза у нас - ОБНОВЕНА (СНИМКИ/ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%87%D0%B8%D1%81%D1%82%D0%BA%D0%B0-%D0%B2-%D0%B1%D0%BD%D1%82-%D0%BC%D0%B0%D1%85%D0%B0%D1%82-%D1%88%D0%B5%D1%84%D0%B0-%D0%BD%D0%B0-%D1%81%D0%BF%D0%BE%D1%80%D1%82%D0%B0-%D0%BC%D0%B5%D1%82%D0%BE%D0%B4%D0%B8-%D0%BC%D0%B0%D0%BD%D1%87%D0%B5%D0%BD%D0%BA%D0%BE-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%B8--news754001.html", "text": "Чистка в БНТ! След 16 години е освободен шефът на спортния отдел Методи Манченко. В рамките на провеждащите се промени в ръководството на БНТ, от 31 май 2018 година от заеманите длъжности се освобождават Методи Манченко - главен продуцент на продуцентски център „Спорт“ към дирекция „Информация“, Росица Григорова - финансов директор, Елисавета Боянова-Канелова -  главен счетоводител, Зорина Бояджиева - началник на отдел „Управление на собствеността“, Асен Илиев - началник на отдел „Обществени поръчки“ и София Живкова - началник на отдел „Маркетинг и продажби“ в дирекция „Маркетинг и комуникации“. Предстои да бъдат обявени новите титуляри на тези длъжности. С настоящите промени приключва формирането на ръководния екип на БНТ. Българската национална телевизия благодари на колегите за работата им в медията. Сподели:", "date": "2018.05.30", "title": "ИЗВЪНРЕДНО В ПИК! Чистка в БНТ! Махат шефа на спорта Методи Манченко! Финансовият директор и главният счетоводител също горят"}
{"url": "http://pik.bg/%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D0%BD%D0%BE%D0%B2-%D1%85%D0%B0%D0%BE%D1%81-%D0%B2-%D0%BC%D0%BB%D0%B0%D0%B4%D0%BE%D1%81%D1%82-%D1%81%D0%BE%D1%81-%D0%B8%D0%B7%D0%B1%D0%B8%D1%80%D0%B0-%D1%83%D1%82%D1%80%D0%B5-%D0%BD%D0%BE%D0%B2-%D0%BA%D0%BC%D0%B5%D1%82-%D0%BD%D0%BE-%D0%BD%D0%B5-%D0%B7%D0%BD%D0%B0%D0%B5-%D0%BA%D0%BE%D0%B8-%D1%81%D0%B0-%D0%B7%D0%B0%D0%BA%D0%BE%D0%BD%D0%BD%D0%B8%D1%82%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82-news754030.html", "text": "Утре Общинският съвет трябва да избере някой от заместник-кметовете на \"Младост\" за временно изпълняващ длъжността кмет на района, но още нямаме списък на всичките. Това каза председателят на Столичния общински съвет Елен Герджиков пред журналисти във връзка със случая „Младост“. „Според закона Общинските съвети имат право да избират сред действащите заместник-кметове. Тук отново се връщаме в хаоса, с който започнах, защото ние нямахме към този момент пълната информация какви действия са предприети и кои кметове наистина легално към момента са заместници“, каза Герджиков, цитиран от Фокус. По думите му Столичният общински съвет трябва да се намеси. Той уточни, че досегашният временно изпълняващ длъжността кмет на „Младост“ Владимир Клисуров е назначил със заповед Петър Кърджилов, който е пиар на района за заместник-кмет. Според Герджиков тази заповед има своите недостатъци, но така или иначе изразява волята на Клисуров. „Както вие знаете, че г-жа Иванчева е посочила неведнъж г-н Кърджилов за заместник-кмет и за претендент, човекът, който те смятат, че трябва да бъде титуляр и да изпълнява функцията за временно изпълняващ длъжността кмет на район „Младост“, каза председателят на СОС. Той поясни, че по време на правния съвет е помолил двамата присъстващи представители на района Кърждилов и Клисуров до края на работния ден да му изпратят списък с действащите заместник-кметове в район „Младост“, легитимно назначени заедно с документите. „Очаквам до 17.30 ч., когато успеят, да получа този списък, след което ще предложа на Общинският съвет от този списък да бъде избран временно изпълняващ длъжността кмет на район „Младост“, каза Герджиков. По думите му хаосът в районната администрация е невъобразим. „Нямам представа дали е сътворен само и единствено от некомпетентност или има някаква друга цел. Подобно нещо хората, които присъстваха на правния съвет, казаха, че не са виждали. Това наистина е прецедент в административното право и в местното самоуправление в България“, каза председателят на СОС. Сподели:", "date": "2018.05.30", "title": "Задава се нов хаос в \"Младост\": СОС избира утре нов кмет, но не знае кои са законните кандидати"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D0%B0%D1%80%D0%BA%D0%B0%D0%B4%D0%B8%D0%B9-%D0%B1%D0%B0%D0%B1%D1%87%D0%B5%D0%BD%D0%BA%D0%BE-%D0%B5-%D0%B6%D0%B8%D0%B2-%D0%BF%D0%BE%D1%8F%D0%B2%D0%B8-%D1%81%D0%B5-%D0%B2-%D0%B4%D0%B8%D1%80%D0%B5%D0%BA%D1%82%D0%B5%D0%BD-%D1%82%D0%B2-%D0%B5%D1%84%D0%B8%D1%80-%D0%B2%D0%B8%D0%B4%D0%B5%D0%BE-news754061.html", "text": "Руският журналист Аркадий Бабченко, за чието убийство стана известно на 29 май, е жив. На 30 май той сам заяви това в директен ефир на телевизионния канал „Дождь“. Както бе съобщено по рано, медиите предадоха, че Бабченко е застрелян във вторник вечерта в Киев. Украинската полиция възбуди наказателно дело за деянието. Следственият комитет на Русия също заяви, че ще проведе разследване. Министър-председателят на Украйна Владимир Гройсман по-рано заяви, че е убеден в това, че Русия е участвала в убийството на журналиста. \"Искам да ви се извиня на всички за това, което ви се наложи да преживеете и през което минахте... Защото аз самият познавам това отвратително чувство, когато се налага да погребваш колега. Извинете ме! Но нямаше как да се случат нещата по друг начин\", заяви Бабченко по време на пресконференция, предавана директно по тв канал \"Дождь\". \"Искам да се извиня и на жена си! Олечка, прости ми, моля те... Просто нямахме друг вариант\", допълни той. \"Искам да благодаря на Службата за безопасност на Украйна (СБУ) за това, че спасиха живота ми... Доколкото ми е известно, тази операция се е готвила два месеца. Бях посветен в нея преди месец. През този месец видях как здраво работят момчетата. През целия месец бяхме в непрекъсната връзка - мислехме, отигравахме, действахме. И резултат на това стана тази спецоперация. Човекът, готвил покушението, вече е арестуван\", отбеляза Бабченко. Той допълни, че парите за убийството му са били предадени - 40 000 долара. \"Показаха ми документи, мои паспортни данни, моя снимка (взета от паспорта ми). Стана ясно, че информацията идва от Русия\", заяви още журналистът. Сподели:", "date": "2018.05.30", "title": "МЪЛНИЯ! Аркадий Бабченко е жив! Появи се в директен тв ефир (ВИДЕО)"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B8-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BE%D1%82%D0%BA%D1%80%D0%B8%D0%B2%D0%B0%D1%82-one-love-tour-2018-%D0%B2-%D1%81%D0%BA%D0%BE%D0%BF%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news753974.html", "text": "Министър-председателят на Република Македония Зоран Заев и нъншният министър на България Екатерина Захариева ще присъстват на откриването на музикалното фестивално турне \"One Love Tour 2018\" в Скопие на 16 юни. Бойко Борисов. В Скопие гостите на фестивала ще видят и чуят изпълненията на Златно Славейче, Любойна, Фолтин, Сашко Коцев, ансамбъл \"Българе\", Графа, Деси Добрева, \"Next Time\" и \"Слаткаристика\". Програмата в София, на 30-ти юни в Южния парк, стартира с вокална група \"Бон-Бон\", продължава с \"Телефон 112\", а във вечерния концерт ще вземат участие \"Next Time\", \"Слаткаристика\", \"Ъпсурт\", както и големият Васил Найденов. За всеки град програмата ще е различна. Официален водещ на фестивала ще бъде Ники Станоев, а в градовете участие ще вземат Оратница, Павел и Венци Венц, Криско, Тита, \"Ъпсурт\", Влатко Стефановски, Стефан Вълдобрев и обичайните заподозрени. На пресконференцията по повод турнето продуцентът Андрей Арнаудов сподели, че с общи усилия, точно преди една година се е сбъднала мечтата му за съвместен проект между България и Македония. Турнето, което създават в името на любовта към изкуството, към музиката, която има силата да обединява и събаря граници, дори и държавните. Огромният успех, който постигна \"One Love Tour 2017\", задължи продуцентите да продължат, за да достигнат до колкото се може по-голяма аудитория от всички възрасти. Единодушно е взето решение да се разшири мащаба на турнето и тази година то да бъде фестивал, напълно безплатен, с различни стилове музика, фолклор, детски театър и вокални групи, stand up комици, кулинарни презентации. Ще бъде изградена \"Улица на занаятите\". На нея посетителите ще могат да се запознаят с древните ни и пъстри занаяти. Така ще запазим едно безценно наследство. Ще бъде изградена арена, на която гостите ще могат да премерят сили с част от участниците от \"Фермата\", с публични личности, с телевизионни водещи и помежду си. Гостуванията на \"One Love Tour\" в градовете се реализират със съдействието на Министерство на външните работи, Община Банско, Община София, Община Варна, Община Русе, Община Стара Загора, Община Скопие, Община Струмица, Община Кавадарци. След Скопие и София, фестивалът ще премине през Банско на 21 юли, Варна - 28 юли, гр. Струмица - 11 август, гр. Кавадарци - 7 септември, Русе - 8 септември и завършва на 5 октомври в Стара Загора. Фестивалът стартира на 16 юни в Скопие е в рамките на събитията, част от Европредседателството на България и с партньорството на Министерство на външните работи, под егидата на посолството на България в Република Македония. Ще се проведе в центъра на Скопие и ще е най-голямото българо-македонско събитие със свободен вход, за което пълната си подкрепа даде и премиерът Сподели:", "date": "2018.05.30", "title": "Зоран Заев и Екатерина Захариева откриват \"One Love Tour 2018\" в Скопие (СНИМКИ)"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D1%86%D1%81%D0%BA%D0%B0-%D0%BF%D0%BE%D0%B4%D0%BF%D0%B8%D1%81%D0%B0-%D1%81-news754062.html", "text": "ЦСКА подписа договор със защитника Стивън Перейра. За това призна самият играч пред limburger.nl. Договорът на бранителя е за 3 години. Той е национал на Кабо Верде, като разполага и с холандски паспорт. 24-годишният футболист прекара последните три сезона в МВВ Маастрихт, акцентира \"Топспорт\". \"Това е голяма стъпка за мен, защото ще играя в Лига Европа след трите години прекарани във второто ниво на холандския футбол и добрите игри за националния отбор на Кабо Верде. Благодаря на МВВ Маастрихт за трамплина. В този клуб претърпях развитие. Знам, че не всички са доволни от напускането ми, но аз имам амбиции\", заяви Перейра. Сподели:", "date": "2018.05.30", "title": "Трансфер на \"Армията\"! ЦСКА подписа с..."}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D1%81%D0%B5-%D0%BE%D1%89%D0%B5-%D0%B5-%D1%81%D0%B8%D0%BB%D0%B0-%D0%B2-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8%D1%8F%D1%82%D0%B0-news753907.html", "text": "Тази година институтът се е сдобил с три нови модерни камери за наблюдение с двуметровия телескоп. На въпроса от каква техника всъщност имат нужда професорът отвръща, че трябва още апаратура към двуметровия телескоп, за да могат да се правят наблюдения на квазари, звезди и галактики. Имаме нужда от камери за наблюдение с малките телескопи, допълни Семков. Според него обаче на института най-вече му трябва да си построи нов телескоп от порядъка на метър и половина. В момента има два пъти повече заявки за наблюдение с двуметровия, отколкото можем да организираме, обясни Семков. Той уточни, че ако институтът има още един телескоп на Рожен, макар и с по-скромен размер, ще може да се направи много по-ефективен график. За финансиране по тази линия институтът разчита най-вече на министерството на образованието, което би трябвало от тази година да започне да финансира обектите от Националната пътна карта за научна инфраструктура, допълни Семков. И изрази надежда, че до три-четири години, когато тази програма стане устойчива, ще може да инвестира повече в апаратура. Българските учени наблюдават най-вече обекти в оптичната област, каза още Семков. По думите му професионалните астрономи у нас са много малко - около 50 души, но това не се отразява на качеството на работата им. Те наблюдават обекти от Слънчевата система - астероиди, комети, спътници на някои от планетите. Има силна група, която работи по звезди, звездни системи и купове, а последната година имаме много големи успехи в областта на изследване на активните галактични ядра и на квазарите, каза Семков. И допълни, че родните учени наблюдават и обекти извън нашата галактика. На въпроса за младите хора и науката, директорът на Института по астрономия отговаря, че все още има такива, които гледат към звездите. Според него това до голяма степен се дължи и на \"веригата\" от обсерватории в страната, чиито специалисти привличат ученици и поддържат интереса им към далечния Космос жив. Тенденцията се обръща и се завръщат млади хора от чужбина да работят при нас, отчете Семков. Той уточни, че само през последната година има трима такива, които вече работят в института, който ръководи. Ученият допълни, че обръщането на тенденцията се дължи до известна степен на факта, че конкуренцията за работни места на международния пазар става все по-ожесточена, особено след като в професията \"нахлуват\" все повече добре подготвени индийци, китайци, виетнамци. Една от любимите теми на Холивуд как човечеството се бори геройски или загива след падането на грамаден метеорит, предизвиква скептична усмивка у учения. Има такава опасност, разбира се, да не забравяме Тунгуския метеорит, посочи Семков. Но веднага допълни, че астрономите вече са наясно с всички тела в Слънчевата система, които са с диаметър над един километър. Освен това напредъкът на техниката им позволява да откриват и по-малки обекти, наближаващи Земята, чийто диаметър е от порядъка 50-100 метра. Винаги обаче може да има изненади, особено от малки тела, които все още трудно се засичат с техниката, допълни Семков. Ученият гледа спокойно и на любимите за поколения фантасти черни дупки. Те са на отстояние няколкостотин светлинни години и не са заплаха за нас, каза Семков. Той отчете, че досега никой не е попадал и излизал от такава дупка, за да я изследва отвътре. Може да са проход към друго измерение, към друга вселена, но тези теории не могат да бъдат доказани, а науката работи с факти, категоричен е професорът. По темата с извънземния живот астрономът посочи, че за него най-сложният въпрос за оценка е не колко звезди и планети има с подходящи условия, а колко всъщност може да живее една цивилизация. Нашата, земната, технологично е на около 150 години, когато е създадено радиото и сме станали видими отвън, обясни Семков. Той припомни, че за това време вече няколко пъти сме били на ръба да се самоунищожим. Отделна е темата, че през последните години се появява някак си загуба на интерес към развитието на науката и изобщо на човечеството, което е риск за унищожаването на цивилизацията, обобщи Семков. България все още е сила в астрономията, основно благодарение на това, че родните учени работят активно в научната област, разказа за БТА проф. Евгени Семков, директор на Института по астрономия с национална астрономическа обсерватория към БАН. Той уточни, че българските астрономи публикуват в престижни списания и колегите им признават техните постижения. Иначе откъм техника ни е трудно да поддържаме високо ниво, призна Семков. По думите му все пак през последните две години нещата и в тази област се подобряват постепенно. Сподели:", "date": "2018.05.30", "title": "България все още е сила в астрономията"}
{"url": "http://pik.bg/%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%BF%D0%B8%D0%BF%D0%B0%D1%85%D0%B0-10-%D1%82%D0%BE%D0%BD%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-%D0%B3%D0%BE%D1%80%D0%B8%D0%B2%D0%BE-news753942.html", "text": "На 29 май 2018 година в 09.30 часа е извършена проверка по линия \"Контрабанда на акцизни стоки - горива\" в землище на град  Кнежа. В местността \"Цигански бряст\" са установени 12 пластмасови цистерни с вместимост всяка от по 1 тон. Общото количество на намерените при акцията нефтопродукти е 9,8 тона. Не е установен собственикът и няма никакви документи, удостоверяващи плащането, начисляването или обезпечаването на дължимия акциз. От петролния продукт са взети проби за лабораторен анализ. За намереното количество гориво са уведомени служители на Митница Свищов, които са го иззели с протокол. Работата по случая продължава. Плевенски полицаи откриха тонове нелегално гориво, оставено под открито небе, в местността \"Цигански бряст\", съобщават от ОД на МВР-Плевен. Сподели:", "date": "2018.05.30", "title": "Плевенски полицаи спипаха 10 тона нелегално гориво "}
{"url": "http://pik.bg/%D0%B0%D0%B2%D1%81%D1%82%D1%80%D0%B8%D1%8F-%D1%81%D0%B5-%D0%BE%D0%B1%D1%8F%D0%B2%D1%8F%D0%B2%D0%B0-%D0%BF%D1%80%D0%BE%D1%82%D0%B8%D0%B2-%D1%81%D0%B2%D0%BE%D0%B1%D0%BE%D0%B4%D0%BD%D0%BE%D1%82%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BD%D0%B0-%D1%85%D0%BE%D1%80%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-news753937.html", "text": "Вицеканцлерът на Австрия Хайнц-Кристиан Щрахе призова за реформа на сегашното правило, което позволява на гражданите на страните от Европейския съюз да живеят и работят в избрана от тях държава от Общността, отбелязва германският национален ежедневник Die Frankfurter Allgemeine Zeitung, цитирани от \"Фокус\". Свободното движение на хора има също и отрицателни последици и води до „изместване“ на пазара на труда, обясни председателят на консервативната „Партия на свободата на Австрия“ в рамките на кръгла маса, организирана във Виена във вторник вечер. Има хора, „които са добре квалифицирани и печелят твърде много, но са обречени на безработица, защото са заместени от по-евтини работници\", подчерта Щрахе. Свободното движение на хора е един от крайъгълните камъни на ЕС и единния пазар - заедно със свободното движение на стоки и капитали, и свободата на предоставяне на услуги. Тя дава на всеки гражданин на ЕС правото да избира своето местопребиваване и да работи извън родната страна в рамките на Общността. Щрахе смята, че това право в сегашния му вид е остаряло. „Трябва открито да твърдим, че не е добре за европейското развитие да отстъпи целият интелектуален, добре образован потенциал на Източна Европа\", категоричен бе лидерът на „Партията на свободата на Австрия“. Ето защо целта трябва да бъде „да намерим най-малко частично регулиращи решения, за да го направим по-добре и в интерес на всички\". Сподели:", "date": "2018.05.30", "title": "Австрия се обявява против свободното движение на хора в Европа"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%BF%D1%80%D0%B8%D0%B5-%D0%B1%D0%BE%D1%80%D0%B8%D1%81%D0%BE%D0%B2-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B8-%D0%BA%D0%B0%D0%B7%D0%B0%D1%85%D0%B0-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news754007.html", "text": "Дмитрий Медведев Дмитрий Медведев подчерта, че в последните години партньорството между двете страни се активизира. „Сега можем да обсъдим отделни параметри от нашето търговско-икономическо сътрудничество“, каза още руският премиер. Българският премиер посочи, че приоритетните теми в отношенията между България и Русия остават борбата с тероризма и сигурността, икономиката, туризмът и енергетиката. „Светът действително е едно много тежко място с неспирните конфликти. Ние и Европа сме много потърпевши от мигрантската вълна“, допълни Бойко Борисов. Към 14.30-15.00 се очаква да започне срещата с президента Владимир Путин. Предвидено е да с продължителност един час. Ще бъде на четири очи, но ще присъстват част от министрите. Петима министри са включени в българската правителствена делегация - вицепремиерът Томислав Дончев, финансовият министър Владислав Горанов, министърът на енергетиката Теменужка Петкова, министърът на културата Боил Банов и министърът на туризма Николина Ангелкова, както и изпълнителният директор и член на УС на \"Булгартрансгаз\" ЕАД Владимир Малинов. След това ще има обяд и пленарно заседание с цялата делегация. Към 16-17 се очаква брифингът. Вечерта е срещата с българската общност в посолството. Преди минути започна срещата на министър-председателя Бойко Борисов с руския му колега . В официалната българска делегация в Москва са вицепремиера Томислав Дончев и министрите на финансите, енергетиката, културата и туризма. В срещата от руска страна взеха участие и министъра на промишлеността и търговията и съпредседател от руска страна на двустранната междуправителствена комисия с България по икономическото и научно-техническото сътрудничество Денис Мантуров, министърът на енергетиката Александър Новак, министърът на икономическото развитие Максим Орешкин, заместник-министърът на Александър Грушко, президент „Лукойл“ Вагит Алекперов и други. Сподели:", "date": "2018.05.30", "title": "ПЪРВО В ПИК! Медведев прие Борисов! Ето какво си казаха (ВИДЕО/СНИМКИ/ОБНОВЕНА)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BB%D0%B5%D1%82%D0%BD%D0%B8%D1%82%D0%B5-%D1%80%D0%B5%D0%BC%D0%BE%D0%BD%D1%82%D0%B8-%D0%BD%D0%B0-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F---%D1%81%D0%BE%D1%84%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BA%D1%8A%D0%B4%D0%B5-%D0%B8-%D0%BA%D0%BE%D0%B3%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D1%82%D0%BE%D0%BF%D0%BB%D0%B0-%D0%B2%D0%BE%D0%B4%D0%B0-news753922.html", "text": "\"Профилактиката, която сме решили да извършим тази година се състои от обследване на топлопроводи, подмяна на трасета и ремонти в топлоизточниците. Всички наши дейности се съгласуват със Столична община и ремонтът по ул. \"Граф Игнатиев\" в момента същевременно подменяме трасета\", каза по БНТ инж. Боян Паунов. \"Възникнаха и определени административни проблеми в община \"Младост\" и не сме получили разрешение за строеж, за да извършим определени административни дейности. Отлагането на ремонтните дейности в някои източни квартали се отлагат за от 3 до 20 юли. За район \"Младост\" все още не е ясно и допълнително ще уведомим нашите клиенти\", допълни още той. Летните ремонти на \"Топлофикация - София\" започват с фалстарт. Вместо през юни, част от източните квартали ще бъдат отложени за по-късно, а в \"Младост\" все още не се знае кога ще се ремонтира, макар че и там бяха планирани ремонти през юни. От топлофикационното дружество поискаха 4% увеличаване на парното и топлата вода от 1 юли, но КЕВР ще им разреши да вдигнат цените само с 1%. В центъра на София 9 дни няма да работи ТЕЦ \"София\" през август. Има обаче и определен брой абонатни станции, които ще бъдат без топлоподаване и срокът там е около 20 дни, но те не са много. \"Направили сме една схема, при която минимизираме периодите, в които ще бъде преустановено топлоподаването. Още повече се съобразяват и възможностите един квартал да бъде захранван от друг топлоизточник, когато се налага ремонтиране на съответния топлоизточник, който захранва съответния квартал\", обясни Боян Паунов. Сподели:", "date": "2018.05.30", "title": "ВАЖНО! Летните ремонти на \"Топлофикация - София\" започват! Къде и кога няма да има топла вода"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%BE-%D0%B8%D0%B7%D0%B2%D1%80%D0%B0%D1%89%D0%B5%D0%BD%D0%B8%D0%B5-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0%D1%81%D0%B8%D0%BB%D0%B2%D0%B0%D0%BB%D0%B8-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D0%B7%D0%B0-%D1%83%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%B8%D0%B5-news753947.html", "text": "Незабавната намесата на прокурора на Върховния съд Ксеня Димитриу предизвикаха ужасяващи самопризнания за сексуално насилие с три деца в Лерос от собствените им родители-чудовища. Само ужас могат да предизвикат преживяванията през последните две години на три деца от ръцете на техните родители – на 52 и 47 години, на остров Лерос. Жертвите на жестоките действия на двойката са 24-годишният им син с умствена изостаналост, 13-годишната им дъщеря, страдаща от депресия, и 8-годишният син на двойката. В същото време разкриването на бруталността в Лерос демонстрира  безсърдечието на всички жители, които са знаели, но никой не е говорил. Диалозите на прокурора с родителите-чудовища са разтърстващи. „Насилвахме нашия 24 годишен син, който е с умствена изостаналост, дъщеря ни редовно, дори използвахме и чужди предмети. Един от нас мастурбираше и спирахме едва когато започваше да плаче … и го правехме с удоволствие „, е казал един от родителите чудовища предава STAR. Според родителите не само сексуално малтретирали децата си, но се наслаждавали без никакво колебание. Сподели:", "date": "2018.05.30", "title": "Тотално извращение! Родители насилвали сексуално децата си за... удоволствие"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D0%BB%D0%B0%D0%B7%D0%B0%D1%80-%D0%B2%D0%BB%D0%B0%D0%B9%D0%BA%D0%BE%D0%B2-%D0%B2%D0%BB%D0%B8%D0%B7%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news754016.html", "text": "Районният съд в Пазарджик осъди на 3 години и 4 месеца лишаване от свобода бившия председател на Общинския съвет в град Септември Лазар Влайков. Той се изправи пред Темида след драмата във Виноградец през септември 2017 г., при която беше убит ресторантьорът Наско Тонкев. Тонкев беше застрелян, като според първоначалната версия фаталният изстрел бил произведен от 6-годишно дете. Впоследствие по случая беше задържан общинският съветник от Септември Лазар Влайков, който е собственик на оръжието. Сега съдът в Пазарджик го призна за виновен за това, че не е предприел необходимите мерки за безопасност при боравенето с оръжие, както и за това, че е предоставил пистолета си на други лица, в резултат, на което е настъпила смъртта на Наско Тонкев, предаде \"Фокус\". Освен това съдът посочи, че Влайков е боравил с оръжието след употреба на алкохол и го е внесъл в увеселително заведение в нарушение на законовите изисквания. Съдът определи наказанието да се изтърпи при първоначален общ режим. Освен това да бъдат приспаднати дните на задържане на Влайков под стража и времето, през което той е бил под домашен арест. Лазар Влайков е осъден да заплати и направените разноски по делото в размер на 7 001 лева. Присъдата подлежи на обжалване и протест в 15-дневен срок, считано от днес пред Окръжен съд-Пазарджик. Сподели:", "date": "2018.05.30", "title": "ОТ ПОСЛЕДНИТЕ МИНУТИ! Безпощадна Темида! Лазар Влайков влиза в затвора "}
{"url": "http://pik.bg/%D0%BC%D1%8A%D0%B6-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%B8-%D0%B8%D0%B7%D0%B2%D0%B0%D0%B4%D0%B8-%D1%80%D0%B0%D0%B7%D1%80%D0%B5%D1%88%D0%B8%D1%82%D0%B5%D0%BB%D0%BD%D0%BE-%D0%B7%D0%B0-%D0%BE%D1%80%D1%8A%D0%B6%D0%B8%D0%B5-%D1%81%D1%80%D0%B5%D1%89%D1%83-%D0%BF%D0%BE%D1%87%D0%B5%D1%80%D0%BF%D0%BA%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B3%D0%BE-news753954.html", "text": "Вчера в РУ-Бяла Слатина в служба „КОС“ се явил 46-годишен жител на село Враняк, който пожелал да му бъде издадено разрешение за закупуване на късо огнестрелно оръжие. Мъжът не представил изискващите се документи, а оставил пред полицейския служител чанта, в която имало уиски, бутилка с безалкохолна напитка и кутия с бонбони. Лицето е задържано в арестното помещение на РУ-Бяла Слатина. По случая веднага е образувано бързо производство, съобщават още от пресцентъра на МВР. Сподели:", "date": "2018.05.30", "title": "Мъж опита да си извади разрешително за оръжие срещу почерпка, арестуваха го"}
{"url": "http://pik.bg/%D0%BA%D0%B8%D1%82%D0%B0%D0%B9%D1%87%D0%B5-%D0%B7%D0%B0%D1%81%D0%B5%D0%B4%D0%BD%D0%B0-%D0%B2-%D0%BF%D0%B5%D1%80%D0%B0%D0%BB%D0%BD%D1%8F%D1%82%D0%B0-8-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D0%B3%D0%BE-%D0%B2%D0%B0%D0%B4%D0%B8%D1%85%D0%B0-%D0%B1%D0%BB%D0%B8%D0%B7%D0%BE-%D1%87%D0%B0%D1%81-news753938.html", "text": "Осем пожарникари вадиха дете от пералня в Китай. 4-годишното момченце се вмъкнало в машината и заседнало. Майка му повикала помощ, но операцията не се оказала толкова лесна. Близо половин час пожарникарите разглобявали пералнята и рязали металния барабан, за да извадят детето. Всичко завършило благополучно за момченцето, но не и за пералнята, която била толкова повредена, че не можело да бъде ремонтирана. Сподели:", "date": "2018.05.30", "title": "Китайче заседна в пералнята, 8 пожарникари го вадиха близо час"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%BE-%D0%BE%D1%82%D0%BA%D1%80%D0%B8%D1%82%D0%B8%D0%B5-%D1%83%D1%87%D0%B5%D0%BD%D0%B8-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%82-%D0%B1%D0%B5%D0%B7%D1%81%D0%BC%D1%8A%D1%80%D1%82%D0%BD%D0%B8-%D1%80%D0%B0%D0%BA%D0%BE%D0%B2%D0%B8-%D0%BA%D0%BB%D0%B5%D1%82%D0%BA%D0%B8-news753930.html", "text": "Учени от Института за биомедицински изследвания в Барселона установиха, че раковите клетки на млечната жлеза могат безкрайно да се делят в резултат на активността на протеина р38 , който допринася за възстановяване на ДНК , съобщи Лайф. Ракът на млечната жлеза е най-опасният тип злокачествени тумори у жените, който ежегодно предизвиква 521 000 смъртни случая. Съществуват три вида рак на гърдата - естроген рецептор позитивен, HER2 позитивен и три пъти негативен, който съставлява 15 на сто от всички случаи на заболяването и е най-труден за лечение . Изследването обхванало жени, засегнати от три пъти негативен рак на гърдата. Специалистите блокирали р38 с помощта на инхибитори, използвани в комбинация с традиционни за химиотерапията лекарства, наречени таксани - паклитаксел и доцетаксел. В резултат на въздействието на лекарствата ДНК на раковите клетки станала по-нестабилна - в нея по-често се появявали дефекти и се извършвала хромозомна реорганизация. Много от съществуващите злокачествени туморни клетки били умъртвени, а броят на новообразувалите се намалял. Резултатите от изследването са публикувани в Cancer Cell. Сподели:", "date": "2018.05.30", "title": "ГОЛЯМО ОТКРИТИЕ! Учени ликвидират \"безсмъртни\" ракови клетки"}
{"url": "http://pik.bg/%D0%BE%D0%B3%D0%BD%D0%B5%D0%BD%D0%BE-%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%82%D0%B8%D0%B2%D0%BD%D0%BE-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%BA%D1%80%D1%8A%D1%87%D0%BC%D0%B0%D1%82%D0%B0-%D0%BD%D0%B0-%D1%81%D1%82%D0%B0%D0%BC%D0%B1%D0%B0%D1%82%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B8%D1%8F-%D0%BF%D0%BB%D0%B0%D0%B6-%D0%B2-%D0%B1%D1%83%D1%80%D0%B3%D0%B0%D1%81-news753940.html", "text": "Една от най-посещаваните кръчми целогодишно на Северния плаж в Бургас изгоря тази нощ след демонстративен умишлен палеж. Кухнята, барплотът и половината от вътрешната част на заведението \"Адам и Ева\" са превърнати в руини. Заведението се намира на крайбрежната алея, залепено за оградата към плажа, но има подстъп към ивицата и лятно време там се изкарват около десет големи маси. Изгорял е и тракторът на концесионера на плажа „Съмър инвест“, с който се разорава пясъкът на плажа. Около заведението и трактора е осеяно с останки от бутилки запалителна течност. Очевидно е, че е имало канонада с цел пълно опустошаване на имуществото. Огънят е пламнал в 1:10 минути след полунощ, но изключително бързата реакция на пожарникарите е локализирала пламъците и не е позволила да изгорят и съседни заведения, защто снощи имаше и силен вятър, съобщава още \"Флагман\". Крайбрежната кръчма е от 17 години на това място и е сред най-оборотните, макар в него да не се инвестира нито лев в подобряването на качеството на храната и оборудването.То се свързва през последните години с бившия бодигард на Димитър Желязков Очите – Станимир Дидов, по прякор Стамбата, макар той официално да не фигурира в документите. Стамбата почти всеки ден е в заведението, в което работят близки хора от семейството му. Очаквайте подробности за това кой има интерес от палежа? Сподели:", "date": "2018.05.30", "title": "ОГНЕНО ПОКУШЕНИЕ! Демонстративно запалиха кръчмата на Стамбата на Северния плаж в Бургас"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%BE-%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-5-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D1%83%D1%87%D0%B8%D0%BB%D0%B8%D1%89%D0%B5%D0%BD-%D0%B0%D0%B2%D1%82%D0%BE%D0%B1%D1%83%D1%81-news753943.html", "text": "5-годишно дете пострада при катастрофа на училищен автобус и лек автомобил в маданското село Равнища. Инцидентът станал вчера около 12.50 ч., когато лек автомобил \"Фолксваген Поло\" се удря в автобус \"Исузу Евро Тюркоаз\". Според първоначални данни от полицията, зад волана на автомобила е бил 33-годишен мъж, който се движел с несъобразена скорост спрямо релефа на пътя и пътните условия. На дясна крива, при употреба на спирачки, колата се поднесла в лявата част на пътното платно и се ударила в насрещно движещия се училищен автобус . При инцидента леко ранено е 5-годишно момче от с.Равнища . Детето е с повърхностна травма по главата, без опасност за живота. Оказана му е медицинска помощ от екип на Центъра за Спешна помощ-Смолян и е освободено. Използвани са обезопасителни колани , съобщават от полицията. В училищния автобус са се возили общо осем деца от училищата и детските градини в района , като се е движел по направление с.Равнища - с.Лещак - с.Средногорци. Веднага след инцидента шофьорът на автобуса е оказал първа помощ да пострадалото дете , като същевременно е потърсена помощ и от спешните медици. \"Автобусите всяка сутрин се проверяват от механик, а шофьорите преминават през медицински преглед, след което им се прави и инструктаж. До ден днешен не е допуснат автобус в неизправност да излезе на пътя, както и шофьор, който има медицински проблеми\", твърди Бисер Базеников от Община Мадан, който пряко отговаря за тази дейност. Местопроизшествието е посетено от екип на Пътна полиция и е взето отношение по Закона за движение по пътищата. Сподели:", "date": "2018.05.30", "title": "Поредно меле на пътя! 5-годишно дете пострада при катастрофа с училищен автобус"}
{"url": "http://pik.bg/%D0%B3%D1%80%D0%BE%D0%B7%D0%BD%D0%B0%D1%82%D0%B0-%D0%B1%D0%B5%D1%82%D0%B8-%D1%81%D1%82%D0%B0%D0%BD%D0%B0-%D0%BC%D0%B0%D0%B9%D0%BA%D0%B0-%D0%B8-%D0%BF%D0%BE%D0%BA%D0%B0%D0%B7%D0%B0-%D1%81%D0%B8%D0%BD%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news753941.html", "text": "Актрисата Америка Ферера, която всички познават най-вече като Грозната Бети - героинята й от едноименния сериал, вече е майка. Америка сама сподели щастливата новина чрез пост в \"Инстаграм\". 34-годишната звезда и съпругът й Райън Пиърс Уилямс си имат красиво и здраво момченце, което кръстиха Себастиан или на галено Баз. \"When 2 become 3... Welcome Sebastian Piers Williams - aka Baz!\", написа Ферера под снимка с малкото краче на бебето. Ферера и дългогодишният й приятел Райън Пиърс Уилямс сключиха брак перз 2011 година. Двамата се запознават още като студенти, напомня \"Ева\". Сподели:", "date": "2018.05.30", "title": "Грозната Бети стана майка и показа сина си (СНИМКА)"}
{"url": "http://pik.bg/%D0%BE%D1%82%D0%BD%D0%B5%D1%85%D0%B0-%D0%B3%D0%BB%D0%B0%D1%81%D0%B0-%D0%BD%D0%B0-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-news754005.html", "text": "„Гласът“ на италианеца бе изгонен по време на баража на „сините“ за участие в Лига Европа срещу „Черно море“, спечелен от домакините на „Герена“ с 4:1. Преводачът на италианския специалист реагира бурно на решение на съдията и бе пратен да догледа мача в съблекалнята, а след заседанието на Дисциплинарната комисия към Българския футболен съюз вчера, той получи наказание от една среща и глоба от 500 лв. Иначе „Левски“ е наказан и с още 1000 лв заради нецензурни и вулгарни скандирания. Дисципът към БФС глоби и „Локомотив\" (София) с 3575 лева след баража за влизане/оставане в Първа лига срещу „Витоша\" (Бистрица). Санкцията е за нерегламентирано използване на факли и димки, нецензурни и вулгарни скандирания, увреждане на материална база и нанасяне на обиди и опит за саморазправа на ръководители на столичани към служебни и длъжностни лица. \"Левски“ ще трябва да започне новия сезон в Първа професионална лига без преводача на треньора Делио Роси Детелин Баялцалиев. Сподели:", "date": "2018.05.30", "title": "Отнеха \"гласа\" на Делио Роси"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B6%D0%B5%D0%BD%D0%B0-%D0%BB%D0%B5%D1%82%D1%8F-3-%D0%BC%D0%B5%D1%82%D1%80%D0%B0-%D1%81-%D0%BA%D0%BE%D0%BB%D0%B0%D1%82%D0%B0-%D1%81%D0%B8-news753945.html", "text": "Жена падна с колата си от 3 м височина в двора на къща и оцеля. Катастрофата е станала снощи на улица „Енисей“ в Хасково, информира Дарик. 50-годишната водачка на лек автомобил \"Ситроен\" е загубила контрол над колата. Жената е преодоляла телената ограда на частен дом и е паднала от 3 м по таван в двора на къщата. От удара тя е с комоцио в хасковската болница, без опасност за живота. На водачката е съставен акт. Сподели:", "date": "2018.05.30", "title": "На косъм от трагедия! Жена летя 3 метра с колата си"}
{"url": "http://pik.bg/%D0%B2%D0%B5%D0%B7%D0%B4%D0%B5%D1%81%D1%8A%D1%89%D0%B8%D1%8F%D1%82-%D1%81-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0---%D0%B5%D1%82%D0%BE-%D0%BA%D0%BE%D0%B3%D0%B0-news753946.html", "text": "Един от най-награждаваните български филми за последните години - \"Вездесъщият\", ще направи своята телевизионна премиера в българския ефир. Нова телевизия ще излъчи филма на 9 юни, събота, от 22.15 ч. В главната роля е Велислав Павлов, който до снощи се изявяваше в ролята на д-р Марио Ковачев в сериала \"Откраднат живот\". Режисьор е Илиян Джевелеков, сценарист Матей Константинов. Сред останалите звезди в лентата са Теодора Духовникова, Весела Бабинова, Ирмена Чичикова. Героят на Велислав Павлов Емил е писател и шеф на рекламна агенция. Заради една история със сина му тийнейджър той поставя скрита камера в жилището на родителите си, но постепенно наблюдението на техния живот така го хипнотизира и обсебва, че той започва да инсталира камери навсякъде, а всевиждащото му с тяхна помощ око контролира всичко и всички. \"Във филма имам страшно голямо его и живея с мисълта, че мога безнаказано да бъда Вездесъщият. Героят ми е артист и писател, който е в търсене на вдъхновение за следващата си книга, тъй като първата е била много успешна\", споделя за героя си актьорът Велислав Павлов. Сподели:", "date": "2018.05.30", "title": "\"Вездесъщият\" с телевизионна премиера - ето кога..."}
{"url": "http://pik.bg/%D0%B3%D0%B5%D0%BD-%D0%BF%D0%BE%D0%BF%D0%BE%D0%B2-%D0%B2%D1%81%D1%8F%D0%BA%D0%BE-%D0%B7%D0%B0%D0%B1%D0%B0%D0%B2%D1%8F%D0%BD%D0%B5-%D0%BD%D0%B0-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%B5-%D1%84%D0%B0%D1%82%D0%B0%D0%BB%D0%BD%D0%BE-news753939.html", "text": "Проектът, който предвижда модернизация на армията трябва да бъде задвижен тази година, всяко забавяне би било фатално. Това каза пред БНТ председателят на комисията по отбрана в парламента Константин Попов. Той коментира основните проблеми в сектора и заяви, че създаването на пътна карта за развитие е добро начало. \"Тревожното е, че ние наистана закъсняхме с проектите за модернизация и това е тревожното. И се надявам след добрия дебат, който очакваме и в Комисията, и в пленарната зала - този проект най-накрая ще стартира. И пак да кажа - тази година е изключително важна, защото ако тази година нямаме успех, тогава вече ще се постави под въпрос политиката на правителството в сектор \"Отбрана\", заяви генерал Попов. Сподели:", "date": "2018.05.30", "title": "Ген. Попов: Всяко забавяне на модернизацията на армията е фатално"}
{"url": "http://pik.bg/%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B2%D0%BC%D1%80%D0%BE-%D1%81%D0%BA%D0%BE%D1%87%D0%B8-%D0%BD%D0%B0-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D1%86%D0%B8%D0%B3%D0%B0%D0%BD%D0%B8%D1%82%D0%B5-%D0%B2-%D0%B3%D0%B0%D0%BB%D0%B8%D1%87%D0%B5-%D0%BD%D0%B5-%D1%81%D0%B0-%D1%81%D1%82%D0%B0%D0%BD%D0%B0%D0%BB%D0%B8-%D0%BF%D0%B0%D1%82%D1%80%D0%B8%D0%BE-news753917.html", "text": "Твърденията на Кирил Добрев, че БСП не печели само в една секция и това е ромската, защото там всички цигани за една вечер са станали патриоти, е абсолютна лъжа. Това каза пред Би Ти Ви депутатът от Обединени патриоти Красимир Богданов. Той показа в ефир копие от публикация в сайта на ЦИК. „Това е една груба инсинуация и трябва да я разсеем с документи. Затова съм подготвил извадка от сайта на ЦИК, в която пише, че за кандидата на ГЕРБ в тази секция, че са подадени 27 гласа. В циганската махала гласуват 147 човека. За кандидата на БСП гласа си са дали 97 души, а за кандидата на ВМРО – 38. Три пъти повече са за БСП“, заяви Богданов. „Нямам обяснения защо социалистите по този начин се опитват да изкарат ВМРО виновник за своя провал в Галиче. Винаги сме били противник на този мутренско-олигархичен модел, който е наложен там от Ценко Чоков и неговото обкръжение“, уверява депутатът. „Преди 10 години един цигански барон беше изградил в двора си джамия. Не е ясно откъде бе финансирана, при липсата на мюсюлмани в населеното място. Бяхме срещу този модел и опита за ислямизацията на Северозападна България“, припомня той. „Освен преобладаващото ромско население, има и повече от 50 души от български етнически произход. Това са хората, които са виждали нашата подкрепа в защитата на техните интереси.“, добавя Богданов. Кандидатът на ГЕРБ печели. Това означава ли, че тази партия подкрепя тази мутренско-циганска симбиоза, попита водещият Антон Хекимян. „По време на предизборната кампания ясно казахме, че не можем да бъдем част от този модел. Ние сме алтернативата“, заяви депутатът. На въпроса дали може да каже на Цветан Цветанов в Народното събрание, че техният кандидат е подкрепен от мутренско - циганска симбиоза, той отговори с „разбира се“. Винаги могат да бъдат издигнати неподходящи кандидати, добави Богданов. „Кандидатът на ГЕРБ взема близо с 80 гласа повече на втория тур. Публична тайна в Галиче е, че тези гласове в циганската махала – 99, които са били за кандидатът на социалистите, вероятно са били напазарувани на втория тур от неговия опонент. Това е една несигурна общност“, каза още депутатът от Обединени патриоти. Сподели:", "date": "2018.05.30", "title": "ОСТРА РЕАКЦИЯ! Депутат от ВМРО скочи на Кирил Добрев: Циганите в Галиче не са станали патриоти!"}
{"url": "http://pik.bg/%D0%B3%D1%83%D0%B8%D0%BD%D0%B5%D1%82-%D0%BF%D0%BE%D0%BB%D1%82%D1%80%D0%BE%D1%83-%D1%81%D0%BF%D0%BE%D0%B4%D0%B5%D0%BB%D0%B8-%D1%81-4-%D0%BC%D0%B8%D0%BB%D0%B8%D0%BE%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F%D1%82%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news753949.html", "text": "В момента Гуинет Полтроу и половинката й Брад Фалчък се наслаждават на ваканция в Мексико и актрисата реши да сподели със своите 4.2 милиона приятели в \"Инстаграм\" на какво приказно място се намират и колко добре си изкарват. 45-годишната звезда пусна два кадъра. На единия е прегърнала Брад, а на другия е заснета във волна поза на плажа. Може да ги видите в галерията ни. Гуинет и Брад са заедно от 2014 г. През април двамата поканиха над 400 гости, сред които Джулия Робъртс, Рийз Уидърспун и Дженифър Анистън, на парти в Лос Анджелис, което бе под кодово име \"Да отпразнуваме любовта ни\", пише \"Ева\" Това пък породи объркване дали не става въпрос за сватбено тържество, но впоследствие се разбра, че не са се оженили. Сватбата щяла да е малка, така заяви самата Гуинет. Сподели:", "date": "2018.05.30", "title": "Гуинет Полтроу сподели с 4 милиона ваканцията си (СНИМКИ)"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D0%BE%D1%82%D0%B8%D0%B2%D0%B0%D1%82-%D0%BD%D0%B0-%D0%BC%D0%BE%D1%80%D0%B5-%D0%BD%D0%BE-%D0%BD%D0%B0-%D1%80%D0%B0%D0%B1%D0%BE%D1%82%D0%B0-news753900.html", "text": "Масово наемане на пенсионери за обслужващ персонал тече в хотелите и ресторантите по морето. Това съобщи пред „Монитор“ директорът на Института за анализи и оценки в туризма Румен Драганов. Причината за назначаването на хора в пенсионна възраст за оправяне на легла и миене на чинии е липсата на кадри в курортите. Наемането им обаче не решава проблема, тъй като с напредването на възрастта служителите ставали по-неработоспособни. Освен това се появяват ред здравословни проблеми, които не им позволявали да изпълняват задълженията си. Към момента липсата на персонал по морето е около 15%, но реалният недостиг ще си проличи в началото на юни, когато започва и активният сезон, обясняват експертите. Основен проблем за стагнацията в туризма е прекъсната връзка между образование и реализация на учениците. „Голяма част от завършващите езикови гимназии не знаят, че имат професионално образование, т.е. те могат да работят като екскурзоводи“, обясни Драганов. Проверка на „Монитор“ показа, че бизнесът по морето има нужда от хора с френски, английски, немски, чешки и полски езици. Най-сериозно раздвижване в обявите за работа се наблюдава в сектор ресторантьорство. Сподели:", "date": "2018.05.30", "title": "КРИЗА! Пенсионери отиват на море, но на работа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-35-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D1%81%D0%B5-%D0%B3%D1%80%D1%8A%D0%BC%D0%BD%D0%B0-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%B1%D0%B0%D0%BD%D0%B8%D1%88%D0%BE%D1%80%D0%B0-news754018.html", "text": "35-годишен мъж се е самопрострелял в жилище в столичния квартал \"Банишора\", научи ПИК. Сигналът е подаден в СДВР в 13,20 ч. От столичната полиция потвърдиха пред ПИК за инцидента и уточниха, че мъжът е жив и е откаран в болница. Сподели:", "date": "2018.05.30", "title": "ИЗВЪНРЕДНО В ПИК! 35-годишен мъж се гръмна в столичния квартал \"Банишора\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B8-%D0%BE%D1%82%D0%B3%D0%BB%D0%B5%D0%B4%D0%B0-%D0%BC%D0%B8%D1%82%D0%BA%D0%BE-%D0%B8%D0%B2%D0%B0%D0%BD%D0%BA%D0%BE%D0%B2-%D0%B2%D0%B8%D0%B6%D1%82%D0%B5-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%BA%D0%B8%D1%82%D0%B5-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0%D1%82%D0%B0-%D0%BB%D0%B5%D0%B3-news753957.html", "text": "Бившият вратар на Левски и националния отбор Димитър Иванков тези дни имаше огромен повод за радост. Дъщерите му - близначките Стелла и Анджела, завършиха училище, а снощи бе и абитуриентският им бал, научи ПИК. Момичетата са близначки, но не са като две капки вода. И за празника си също бяха нарушили традициите на близнаците, като избраха различни тоалети. Стелла, която е сред топмоделите на \"Интермоделс\" блесна с ефектна червена рокля с гол гръб, докато сестра й се спря на черна официална одежда с красиви флорални мотиви и дълъг шлейф. С прасковения тоалет да близначките е майка им Десислава - ученическата любов на Митко Иванков, която с нищо не отстъпва по красота на своите дъщери. Стелла е по-голямата от двете само с 5 минути. С Анджела завършиха 31-во Средно училище за чужди езици и мениджмънт. Стелла иска да следва пиар, докато Анджела се вижда като рекламен специалист. Сподели:", "date": "2018.05.30", "title": "САМО В ПИК! УНИКАЛНИ КРАСАВИЦИ отгледа Митко Иванков! Вижте абитуриентките на футболната легенда (СНИМКИ)"}
{"url": "http://pik.bg/%D0%BA%D0%B8%D0%BC-%D0%BA%D0%BB%D0%B0%D0%B9%D1%81%D1%82%D0%B5%D1%80%D1%81-%D1%81-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%B0-%D1%84%D1%80%D0%B0%D0%B7%D0%B0-%D0%B7%D0%B0-%D0%B3%D1%80%D0%B8%D1%88%D0%BE-news753915.html", "text": "Бившата номер 1 в женския тенис Ким Клайстерс очаквано определи Рафаел Надал като фаворит за пореден триумф на Ролан Гарос, но посочи Григор Димитров като един от тенисистите, които биха могли да спрат Краля на клея. \"Очевидно е, че при мъжете изявеният фаворит е Рафаел Надал. Има обаче и по-млади играчи като Зверев, Тийм и Димитров, които биха могли да му отнемат трофея”, сподели носителката на четири титли от \"Големия шлем\". Както е известно, Гришо стартира с победа над египтянина Мохамед Сафуат с 6:1, 6:4, 7:6 и днес ще срещне Джаред Доналдсън (№57). 21-годишният американец се наложи с 6:3, 4:6, 3:6, 6:3,6:4 над чилиеца Николас Яри в близо тричасова битка. Така в днешния следобед (около 15:30 българско време) двамата ще се срещнат за първи път, стига да няма забавяния заради дъждовно време в Париж. Иначе първият мач на корт №18 е между Жарина Диас и Наоми Осака, като стартира в 12:00 часа, а след това Полански и Ербер ще доиграят мача си от вчера. Двубоят с Доналдсън ще бъде възможност за Григор да запише 60-ата победа в кариерата си на червена настилка на ниво АТР. Българинът вече изигра успешно своя мач №100 на клей, ликувайки с 3:0 срещу тунизиеца Сафуат (№182). Така той има актив от 59 победи и 41 поражения. Балансът му може да се подобри, при положение че днес той сложи край на участието на американеца в турнира, пише \"Новспорт\". Сподели:", "date": "2018.05.30", "title": "Ким Клайстерс с емблематична фраза за Гришо"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%BF%D1%80%D0%BE%D1%89%D0%B0%D0%B2%D0%B0-%D1%81-%D0%B0%D0%BA%D0%B0%D0%B4-%D1%81%D0%B2%D0%B5%D1%82%D0%BB%D0%B8%D0%BD-%D1%80%D1%83%D1%81%D0%B5%D0%B2-news753881.html", "text": "Днес България се прощава с акад. Светлин Русев. Поклонението ще се състои от 12.00 ч. в централното фоайе на Националната галерия \"Квадрат 500\". “Живописец с монументален размах, нечовешка енергия и удивителна работоспособност, общественик с изострена социална чувствителност, страстен колекционер на произведения на изкуството, акад. Русев беше енциклопедична личност с дълбоки познания и разностранни интереси\". Това написаха от Националната художествената галерия по повод кончината на твореца. \"Един от най-големите дарители у нас, оставил на родния си Плевен над 400 творби на български и световни имена, които са изложени в галерия Дарение \"Колекция Светлин Русев\", предава БНР. Сподели:", "date": "2018.05.30", "title": "България се прощава с акад. Светлин Русев"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D1%81%D0%BF%D0%BE%D1%80%D1%82-news753929.html", "text": "Френската легенда в колоезденето Бернар Ино скочи срещу победителя в завършилата наскоро Обиколка на Италия и четирикратен първенец в Тур дьо Франс Крис Фрум. С успеха си в Джирото Фрум се нареди именно до Ино и белгиеца Еди Меркс в списъка на колоездачите, печелили трите най-големи колоездачни обиколки в света - Джирото, Тура и Вуелтата на Испания. Според Ино Фрум не е имал право да участва докато срещу него се води разследване за превишена норма на салбутамол. 33-годишният британец даде съмнителната проба по време на Вуелтата, като обясни стойностите й с лекарство срещу астма, акцентира \"Спортал\". \"Оставаме само аз и Меркс. Фрум не влиза в този списък. Той даде положителна проба и трябваше да бъде дисквалифициран. Мястото му изобщо не беше на старта на Джирото. Защо се бави решението за него? Защо му предоставят толкова време, за да измисли обяснение? Заради това, че в отбора му \"Скай\" имат много пари ли? Всичко това е тъжно за нашия спорт. Фактът, че се подготвя за участие в Тур дьо Франс е скандален. Това трябва да бъде осуетено”, коментира Ино пред HLN. Сподели:", "date": "2018.05.30", "title": "Жесток скандал в световния спорт"}
{"url": "http://pik.bg/%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D1%8A%D1%82-%D0%BD%D0%B0-%D0%BC%D0%B8%D1%81%D1%83%D1%80%D0%B8-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%B5%D0%BA%D1%81%D1%81%D0%BA%D0%B0%D0%BD%D0%B4%D0%B0%D0%BB-%D0%B8-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-news753877.html", "text": "Губернаторът на Мисури Ерик Грайтенс подаде оставка заради сексскандал и финансово разследване, предава AFP, цитирана от Фокус. Обещаващият някога политик – изгряваща звезда на Републиканската партия се оттегли във вторник заради разследването на сексскандал и нарушения във финансирането на кампанията му. Проблемите на Грайтенс започнаха, когато се разбра през 2015, че е имал извънбрачна връзка и обвинения, че се опитал да изнудва любовницата да мълчи за връзката им с нейна полугола снимка. След това започна разследване на възможни нарушения на финансирането на предизборната му кампания – използването на нестопанска организация с цел укриване самоличността на дарителите на кампанията му, както и получаването на дарения от чуждестранни донори. Сподели:", "date": "2018.05.30", "title": "Губернаторът на Мисури хвърли оставка заради сексскандал и финансово разследване"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%B1%D0%B0%D0%B3%D0%B5%D1%80%D0%B8-%D0%B2%D0%BB%D1%8F%D0%B7%D0%BE%D1%85%D0%B0-%D0%B2-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-news753904.html", "text": "В най-големия ромски квартал у нас - \"Столипиново\", днес се провежда поредната акция за събаряне на незаконни постройки, съобщи районният кмет Николай Чунчуков. Акцията стартира малко след 9 часа и започна с премахването на незаконна къща с пристройки за животни на улица „Батак“. Ще бъдат вдигнати и 10 нерегламентирани павилиона на същата улица. \"Това са единствените незаконни обекти в това пространство на улица „Батак“, подчерта кметът пред \"Фокус\". Само преди седмица от улица “Крайна“ в квартал „Столипиново“ бяха премахнати две незаконни жилищни постройки и 25 търговски обекта. Сподели:", "date": "2018.05.30", "title": "Отново: Багери влязоха в \"Столипиново\""}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D0%B0%D1%81%D0%B0%D0%B6%D0%B5%D1%80-%D0%BF%D0%B0%D0%B4%D0%BD%D0%B0-%D0%BE%D1%82-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0-%D1%82%D1%83%D1%80%D1%81%D0%BA%D0%BE-%D0%BB%D0%B5%D1%82%D0%B8%D1%89%D0%B5-%D0%B8-%D0%B7%D0%B0%D0%B3%D0%B8%D0%BD%D0%B0-news753885.html", "text": "Британски гражданин е загинал на летище Даламан в Турция, падайки от самолет, пише британският вестник The Telegraph, цитира Фокус. Според информации на местни медии екипажът се е опитвал да свали пътника от самолета, като при опитите да бъде свален, той е паднал от вратата на самолета. Закаран е в болница в безсъзнание със счупени ребра. Той е починал без да дойде в съзнание. По данни на местните медии той е чакал три дни на летището, след като е бил загубил билета си. След като най-накрая е успял да се качи на самолет, той е започнал да спори с екипажа на самолета и му е било наредено да слезе от самолета. Започнало е разследване. Сподели:", "date": "2018.05.30", "title": "Британски пасажер падна от самолет на турско летище и загина"}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D0%B5-%D0%B4%D1%8A%D0%BB%D0%B1%D0%BE%D0%BA%D0%BE-%D1%80%D0%B0%D0%B7%D0%B4%D0%B5%D0%BB%D0%B5%D0%BD%D0%B0-%D0%BE%D1%82-%D0%B7%D0%B0%D0%BF%D0%BB%D0%B0%D1%85%D0%B0%D1%82%D0%B0-%D0%B7%D0%B0-%E2%80%9E%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B5%D0%B2%D1%80%D0%BE%D0%BF%D0%B0%E2%80%9C-news753879.html", "text": "Италия е дълбоко разделена от заплахата за бъдещ референдум за членството в ЕС, пише британският вестник The Times, цитиран от Фокус. След неуспеха на двете популистки партии да оглавят коалиционно правителство и назначаването на технически премиер от средите на световните финансови институции, лидерите на двете партии обвиниха президент, че се подчинява на Берлин, а не на италианските избиратели. Матео Салвини, лидерът на Лигата, заяви, че следващите избори ще бъдат референдум дали Италия да бъде „свободна или поробена“, въпреки че партията му се отказа от напускане на Еврозоната. Според Джовани Орсина лидерите на двете популистки партии са намалили малко антиевропейската реторика, за да не уплашат избирателите. Пазарите са обезпокоени от това, че двете партии имаха намерение да нарушат баланса на разходите и приходите чрез орязване на данъците и увеличаване на социалните разходи . От друга страна 260 хиляди италианци подкрепят действията на президента в петиция. Социолозите отбелязват, че Италия е разделена като никога досега. Сподели:", "date": "2018.05.30", "title": "Италия е дълбоко разделена от заплахата за „референдум за Европа“"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B5-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BC%D0%BE%D1%81%D0%BA%D0%B2%D0%B0-%D1%81%D1%80%D0%B5%D1%89%D0%B0-%D1%81%D0%B5-%D1%81-%D0%BF%D1%83%D1%82%D0%B8%D0%BD-news753887.html", "text": "Министър-председателят Бойко Борисов започва днес двудневно посещение в Москва, съобщи правителствената пресслужба. В рамките на визитата той ще се срещне с президента Владимир Путин. Двамата ще обсъдят двустранното сътрудничество в областта на икономиката, енергетиката и туризма, както и актуални международни въпроси. В делегацията, водена от министър-председателя, са включени вицепремиерът Томислав Дончев и министрите на финансите - Владислав Горанов, на енергетиката - Теменужка Петкова, на туризма - Николина Ангелкова, на културата - Боил Банов, както и изпълнителният директор и член на УС на \"Булгартрансгаз\" ЕАД Владимир Малинов. В руската столица премиерът ще има и среща с представители на българската общност. Сподели:", "date": "2018.05.30", "title": "Премиерът Борисов е на посещение в Москва, среща се с Путин"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BB%D0%B5%D0%BD%D0%B8%D1%83%D0%BC-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D1%8A%D0%B1%D0%B8%D1%82%D0%B8%D1%8F%D1%82%D0%B0-%D0%BD%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-%D1%82%D1%8A%D0%BB%D0%BF%D0%B8-%D1%80%D0%B0%D0%B7%D0%B3%D1%80%D0%B0%D0%B1%D0%B2%D0%B0%D1%82-news753944.html", "text": "Още през първия ден на пролетния международен панаир на книгата пред НДК \"Милениум\" се превърна в центъра на вниманието. Тълпи от читатели разграбват хитовите заглавия на издателството на атрактивни цени. Бай Данчо - по-известен като готвачът на Тодор Живков, ще гостува на щанда на издателство \"Милениум\" в шатра 14 на Пролетния панаир на книгата в парка пред НДК днес и утре от 15.30 до 17 часа. Обичаният майстор ще раздава автографи на почитателите си, които си купят книгите му \"Вълшебните рецепти на Бай Данчо\" и \"Ловните рецепти на Бай Данчо. 100 кулинарни рецепти за най-добър дивеч\". Йордан Стоичков, както е рожденото име на симпатичния и обичан кулинар, е прочут и с благия си характер и с увлекателния си стил на разказване и писане, не отдавна той участваше и в телевизионна рубрика, в която както и в книгата, споделяше множество преживявания от времето, когато е бил в антуража на бившия Първи. \"Масата пред Тодор Живков беше винаги отрупана с най-добрите блюда. Приготвях му ги повече от двадесет години, хранех също и семейството, и всичките му приятели и гости. От тогава до сега през ръцете ми минаха рецептите на най-различни баници, каши, ястия с месо и без месо, вкусни десерти. Аз ги събирах, убеден, че един ден ще мога да ги предам на някого. Заповядай в „кухнята” на Бай Тошо, читателю! - приканва авторът. -  Всички са чували за ловните постижения на Тодор Живков, но малцина сме наясно какво се случваше в кухнята. Как се приготвят глигани, муфлони, диви патици или фазани? И кои ястия бяха предпочитани? Аз знам, защото години наред поемах всички ловни мероприятия по нареждане на Живков. И недоволни не е имало: и Брежнев, и Чаушеску, и другите участници в ловните дружинки си облизваха пръстите. Най-добрите рецепти за дивеч, които можете да си приготвите сами, са събрани в тематичната книга с рецепти.\" А книгата на деня, която можете да си купите с 30% отстъпка на щанда на \"Милениум\" е \"101 мита от българската история: от Авитохол до Опълчението\" на историка Веселин Игнатов, която събира в едно най-оспорваните и коментирани събития и герои от миналото ни и ни дава шанс да си изясним фактите. Солидният том с корична цена 28 лв. днес можете да получите само за 20 лв. Ще откриете още стотици прекрасни книги от всички жанрове също с намаление на цената. Ще изпробвате късмета си с предизвикателството \"Среща с книга на сляпо\" и ще получите подарък при покупка над 20 и 30 лв. Сподели:", "date": "2018.05.30", "title": "ИЗВЪНРЕДНО В ПИК TV! \"Милениум\" в центъра на събитията на панаира на книгата. Тълпи разграбват хитовите заглавия на издателството (ОБНОВЕНА)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BA%D0%B0%D0%B4%D1%80%D0%B8-%D1%82%D0%BE%D0%B2%D0%B0-%D0%B2%D0%B8%D0%B4%D0%B5%D0%BE-%D0%B2%D0%B7%D1%80%D0%B8%D0%B2%D0%B8-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%BF%D1%80%D0%B0%D0%B2%D1%8F%D1%82-%D0%BA%D0%B0%D0%B9%D0%BC%D0%B0%D1%82%D0%B0-news753712.html", "text": "През последните дни в България отново се заговори за качеството на хранителните стоки. Вече на етикетите на колбасите ще четем колко точно месо има в тях. Регламентирано е, че в кренвиршите месото трябва да е минимум 50%, а в каймата трябва да бъде поне 70-80 на сто. Новите правила, подготвени от Министерството на земеделието, породиха дискусии в интернет, а социалните мрежи бяха залети от клипове, които демонстрират как се правят различни месни продукти. Всички кадри са заснети в чуждестранни фирми, предимно в САЩ и в различни азиатски страни. Някои от тях изглеждат стряскащо. Един от най-коментираните клипове илюстрира направата на кайма, пише Дарик. Кадрите показват, че заедно с месото се смилат пилешки крака, кожи, свински уши. Успокояващото е, че видеото категорично е заснето далеч от България. Клипът предизвика множество критики и огадки как се случват нещата в българските фирми за месни продукти, които пазят производствения процес в тайна, но подчертават, че се гордеят с качество. д Сподели:", "date": "2018.05.30", "title": "ШОКИРАЩИ КАДРИ! Това ВИДЕО взриви интернет! Вижте как правят каймата"}
{"url": "http://pik.bg/%D1%80%D1%8F%D0%B4%D0%BA%D0%BE-%D0%B1%D1%8F%D0%BB%D0%BE-%D0%B1%D0%B8%D0%B7%D0%BE%D0%BD%D1%87%D0%B5-%D1%81%D0%B5-%D1%80%D0%BE%D0%B4%D0%B8-%D0%B2-%D0%B7%D0%BE%D0%BE%D0%BF%D0%B0%D1%80%D0%BA%D0%B0-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-news753880.html", "text": "В Зоологическата градина в Белград в понеделник се роди бяло американско бизонче, което е голяма рядкост, защото на 10 милиона бизончета се ражда само едно бяло, предаде БНР. Ветеринарят Йозеф Езвед съобщи за Танюг, че бебето бизонче тежи около 40 килограма и е изключително светло, нетипично за бизон, но не става въпрос за генетическа грешка. Бизончето най-вероятно ще се казва Душанка, защото е родено ден след големия християнски празник Свети Дух. Бащата и майката на бизончето го пазят добре, съобщи ветеринарят, напомняйки, че бизоните са доста войнствени животни. Белградската Зологическа градина е една от малкото, които могат да се похвалят, че имат бял бизон, който е свещено животно за индианските племена. Сподели:", "date": "2018.05.30", "title": "Рядко бяло бизонче се роди в зоопарка в Белград"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%80%D1%8A%D1%81%D0%BD%D0%B8-%D1%87%D0%BE%D1%80%D0%B0%D0%BF%D0%B8-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news753882.html", "text": "Бдителен журналист открил захвърлени мръсни чорапи в залата за пресконференции на Белия дом, съобщава в. \"Хъфингтън пост\", цитиран от БТА. На странната находка се натъкнал кореспондентът на консервативното издание \"Дейли колър\" Саагар Енджети. Той открил на 17 май чифт мокри мръсни чорапи, опаковани в прозрачен плик. Той ги снимал и пуснал фотоса в Туитър. На 22 май пакетът отново стоял в залата, където се провеждат пресконференции, но вече на друго място. Изминали били пет дни, но съдържанието на плика още не било изсъхнало, установил Енджети. В четвъртък, 24 май, той обяви, че за два дни мръсните чорапи се били придвижили на пет сантиметра от първоначалното си местонахождение. Журналистът нямал представа чий е пакетът и как се озовал на толкова отговорно място. Вярно, че чорапите били изоставени в закътан ъгъл. Енджети обеща да продължи да наблюдава придвижването на плика и нехигиеничното му съдържание. Сподели:", "date": "2018.05.30", "title": "Откриха мръсни чорапи в Белия дом"}
{"url": "http://pik.bg/%D0%BA%D0%BB%D0%B8%D0%BD%D0%B8%D0%BA%D0%B0-%D1%89%D0%B5-%D1%81%D0%B5-%D0%B1%D0%BE%D1%80%D0%B8-%D1%81-%D0%BF%D1%80%D0%B8%D1%81%D1%82%D1%80%D0%B0%D1%81%D1%82%D1%8F%D0%B2%D0%B0%D0%BD%D0%B5%D1%82%D0%BE-%D0%BA%D1%8A%D0%BC-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8%D1%82%D0%B5-news753883.html", "text": "Шотландска клиника, специализирана в лечение на пристрастявания, обяви, че създава програма за борба със зависимост от криптовалутите - виртуалните валути, най-известна от които е биткоинът, предаде АФП, цитирана от БТА. Пациентите, които не могат да се възпрат да извършват ежедневни сделки с виртуални валути, могат да се включат в интензивна програма срещу зависимост от хазарта, обясниха от клиниката \"Кесъл Крейг\", която е една от водещите за лечение на пристрастявания. \"Пазарът на криптовалути, който се колебае много и е с висок риск, привлича проблемните играчи\", каза терапевтът Крис Бърн от клиниката. Стойността на виртуалните валути е много спекулативна и не се основава върху реални активи. Затова може много да варира от ден на ден. Докато някои виждат в нея средство за бързо забогатяване, други предупреждават за рисковете, които са сравними с тези в казината. Голямата нестабилност на криптовалутите \"предизвиква възбуда и бягство от действителността\", продължи Крис Бърн, като посочи за пример биткойна, чиято стойност се промени от около 1000 щатски долара до 20 000 долара през 2017 г., а сега е около 7110 долара. Това може да е \"вълнуващо, но и пристрастява и като пристрастяването към хазарта, може да е катастрофално финансово\". Клиниката е получила много молби да включи виртуалните валути сред зависимостите, които лекува. Сподели:", "date": "2018.05.30", "title": "Клиника ще се бори с пристрастяването към криптовалутите"}
{"url": "http://pik.bg/%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B5%D0%B4%D0%B2%D0%B0-%D0%BD%D0%B5-%D1%8F-%D0%BD%D0%B0%D0%BF%D1%80%D0%B0%D0%B2%D0%B8-%D0%B8%D0%BD%D0%B2%D0%B0%D0%BB%D0%B8%D0%B4-%D0%B4%D0%B8%D0%B2%D0%BD%D0%B0-%D0%BD%D0%B5-%D0%B4%D0%B0%D0%BB%D0%B0-%D0%B8-%D1%81%D1%82%D0%BE%D1%82%D0%B8%D0%BD%D0%BA%D0%B0-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D1%80%D0%B8%D1%81%D1%82%D0%B8%D0%BD-%D0%B8%D0%BB%D0%B8%D0%B5%D0%B2-news752830.html", "text": "Два месеца и половина след катастрофата на пътя Русе-София, отношенията между двете бивши приятелки - Дивна и Кристин Илиева, все още са вледенени. Топмоделката едва не остана инвалид, като и в момента се намира в болница в Истанбул за поредна операция. Според близки на Кристин Дивна изобщо не е посетила приятелката си в болницата в София. Лъжа били и тиражираните писания, че певицата е предложила да поеме част от разноските по лечението. Дивна, което се отърва без почти никакви наранявания, все още била събрала смелост да се срещне лично с потрошената Кристин и да й се извини в очите, пише седмичник. До този момент Дивна не е дала нито стотинка за лечението на манекенката, макар финансовото й състояние да е значително. Тя спечели 500 хиляди лева като победителка в музикалното риалити \"Пей с мен\". Близки до Дивна твърдят, че отдавна е профукала парите, но дали това е така, малцина знаят със сигурност. Самата Кристин Илиева по обясними причини все още не е дала показания пред криминалистите. Има вероятност показанията й да обърнат разследването и да утежнят положението на певицата от Русе. Изданието твърди още, че Илиева е споделила пред свои близки следното: \"По време на целия път тя ( ) шофираше екстремно, няколко пъти я помолих да намали скоростта и да не изпреварва толкова рисковано, но не ме послуша...\" Сподели:", "date": "2018.05.30", "title": "СЛЕД КАТО ЕДВА НЕ Я НАПРАВИ ИНВАЛИД! Дивна не дала и стотинка за лечението на Кристин Илиева, която за малко не остана без крака"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%BE%D0%BE%D0%BD-%D0%BE%D1%87%D0%B0%D0%BA%D0%B2%D0%B0-%D0%BA%D0%B8%D0%B5%D0%B2-%D0%B4%D0%B0-%D0%BE%D0%B1%D0%B2%D0%B8%D0%BD%D0%B8-%D0%BC%D0%BE%D1%81%D0%BA%D0%B2%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-news753884.html", "text": "Посланикът на Русия в ООН Василий Небензя предполага, че Киев ще обвини Москва за убийството на руския журналист Аркадий Бабченко, предава TACC. На заседание на Съвета за сигурност на ООН той отбелязва, че независимите и опозиционни журналисти в Украйна биват наричани „агенти на Кремъл“ и ги убиват, а престъпленията не се разследват . „В Киев беше убит руски гражданин, журналиста Аркадий Бабченко. Това стана преди няколко часа. Можем да предположим, че украинските власти ще обвинят Русия, Това се е случвало неведнъж.“, казва Небензя. По негови думи журналистите бягат от Украйна „от преследване, ако не, ги арестуват като Кирил Вишински, украински гражданин, директор на РИА Новости Украйна“. „ В изказването на украинския външен министър Павло Климкин вече прозвучаха намеци за версията за убийството на нещастния журналист Аркадий Баченко. Украинското следствие, украинското правосъдие , което ние добре познаваме, навярно ще намери там руска следа“, допълни Небензя. Сподели:", "date": "2018.05.30", "title": "Посланикът на Русия в ООН очаква Киев да обвини Москва за убийството на руския журналист"}
{"url": "http://pik.bg/%D1%81%D0%BE%D1%81-%D0%B8-%D0%B2%D0%B0%D1%81-%D0%B2-%D1%81%D0%BF%D0%BE%D1%80-%D0%B7%D0%B0-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87%D0%B8-%D0%BD%D0%B0-%D0%B1%D1%83%D0%BB-%E2%80%9E%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9D-news753889.html", "text": "Обект на спорове между Столичен общински съвет (СОС) и Върховния административен съд (ВАС) са два небостъргача по булевард \"България\". В единия случай съдът налага глоба на главния архитект на София Здравко Здравков за спиране на строеж, а в другия – съдът се произнася, че строежът, който Общинският съвет е одобрил, трябва да бъде спрян. Архитект Здравков бе наказан с глоба от Върховния административен съд за неспазване на решение, с което се позволява строеж по булевард \"България\" на 44-етажна сграда. Според Общинския съвет, който подкрепи изцяло Здравков и дори ще събере пари за глобата му, мястото за строеж е зелена площ според Общия устройствен план, предава Дарик. Общинският съветник Войслав Тодоров от коалиция „Сердика” и член на постоянната комисия по устройство на територията обясни каква е разликата между двата случая в кварталите \"Стрелбище\" и \"Борово\": \"За да може една сграда да се построи, тя трябва да отговаря на подробния устройствен план и на общия устройствен. В случая на НИКМИ в \"Стрелбище\", там общият устройствен план, го е боядисал терена в зелено и казва това е зелена площ. Те обжалват общият устройствен план и съдебното решение казва, че общият устройствен план в тази си част не бил влязъл в сила\". \"В случая с 'Борово' общият устройствен план е влязъл в сила, но хората обжалват подробния устройствен план, който разделя имота на три, той е вече много по-подробен, разглежда всеки парцел и застрояването на всеки един от парцелите. Съдът там каза, че този подробен устройствен план с който се разделя теренът на три части, разделянето е необосновано, прави се изкуственo; че максималната височина трябва да е до 20 метра; другото е за отстоянията. Това са трите основни аргумента\". Архитект Здравков каза пред Дарик, че председателят на общинския съвет Елен Герджиков ще прецени дали ще се съобрази със съдебното решение на първа инстанция, с което той спира строежа или производството ще се продължи и ще се чака решение на втора инстанция. Сподели:", "date": "2018.05.30", "title": "СОС и ВАС в спор за небостъргачи на бул. „България”"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%BE%D0%B1%D1%89%D0%B0-%D1%81%D1%82%D0%B0%D1%87%D0%BA%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%B3%D1%8A%D1%80%D1%86%D0%B8%D1%8F-news753890.html", "text": "Поредна обща стачка се очаква да предизвика затруднения в транспорта в Гърция. Протестът е насочен срещу предвиденото прилагане през 2019 г. и 2020 г. на нови съкращения на пенсиите и нови увеличения на данъци, предава Нова. Стачката ще парализира напълно морския трафик и ще наруши сериозно въздушния трафик. Няма да се движат влаковете между центъра на Атина и летището, както и градският транспорт. Предвидени са протестни шествия в столицата и в големите градове. Сподели:", "date": "2018.05.30", "title": "Поредна обща стачка блокира Гърция"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F-%D1%81-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BF%D1%83%D1%82%D0%B8%D0%BD-news753903.html", "text": "Премиерът Бойко Борисов замина за посещение в Русия. Той ще се срещне с премиера Дмитрий Медведев преди да се види с президента Владимир Путин. В 13.30 е срещата с Медведев. След ще има изявления. Към 14.30-15.00 се очаква да започне срещата с Путин. Предвидено е да с продължителност един час. Води се на четири очи, но ще присъстват част от министрите. Петима министри са включени в българската правителствена делегация - вицепремиерът Томислав Дончев, финансовият министър Владислав Горанов, министърът на енергетиката Теменужка Петкова, министърът на културата Боил Банов и министърът на туризма Николина Ангелкова, както и изпълнителният директор и член на УС на \"Булгартрансгаз\" ЕАД Владимир Малинов. Българският премиер и руският президент ще обсъдят по-нататъшното сътрудничество между България и Русия в областта на икономиката, енергетиката и туризма, както и актуални международни въпроси. След това ще има обяд и пленарно заседание с цялата делегация. Към 16-17 се очаква брифинга. Вечерта е среща с българската общност в посолството. При посещението на Борисов в Русия не се предвижда да се подписват документи. Разговорите ще бъдат политически и ако се разберат, след това ще се готвят споразумения. В руската столица премиерът ще проведе и среща с представители на българската общност. Това е първата визита на Борисов в Москва, въпреки че е вече трети мандат премиер на България. В първия му мандат отношенията с Москва бяха „приватизирани“ от президента Първанов, а във втория бяха „замразени“ от президента Плевнелиев. Посещението на Борисов идва седмица след като в Сочи българският президент Румен Радев за първи път бе приет от руския си колега. Това бе и първият диалог на високо ниво след смразените българо-руски отношения в последните 5-6 години. това Сподели:", "date": "2018.05.30", "title": "Борисов разговаря с Медведев преди срещата с Путин"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%B8%D1%82%D0%B5-%D1%85%D1%80%D0%B0%D0%BD%D0%B8-%D0%BA%D0%BE%D0%B8%D1%82%D0%BE-%D0%BF%D1%80%D0%B5%D1%87%D0%B0%D1%82-%D0%B4%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B5%D0%BC-news753855.html", "text": "Въпреки че някои храни биват обявявани като здравословни, те са калорични и могат да попречат на диетата ви за отслабване. Освен това в готовите храни се влагат продукти, които всъщност ги правят по-малко здравословни. Кои са те? Мюсли Мюслите са предпочитана храна от мнозина, които искат да се хранят здравословно и да отслабнат. В една порция мюсли обаче (от тези, примесени с парченца плодове и други подобряващи вкуса съставки) се съдържат средно между 200 и 300 калории, 12-13 грама чисти захари, 15 грама мазнини и до 40 грама въглехидрати. Това прави мюслите недобър избор за отслабване. Безалкохолни коктейли Отстранявате алкохола и мислите, че това е достатъчно? Не е така. Вярно е, че алкохолът добавя излишни празни калории към дневния прием, но премахването му не е достатъчно. В безалкохолните коктейли има добавени захарни сиропи, плодове и плодови сокове, които представляват излишък от калории. Смутита Ако си ги приготвяте вкъщи можете да контролирате количеството на плодове и плодов сок в тях, които са едни от главните носители на захари и калории. Купените смутита от щандове и фреш-барове обаче не са добра идея. Не знаете дали в тези напитки няма добавени подсладители, сокове и концентрати, които да направят смутито недотам полезно. Овесени мъфини На пръв поглед това звучи като страхотна идея. Мъфин от овесено брашно или някакво подобно алтернативно на бялото пшеничено брашно, което е полезно, съдържа фибри и е добър избор. Истината е, че в тези готови мъфини се съдържат добавени растителни масла и хидрогенирани мазнини, които са евтини за производството, а вредни за здравето ви. Освен това един такъв мъфин носи средно около 300 калории – толкова, колкото и обикновен донът със захарна глазура, пише Az-jenata.bg Зеленчуков чипс Не всичко, което е зеленчуково, е полезно. Не позволявайте маркетинговите хватки да ви прилъжат. Много голяма част от храните, представяни като здравословни, всъщност не са такива. Това важи най-вече за предварително приготвените и продавани в търговската мрежа зеленчукови храни, в частност зеленчуковият чипс. Не е препоръчително да консумирате подобни на него продукти. За предпочитане са пресните зеленчуци без добавени подобрители и овкусители, слепващи агенти и консерванти. Вода от алое вера Водата от алое или с алое вера се рекламира като новата кокосова вода – суперполезна и със страхотен принос в отслабването. Направена е от вода, гел от алое вера или чай. Въпреки че се води натурален продукт, в бутилираната вода с алое има и подсладители и овкусители. Сподели:", "date": "2018.05.30", "title": "Полезните храни, които пречат да отслабнем "}
{"url": "http://pik.bg/%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%84%D0%BE%D0%BB%D0%BA%D0%BB%D0%BE%D1%80%D0%B5%D0%BD-%D1%81%D1%8A%D0%B1%D0%BE%D1%80-%E2%80%9E%D0%BB%D0%B5%D0%B4%D0%B5%D0%BD%D0%B8%D0%BA%D0%B0%E2%80%9C-%D1%81-%D0%B3%D0%BE%D0%B4%D0%B5%D0%B6-%D0%BE%D1%82-%D0%BC%D0%B8%D0%BD%D0%B0%D0%BB%D0%BE%D1%82%D0%BE-news753858.html", "text": "С годеж, по стар български обичай ще бъде дадено началото на третото издание на Национален фолклорен събор „Леденика“. Ритуалът от миналото ще се състои на 3 юни, когато официално ще бъде представена двойката, която ще се венчае на Северняшката сватба, предава Конкурент. Традиционният обред ще се пресъздаде в Димитракиевата къща на Етнографско-възрожденския комплекс „Св. Софроний Врачански“ с искане ръката на булката и откупуване с подаръци. Това са само малка част от нещата, които ще се случат през този ден. Щастливите младоженци, които ще бъдат венчани по стар български обичай, са избрани от специално сформирано за случая жури. Преди годежа, кметът на Община Враца - Калин Каменов ще даде пресконференция, на която ще представи програмата на Национален фолклорен събор „Леденика“ 2018. Събитието, което събира хиляди любители на българските традиции и обичаи се организира от Община Враца и ще се проведе на 23 и 24 юни във Врачанския Балкан Сподели:", "date": "2018.05.30", "title": "Откриват Националния фолклорен събор „Леденика“ с годеж от миналото"}
{"url": "http://pik.bg/%D0%B0%D1%80%D1%82%D0%B8-%D0%B8%D0%B7%D0%BC%D0%B5%D1%81%D1%82%D0%B2%D0%B0-%D0%B3%D0%B0%D0%BB%D0%B8%D0%BD-%D0%BE%D1%82-%D0%BB%D0%B8%D0%B4%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BF%D1%80%D0%B8-%D1%82%D0%B8%D0%B9%D0%BD-%D0%B8%D0%B4%D0%BE%D0%BB%D0%B8%D1%82%D0%B5-news753860.html", "text": "АРТи детронира Галин от лидерското място сред мъжете в „Пайнер“, категорични са феновете. Певецът с руски корени набира все по-голяма популярност. АРТи даде заявка за топ име с дебютната си песен в „Пайнер“ „Късаш и хвърляш“, а с втория си проект „Граната“ буквално отстреля добричлията, който напоследък прави все по-слаби песни. „Галин започва да се изчерпва, а и отношението към феновете ги отблъсква. АРТи се държи доста мило с всички и това се харесва“, коментират меломаните. Според тях бургазлията е стигнал световно ниво в своите клипове, докато Галин започна да копира световните тенденции едва след 6 години безуспешни опити. „То е до усет, който няма как да се придобие в читалището в Добрич“, пишат в коментарите си феновете. Сподели:", "date": "2018.05.30", "title": " АРТи измества Галин от лидерството при тийн идолите "}
{"url": "http://pik.bg/%D0%BA%D0%B0%D0%BA-%D1%83%D0%BA%D1%80%D0%B0%D0%B9%D0%BD%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D1%80%D0%B0%D0%B7%D1%81%D1%82%D1%80%D0%B5%D0%BB%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B0%D1%80%D0%BA%D0%B0%D0%B4%D0%B8%D0%B9-%D0%B1%D0%B0%D0%B1%D1%87%D0%B5%D0%BD%D0%BA%D0%BE-news753878.html", "text": "Как Украйна разследва разстрела на Аркадий Бабченко, пише руският вестник “Московский комсомолец“, цитиран от Фокус. Изданието пише, че убийството на руския журналист е предизвикало огромен резонанс. Очевидно е ,че убиеца е поразил още една цел – да увеличи взаимната вражда. Украинският политолог Кирил Молчанов смята, че истинско разследване няма да има , ще бъде обвинена „ръката на Кремъл“, а ястребите от Министерството на вътрешните работи ще обявят Кремъл като поръчител на убийството. Денис Денисов заявява, че „за пореден път в Украйна се случва загадъчно убийство на човек, напуснал Русия по политически мотиви. Няма никакви съмнения, че украинските власти ще саботират разследването. Киев естествено ще се опита да използва случая за продължение на историята със Скрипал . никакви доказателства няма да се търсят, подобно на Великобритания. Главното е ,че западните медии са представили информацията по подходящ начин. В резултат ше се формира образът на Кремъл като убиец на своите недоброжелатели. Според изданието Русия въобще е последната страна , която може да бъде заподозряна в заговор с цел убийство, а Бабченко може да не е последната жертва на тази кампания. Сподели:", "date": "2018.05.30", "title": "Как Украйна разследва разстрела на руския журналист Аркадий Бабченко?"}
{"url": "http://pik.bg/%D1%81%D1%8A%D0%B4%D1%8A%D1%82-%D1%80%D0%B5%D1%88%D0%B0%D0%B2%D0%B0-%D0%B4%D0%B0%D0%BB%D0%B8-%D0%B4%D0%B0-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%BA%D0%BE%D0%BC%D0%B0%D0%BD%D0%B4%D0%BE%D1%81%D0%B0-%D0%B0%D0%BD%D0%B3%D0%B5%D0%BB-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-%D1%83%D0%B1%D0%B8%D0%BB-%D0%BF%D0%BE%D0%BB%D0%B8%D1%86%D0%B0%D0%B9-%D0%BE%D1%82-%D1%80%D0%B5%D0%B2%D0%BD%D0%BE%D1%81%D1%82-news753864.html", "text": "Военният Ангел Желязков, който в късната вечер на 20 май отне живота на полицая Добромир Лазаров, застава отново пред съда. Той обжалва наложената му мярка „задържане под стража” пред Военно-апелативен съд в София. Пред седмица магистратите решиха да наложат най-тежка мярка на мъжа, тъй като има обосновано предположение Желязков да извърши друго престъпление, а освен това има и данни не само за едно пробождане, като юмручният удар не съответства на използване на хладно оръжие, предава ТрафикНюз. Убийството е станало към 23:30 часа, когато полицаят Добромир Лазаров, служител на РПУ-Сопот, е отишъл да се саморазправя с Желязков заради Люба. Тя е бивша приятелка на Лазаров и настояща на Желязков - живеела е с него на семейни начала. Във фаталната нощ Лазаров е намушкан със сувенирен нож след боричкане. Две сериозни намушквания в областта на сърцето са фатални, но жертвата върви 15-20 метра, след като е прободен. Мъжът е починал в шокова зала, след като е бил откаран в болница. Ножът, с който е извършено убийството, е намерен на метри от местопроизшествието в кошче за боклук. Днес предстои да разберем каква ще бъде съдбата на командоса. Сподели:", "date": "2018.05.30", "title": "Съдът решава дали да остави в ареста командоса Ангел Желязков, убил полицай от ревност"}
{"url": "http://pik.bg/%D0%B4%D0%B0%D1%83-%D0%B4%D0%B6%D0%BE%D1%83%D0%BD%D1%81-%D1%81%D0%B5-%D1%81%D1%80%D0%B8%D0%BD%D0%B0-%D1%81-2--news753862.html", "text": "Водещият индекс на американската фондова борса в Ню Йорк Дау Джоунс регистрира спад от 2% към края на сесията във вторник заради страховете от политическата криза в Италия, предаде АФП, цитирана от БГНЕС. Около 18:45 UTC индексът Дау Джоунс (Dow Jones Industrial Average) е на ниво 24 282,77 пункта със спад 1,9% след като стигна по посока надолу 2% малко преди това. По-широкият S&P 500 също е в спад с 1,5 процента - 2 680,70 пункта, докато технологичният Насдак (Nasdaq Composite Index) е по-ниско с 0,8 процента до 7 374,31. Сподели:", "date": "2018.05.30", "title": "Дау Джоунс се срина с 2 %"}
{"url": "http://pik.bg/%D1%87%D0%B5%D1%80%D0%BD%D0%B0-%D1%81%D0%B5%D1%80%D0%B8%D1%8F-%D0%BF%D0%BE%D1%80%D0%B5%D0%B4%D0%BD%D0%B0-%D0%BF%D0%B0%D1%86%D0%B8%D0%B5%D0%BD%D1%82%D0%BA%D0%B0-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%BF%D1%80%D0%B8-%D0%BA%D0%BE%D0%B7%D0%BC%D0%B5%D1%82%D0%B8%D0%BA-%D0%B2-%D1%87%D0%B0%D1%81%D1%82%D0%BD%D0%B0-%D0%BA%D0%BB%D0%B8%D0%BD%D0%B8%D0%BA%D0%B0-news753826.html", "text": "51-годишна пациентка е починала след козметична процедура в една от частните клиники в Москва, съобщава Лайф.ру, као се позовава на Главното следствено управление. След манипулацията жената се почувствала зле и загубила съзнание. Екип на Спешна помощ е откарал пострадалата в една от болниците, където на четвъртия ден починала. Причината за смъртта на жената към момента не е известна, провеждат се експертизи. Това е трети, а по някои данни четвърти случай на смърт на пациентка след козметични услуги и пластични операции в московски клиники за последната половин година. През април, в частна клиника в Москва, починаха две жени, едната след пластика на носа, а втората след операция за увеличаване на гърдите. Медиите съобщиха и за случай на смърт на още една пациентка, за която не бяха съобщени подробности. Според представители на руския здравен контрол, причината за всеки от гореописаните случаи е инфекция. Ведомството проверява лекарствата, които са използвани. Сподели:", "date": "2018.05.30", "title": "ЧЕРНА СЕРИЯ! Поредна пациентка почина след посещение при козметик в частна клиника!"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D1%84%D0%B8%D0%BD%D0%B0%D0%BB%D0%B8%D0%B7%D0%B8%D1%80%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0%D1%82%D0%B0-%D0%B7%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%BA%D0%B8%D1%82%D0%B0%D0%B9-news753865.html", "text": "Белият дом върви към финализиране на подготовката за търговски санкции срещу Китай, предава AFP, цитирана от Фокус. Президентът Доналд Тръмп е заявил, че има намерение да финализира подготовката по налагането на търговски санкции срещу Китай въпреки предстоящото посещение на американска делегация в Пекин за разговори по уреждане на търговките спорове. От Белия дом обявиха, че тези санкции, обявени през март са фокусирани върху кражбата на американска интелектуална собственост от страна на Китай и все още се работи върху тях. Очаква се те да бъдат обявени другия месец. Това е поредната смяна на курса от страна на американския президент, който варира от остри заплахи до обещания за компромиси Преди по-малко от десет дни министърът на финансите на САЩ Стивън Мнучин заяви, че в момента наказателните тарифи срещу Китай са в „процес на изчакване“ Сподели:", "date": "2018.05.30", "title": " Белият дом финализира подготовката за търговски санкции срещу Китай"}
{"url": "http://pik.bg/%D1%82%D1%80%D0%B8-%D0%B4%D0%BE%D0%B2%D0%B5%D1%80%D1%87%D0%B8%D0%B2%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B8-%D0%B4%D0%B0%D0%B4%D0%BE%D1%85%D0%B0-%D0%BD%D0%B0%D0%B4-33-%D0%B1%D0%BE%D0%BD%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%B2-%D1%81%D0%BC%D0%BE%D0%BB%D1%8F%D0%BD-news753820.html", "text": "Близо 33 хил. лв. са приходите за телефонни измамници, получени от три доверчиви пенсионерки в Смолян за последните 20 дни, според справка на ОД на МВР. Последният случай е със 72-годишна жена, хвърлила от терасата 8 000 лв., мислейки че помага на полицейска операция. Жертвите на ало-рекетьорите са разговаряли в продължение на часове с мнимите полицейски служители. Дългият разговор е един от сигналите, че се обажда измамник, като в някои от случаите обажданията продължили 3-4 часа, уточняват от полицията. И в трите случая измамниците се представили за полицаи, които търсят съдействие за разкриване на телефонна измама. В продължение на часове, възрастните жени били убеждавани да помогнат за разкриването на телефонни измамници, които ще се обадят по-късно. Всичките налични пари и бижута били нужни, за да се помогне на полицейската операция. След получаване на сумите, фалшивите полицаи звънят отново и следват нови часове разговори, докато измамниците се отдалечат и избягат. От полицията напомнят за пореден път, че няма подобна практика да се искат пари от граждани по какъвто и да е повод за разкриване на престъпление, предаде БТА. Полицейската дирекция в Смолян обявява телефон 0301 35 323, на който гражданите ще могат денонощно да се свържат с полицейски служител, ако получат съмнително обаждане. Сподели:", "date": "2018.05.30", "title": "Три доверчиви пенсионерки дадоха над 33 бона на ало-измамници в Смолян"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D1%87%D0%B0%D0%BA%D0%B0%D1%82-21-%D1%82%D0%BE-%D1%81%D0%B8-%D0%B4%D0%B5%D1%82%D0%B5-%D1%81%D0%B0%D0%BC%D0%BE-%D0%BC%D0%B5%D1%81%D0%B5%D1%86%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5-20-%D1%82%D0%BE-%D1%89%D0%B5--news753830.html", "text": "Родителите на най-голямото британско семейство са в очакване на своето 21 дете само месеци, след като те обявиха, че 20-то им бебе ще е последно, пише \"Мирър\". Сю и Ноел Радфорд съобщиха голямата новина с видео, публикувано в Ютюб и качена ултразвукова снимка на нероденото им дете в Инстаграм. Когато двойката приветства раждането на сина им Арчи през септември миналата година, те бяха категорично, че малкото момче ще бъде тяхното последно дете. Но 8 месеца по-късно семейството е гототво да стане още по-голямо и към 20-те деца да се присъедини още едно момиче, което ще бъде близо 30 години по-малко от най-голямото дете в семейството. Сю и Ноел са вече родители на 29-годишния Крис, 24-годишната Софи, 22-годишния Чоу, 21-годишния Джак, 19-годишния Даниел, 17-годишния Люк, 16-годишната Мили, 15-годишната Кати, 14-годишният Джеймс, 13-годишната Ели, 12-годишната Айми, 10-годишния Джош, 9-годишния Макс, 8-годишната Тили, 6-годишния Оскар, 5-годишния Каспар, 2-годишната Холи, 22-месечната Фиби и 8-месечният Арчи. Сподели:", "date": "2018.05.30", "title": " УНИКАЛНО СЕМЕЙСТВО! Родители чакат 21-то си дете само месеци, след като обявиха, че 20-то ще им е последно (СНИМКИ)"}
{"url": "http://pik.bg/%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B4%D0%BE%D1%81%D0%B0%D0%B4%D0%BD%D0%B8%D1%82%D0%B5-%D0%BD%D0%B0%D0%B2%D0%B8%D1%86%D0%B8-%D0%B2-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B0-%D0%BD%D0%B8-news753847.html", "text": "Проучване, направено във Великобритания, разкрива най-досадните навици на партньора. Допитването по поръчка на бижутерската фирма \"Дайъмънд хевън\" е обхванало 1200 души. Най-голям процент от тях - 34 на сто, са посочили хъркането като най-дразнещия навик на половинката си. Следват игнорирането на партньора (26 процента), постоянното мрънкане (26 процента), загърбването на домакинската работа (22 процента). Проучването показва още, че за 15 процента от мъжете е особено дразнещо нежните им половинки да ги \"ръчкат\" в леглото и да им отказват секс. Същите привички, проявявани от партньора, будят недоволство сред 10 процента от дамите. Представителките на нежния пол намират за досадни и навиците на мъжете да оставят вдигната седалката на тоалетната чиния след ползване, редовните им посещения в кръчмата и прекомерното пиене. Сподели:", "date": "2018.05.30", "title": "Кои са най-досадните навици в партньора ни?"}
{"url": "http://pik.bg/%D1%83%D0%BD%D0%B3%D0%B0%D1%80%D0%B8%D1%8F-%D0%B7%D0%B0%D1%82%D1%8F%D0%B3%D0%B0-%D1%81%D1%8A%D1%81-%D0%B7%D0%B0%D0%BA%D0%BE%D0%BD-%D0%BC%D0%B5%D1%80%D0%BA%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BC%D0%B8%D0%B3%D1%80%D0%B0%D0%BD%D1%82%D0%B8-news753869.html", "text": "Даването на храна на мигранти и отпечатването на листовки с полезна информация за търсещите убежище ще бъде престъпление в Унгария . Това предвижда проектозакон, изготвен от правителството. Конституцията пък ще бъде променена, за да не могат други държави членки на Европейския съюз да прехвърлят търсещи убежище в унгарската страна. Унгарският премиер Виктор Орбан се бори с европейската политика по отношение на миграцията. Правителството му е изготвило нов закон , който криминализира помощта за незаконни мигранти . Ако бъде приет в сегашната си форма, под помощ ще се разбира и отпечатването на листовки с полезна информация, както и предлагането на храна, предава Дарик. Конституцията на страната пък ще бъде променена, за да не могат други държави членки на блока да изпращат търсещи убежище в Унгария . Партията на Орбан има мнозинство от две трети в парламента, където проектозаконът се очаква да бъде гласуван следващата седмица. Миналият месец унгарският премиер беше преизбран за трети път. През 2015 година унгарската страна попадна на пътя на около един милион бежанци , повечето от които идваха от Сирия, Ирак и Афганистан, насочвайки се най-вече към Германия. Сподели:", "date": "2018.05.30", "title": "Унгария затяга със закон мерките срещу мигранти"}
{"url": "http://pik.bg/%D1%84%D0%B8%D1%82%D0%BD%D0%B5%D1%81-%D0%B8%D0%BD%D1%81%D1%82%D1%80%D1%83%D0%BA%D1%82%D0%BE%D1%80%D1%8A%D1%82-%D1%80%D0%B8%D1%87%D0%B0%D1%80%D0%B4-%D0%B2%D0%B5%D0%BB%D0%B8%D1%87%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%B7%D0%B0%D1%89%D0%BE-%D0%BD%D0%B5-%D1%81%D0%BC%D0%B5-%D0%B2%D1%8A%D0%B2-%D1%84%D0%BE%D1%80%D0%BC%D0%B0-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news753870.html", "text": "Винаги обичаме да мечтаем или да си спомняме за лятото. Това ни топли през студените дни. Морето го свързваме с много емоции, купони, плажове и снимки. Като стана дума за снимки, доста от плановете ни се оказват различни. Виждаме се на плажа по бански, но не се харесваме. Ричард е сред най-разпознаваемите имена в родните фитнес среди. Той е личен треньор на редица популярни личности, заради което е наричан \"треньорът на звездите\", пише ТопСпорт. Много от хората оставят всичко за последния момент. Залата започва да се пълни април и май месец, а яденето не е спирало от Коледа. Няма как да очакваме големи резултати за 2 месеца годишно труд. Все отлагаме, продължаваме да ядем и да бездействаме. Лятното тяло се прави през зимата. Допускаме компромиси в храната. Ядем доста вредни храни, казвайки си, че ще е за последно. Това са принципи в живота, които не трябва да нарушаваме. Като с цигарите - или пушим или не, а някой го правели само като пият (ха-ха). Трябва винаги да подбираме добре храната, защото тя е горивото за тялото ни. Никой от нас не би искал то да функционира зле. Алкохолът. Понякога седмицата минава здравословно. Уикендът обаче ни изиграва лошо шега, започваме вечерта с алкохол, пием прекалено много, защото сме били стриктни през седмицата и заслужаваме. А на другия ден след, като вече ни е зле, така или иначе сме развалили режима и си вземаме пица и кола. Всичко трябва да бъде в граници и постоянно. Това е като с работата - невинаги ни се ходи, но трябва. Направете го този навик и с храните и алкохола. Заслужава си да бъдете по-пълноценни! Сподели:", "date": "2018.05.30", "title": "Фитнес инструкторът Ричард Величков разкрива защо не сме във форма през лятото"}
{"url": "http://pik.bg/%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D1%89%D0%B5-%D0%BF%D0%BE%D0%B4%D0%B0%D0%B4%D0%B5-%D0%B8%D1%81%D0%BA-%D0%B2-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D1%81%D1%8A%D0%B4-%D0%BD%D0%B0-%D0%BE%D0%BE%D0%BD-%D1%81%D1%80%D0%B5%D1%89%D1%83-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%B7%D0%B0-%D0%B5%D1%80%D1%83%D1%81%D0%B0%D0%BB%D0%B8%D0%BC-news753803.html", "text": "ТАСС, цитирана от \"Фокус\". Властите на Палестинската автономия ще подадат иска в Международния съд на ООН срещу решението на САЩ да пренесат посолството си в Израел от Тел Авив в Ерусалим, предава „Палестинското ръководство ще се обърне към Международния съд на ООН срещу решението на американската администрация. Искът ще бъде готов в близките дни“, заяви генералният секретар на изпълнителния комитет на Организацията за освобождаването на Палестина Саиб Арикат. Сподели:", "date": "2018.05.30", "title": "Палестина ще подаде иск в Международния съд на ООН срещу решението на САЩ за Ерусалим"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B0%D0%BB%D0%BD%D0%B0%D1%82%D0%B0-%D1%86%D1%8F%D0%BB%D0%BE%D1%81%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D1%89%D0%B5-%D0%B1%D1%8A%D0%B4%D0%B5-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%82%D0%B0-%D1%82%D1%80%D1%83%D0%B4%D0%BD%D0%BE-news753807.html", "text": "Мирното споразумение от 2015 г. засега е единственият начин да бъде постигнат напредък, трудно, но стъпка по стъпка, допълни той. Преди срещата се очакваше двамата лидери да обсъдят стъпките на Украйна към по-нататъшно интегриране с ЕС и усилията да бъде сложен край на продължаващия от години конфликт между украинската армия и проруските бунтовнически групи в Източна Украйна. В началото на двудневното си посещение в украинската столица Щайнмайер положи венец пред Паметника на незнайния войн. Предвидено е той да разговаря и с украинския премиер Володимир Гройсман, и с преподаватели по немски език и изучаващи езика от Киев и Лвов. През последните години Берлин беше един от най-убедените поддръжници на санкциите за подлагане на Русия на натиск, за да върне южната украинска област Крим и да сложи край на конфликта в Източна Украйна, отбелязва ДПА. Но залогът за Германия включва и икономически интереси, допълва агенцията. Берлин даде одобрението си да бъде разширен газопроводът \"Северен поток-2\", по който ще се доставя природен газ от Русия директно за Германия. Украинският президент отправи остри критики срещу проекта. Той заяви, че \"това е политически проект, целящ да разедини ЕС и да навреди на Украйна\", съобщиха германски медии. Щайнмайер каза, че се надява да бъде намерено решение, което да гарантира и в бъдеще транзита на газ през Украйна. Германският президент заяви и че опасенията на Киев, че преносът на газ ще спре, са неоснователни, предадоха ТАСС и украинската агенция Укринформ. \"Не трябва да критикувате Германия заради \"Северен поток-2\", защото Германия полага усилия транзитът на газ през Украйна да бъде гарантиран. За това се водят преговори на различни равнища\", допълни Щайнмайер. Украйна възразява срещу проекта с мотива, че той подкопава санкциите срещу Москва. По-рано този месец започна изграждането на разширението на газопровода. В израз на дипломатическа подкрепа миналия месец Щайнмайер се срещна с Порошенко, а по-рано този месец и германският министър на икономиката и енергетиката Петер Алтмайер посети Украйна и даде уверения, че Германия ще продължи да разчита на Украйна за преноса на газ, отбелязва БТА. Германският президент Франк-Валтер Щайнмайер изрази подкрепа за териториалната цялост на Украйна, предаде ДПА. Ние държим на сигурността и териториалната цялост на Украйна, каза Щайнмайер след среща с украинския президент Порошенко в Мариинския дворец в Киев, сградата на украинското президентство. Сподели:", "date": "2018.05.30", "title": "Президентът на Германия: Териториалната цялост на Украйна ще бъде постигната трудно"}
{"url": "http://pik.bg/%D1%84%D0%B8%D1%84%D0%B0-%D0%BD%D0%B0%D0%BF%D1%8A%D1%82-%D0%B4%D0%B0-%D0%BE%D1%82%D0%BC%D0%B5%D0%BD%D0%B8-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D0%BE-%D1%84%D1%83%D1%82%D0%B1%D0%BE%D0%BB-%D0%B7%D0%B0%D1%80%D0%B0%D0%B4%D0%B8-%D1%82%D1%80%D1%8A%D0%BC%D0%BF-news753809.html", "text": "The Hill, цитиран от \"Фокус\". Служителите от ФИФА се колебаят да гласуват в полза на кандидатурата на САЩ да бъдат домакин на Световното първенство по футбол през 2026 г. заради реториката на президента Доналд Тръмп към африканските държави, пише Организацията ще гласува следващия месец дали турнирът през 2026 г. ще се проведе едновременно в САЩ, Мексико и Канада или в Мароко. Според представители на организацията „ефектът на Доналд Тръмп“ измества подкрепата към Мароко, като един от тях посочи коментарът на президента по-рано тази година, че някои страни от Африка са „клоаки“. По-рано този месец Тръмп заяви, че „би било срамота, ако страните, които подкрепяме се наговорят срещу кандидатурата на САЩ за първенството“. ФИФА посочи, че етичните правила на организацията забраняват политическо влияние по време на процеса на подбор на страните-домакини. Сподели:", "date": "2018.05.30", "title": "ФИФА напът да отмени домакинството на Световното по футбол заради Тръмп"}
{"url": "http://pik.bg/%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%B3%D1%8A%D1%80%D1%86%D0%B8%D1%8F-news753866.html", "text": "Българинът, който миналата седмица беше задържан в Гърция за трафик на мигранти, днес е бил освободен, предава бТВ. Кръстьо Калев прекара шест дни под домашен арест в хотелска стая в Александруполис. Както вече ви разказахме, след продажбата неговото ремарке е попаднало в ръцете на каналджии. Купувачът обаче не го е пререгистрирал в КАТ и затова старият собственик попада под ударите на гръцките закони. Българските институции обещаха спешни консултации на високо ниво в южната ни съседка за решаване на проблема. Сподели:", "date": "2018.05.30", "title": "Освободиха българина, задържан за трафик на мигранти в Гърция"}
{"url": "http://pik.bg/%D1%83%D0%B5%D0%B4%D0%BD%D0%B0%D0%BA%D0%B2%D1%8F%D0%B2%D0%B0%D1%82-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%BA%D0%BE%D0%BC%D0%B0%D0%BD%D0%B4%D0%B8%D1%80%D0%BE%D0%B2%D0%BA%D0%B8-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8%D1%82%D0%B5-%D0%BE%D1%82-%D0%B5%D1%81-news753800.html", "text": "Times of Malta, цитиран от \"Фокус\". Работниците, изпратени в командировка в друга страна от ЕС трябва да получават равно заплащане за равна работа на същото място според реформите на правилата, приети от Европейския парламент, предава Новите правила, одобрени с 456 гласа срещу 147, цели да се предостави по-добра защита на командированите работници, както и за по-честна конкуренция между компаниите. Според европейското законодателство под командирован работник се разбира служител, изпратен от работодателя си да извършва работа в друга страна членка в ЕС на временна основа. През 2016 г. в ЕС е имало 2,3 милиона такива служители, като тенденциите сочат към тяхното увеличаване. Пътуването и настаняването на служителите трябва да се плаща от работодателя, а да не се изважда от заплатите. Новите елементи от реформираната директива ще се приложат и върху транспортния сектор, след като специфичното законодателство, включено в пакета за мобилността влезе в сила. Дотогава ще се прилага версията на директивата от 1996 г. Страните членки ще имат две години да пренесат новите правила в националните си законодателства. Сподели:", "date": "2018.05.30", "title": "Уеднаквяват парите за командировки на работниците от ЕС"}
{"url": "http://pik.bg/%D1%81%D0%BA%D0%BE%D0%BF%D0%B8%D0%B5-%D0%B8-%D0%B0%D1%82%D0%B8%D0%BD%D0%B0-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%E2%80%9E%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F%E2%80%9C-news753868.html", "text": "Република северна Македония\" е най-вероятното наименование, за което двамата външни министри Никола Димитров и Никос Кодзияс се договориха при последната си среща. Това съобщи македонската телевизия \"Телма\", която се позовава на дипломатически източници. Двамата министри са одобрили и конкретен план от 11 точки за окончателно разрешаване на спора за името. Планът се очаква да бъде одобрен от премиерите на Македония и Гърция Зоран Заев и Алексис Ципрас в телефонен разговор между двамата. След това двамата министър-председатели ще организират среща в Преспа, на която и официално ще представят Споразумението. Дипломатическите източници твърдят пред \"Телма\", че през юни Република Македония ще получи дата за започване на преговори за членство в ЕС. Планът предвижда на 8 септември в Република Македония да се проведе и референдум за одобрение на новото име. \"Днес опозиционната Нова демокрация на практика призна, че е постигнато споразумение чрез призива си до премиера Алексис Ципрас да не приема договора, който ще позволи на Македония да се присъедини към НАТО и ЕС\", подчертава \"Телма\", цитира Дарик. След провеждането на референдума и приемането на промените в Конституцията на Република Македония споразумението ще бъде внесено и в гръцкия парламент за ратификация. Сподели:", "date": "2018.05.30", "title": "Скопие и Атина се договориха за „Република северна Македония“?"}
{"url": "http://pik.bg/%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F%D1%82-%D1%80%D1%83%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B0%D1%80%D0%BA%D0%B0%D0%B4%D0%B8%D0%B9-%D0%B1%D0%B0%D0%B1%D1%87%D0%B5%D0%BD%D0%BA%D0%BE-%D0%BD%D0%B5-%D1%81%D0%B8-%D0%BF%D0%BE%D0%B4%D0%B1%D0%B8%D1%80%D0%B0%D0%BB-%D0%BD%D0%B8%D1%82%D0%BE-%D0%B4%D1%83%D0%BC%D0%B8%D1%82%D0%B5-%D0%BD%D0%B8%D1%82%D0%BE-%D0%B2%D1%80%D0%B0%D0%B3%D0%BE%D0%B2%D0%B5%D1%82%D0%B5-%D1%81%D0%B8-news753872.html", "text": "Руският вестник “Новая газета“ публикува кратък спомен за журналиста, който е работил последно за вестника, като включително е бил сътрудник на убитата журналистка Анна Политковская, пише Фокус. Абсолютно прям. Абсолютно честен. Истински художник, писател, за който е била по-важна гражданската позиция, отколкото осмислянето на случващото се. Именно той е написал за вестника най-хубавите репортажи от войната с Южна Осетия. В отношенията между Бабченко и редакцията е имало и щастливи моменти и моменти на пълно неразбиране. Не си е подбирал нито враговете нито думите. Сподели:", "date": "2018.05.30", "title": "Застреляният руски журналист Аркадий Бабченко не си подбирал нито думите, нито враговете си"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%80%D1%83%D0%BC%D1%8A%D0%BD%D0%B8%D1%8F-%D0%BF%D0%BE%D0%BB%D1%83%D1%87%D0%B8%D1%85%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D1%88%D0%B5%D0%BD%D0%B3%D0%B5%D0%BD-%D0%B2-%D0%B5%D0%BF-news753849.html", "text": "Еврокомисарят по вътрешните работи Димитрис Аврамопулос и няколко от групите в Европейския парламент призоваха отново тази вечер за приемането на България и Румъния в Шенген. Евродепутатите обсъдиха доклад за състоянието на пространството без гранични проверки, в който също е отправен този призив. България и Румъния ще направят Шенген по-сигурен, заяви Аврамопулос, цитиран от БТА, предава Нова. Призоваваме Съветът на ЕС да одобри приемането на двете страни, добави той. Трябва да понесем споделена отговорност за управлението на външните граници и да повишим доверието между държавите от ЕС. Шенген в последните три години бе изправен пред най-големите предизвикателства от своето създаване. Възобновените проверки по вътрешните граници не трябва да се превръщат в постоянни, те са извънредна мярка, последен изход, предимство трябва да имат полицейските проверки, посочи еврокомисарят. Той призова възможно най-бързо извънредните мерки да отпаднат и отбеляза, че до 2027 г. ЕК предвижда трикратно увеличение на бюджета за охрана на външните граници на ЕС. Групата на Европейската народна партия подкрепи България и Румъния и посочи, че възстановяването на границите е знак за накърнено доверие, свързано и с недостатъците в политиката за предоставянето на убежище. Социалистите и демократите коментираха, че възстановяването на граничните проверки е в противоречие с духа на свободата на движение и понякога - с правилата в ЕС. Европейските реформатори и консерватори (ЕКР) заявиха, че Шенген е накърнил доверието на гражданите и е довел до увеличаване на престъпността и тероризма. Според ЕКР е необходимо външните граници на ЕС да бъдат укрепени и непристъпни. Крайно време е България и Румъния да се присъединят към Шенген, заяви групата АЛДЕ. Временните мерки започват да приличат на постоянни, граничните проверки пречат на икономиката и благоденствието на гражданите, отдавна трябваше да отпаднат, добавиха либералите. Шенген е от полза за гражданите и бизнеса, посочи групата \"Зелени\". След миграционните потоци днес нещата са различни, става дума повече за възприятие за заплаха, отколкото за истинска терористична опасност. Терористите са родени в ЕС, добавиха от тази група. Европейската обединена левица подкрепи България и Румъния, но допълни, че Шенген е израз на правителствения провал в борбата с тероризма и прането на пари. Групата \"Европа на свободата и пряката демокрация\" отбеляза, че Шенген се основава на взаимното доверие, а то е било поставено на изпитание с миграционните потоци. Миграцията и тероризмът се сляха в общественото съзнание. Необходима е политическа воля за възстановяването на Шенген, добавиха от тази парламентарна група. Според групата \"Европа на народите и свободата\" вътрешните гранични проверки са били въведени заради това, че ЕК си затваря очите за прииждащите към ЕС мигранти. Филиз Хюсменова (ДПС/АЛДЕ) посочи, че България и Румъния преди седем години са изпълнили изискванията за Шенген и това се отчита в обсъждания от ЕП доклад. Шенген би бил по-силен, ако България и Румъния са част от него, аргументите против са изцяло и само политически. Настоявам Съветът на ЕС да предприеме отдавна нужните действия по приемането на България и Румъния, добави тя. Асим Адемов (ГЕРБ/ЕНП) заяви, че ЕП е длъжен да защитава правата на гражданите, като се бори за опазването на Шенген. Не може да се каже, че днес Шенген дава резултати, допълни той. По неговите думи възстановените проверки уронват доверието на гражданите. Солидарността изисква незабавно България и Румъния да бъдат приети, това ще допринесе за повече сигурност в ЕС, двете страни защитават надеждно външните граници, посочи Адемов. Емил Радев (ГЕРБ/ЕНП) отбеляза, че в последните години Шенген е изправен пред изпитания, както и че възстановените проверки представляват опасна тенденция. ЕС и Шенген са неделими, България и Румъния са изпълнили изискванията преди седем години, пазим най-трудната и натоварена външна граница, част сме от европейската гранична охрана, България реално е част от Шенген, време е за политическо решение. ЕС ще бъде по-сигурен с приемането на България, обобщи Радев. В обсъдения доклад се посочва, че ЕС е похарчил около 20 милиарда евро за възстановяването на граничните проверки, като към тази сума всяка година се добавят нови два милиарда евро. Допълва се, че европейските държави са изградили над 1200 километра стени на стойност поне половин милиард евро. Сподели:", "date": "2018.05.30", "title": "България и Румъния получиха подкрепа за Шенген в ЕП"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%81%D1%8A%D0%BE%D0%B1%D1%89%D0%B8-%D1%80%D0%B0%D0%B4%D0%BE%D1%81%D1%82%D0%BD%D0%B0-%D0%B2%D0%B5%D1%81%D1%82-%D0%B4%D0%BE%D0%BA%D0%B0%D1%82%D0%BE-%D0%B2%D1%81%D0%B8%D1%87%D0%BA%D0%B8-%D0%B3%D0%BB%D0%B5%D0%B4%D0%B0%D1%85%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B5%D0%BF%D0%B8%D0%B7%D0%BE%D0%B4-%D0%BD%D0%B0-%D1%81-news753848.html", "text": "Актрисата Дария Симеонова е бременна. Новината съобщи самата тя в Дома на киното, където с екипа на „Откраднат живот” и фенове гледаха последния епизод от пети сезон на най-успешния български медицински сериал, предава Нова. По-рано през деня Дария написа в профила си във Facebook: „Наталия v/s Дария! Дария се заема със следващия си голям проект - РЕАЛНИЯ ЖИВОТ! Благодаря на всички замесени в \"кражбата\" на тези две години и половина! ❤ „ Дария Симеонова: Получих предложение за брак на плаж в Нова Зеландия (ВИДЕО) В края на март актрисата разказа в ефира на предаването \"На кафе\" за романтичното предложение за брак, което е получила в навечерието на Коледа. Годеникът й Антон я попитал дали ще се омъжи за него по време на разходка по екзотичен плаж в Нова Зеландия. \"Изобщо не очаквах и много се панирах. Аз съм свободолюбив човек, но не съм против брака\", сподели тогава Дария. Тя разказа за щурите приключения, които двамата са имали по време на няколкоседмичната си екскурзия до Нова Зеландия и островната държава Вануату. Дария и годеникът й скочили с парашут от 5000 метра височина, люлели се над огромна бездна със съоръжение, наречено суинг, ходили и на рафтинг. Сподели:", "date": "2018.05.30", "title": "Звезда от \"Откраднат живот\" съобщи радостна вест, докато всички гледаха последния епизод на сериала"}
{"url": "http://pik.bg/%D1%80%D0%B0%D0%B7%D1%85%D0%B8%D1%89%D0%B5%D0%BD%D0%B8%D0%B5-%D0%B8%D0%B2%D0%B0%D0%BD%D0%B0-%D0%BF%D0%BE%D0%BC%D0%BF%D0%B0-%D0%B1%D0%BE%D0%BC%D0%B1%D0%B8-%D0%B7%D0%B0-10-%D0%B1%D0%BE%D0%BD%D0%B0-%D1%87%D0%B0%D0%BB%D0%B3%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%B2%D0%B4%D0%B8%D0%B3%D0%B0-%D1%81%D1%8A%D1%81-%D1%81%D0%B8%D0%BB%D0%B8%D0%BA%D0%BE%D0%BD-%D0%BB%D0%B8%D0%B1%D0%B8%D0%B4%D0%BE%D1%82%D0%BE-%D0%BD%D0%B0-%D0%BD%D0%BE%D0%B2-%D0%B3-news753503.html", "text": "Ивана ляга под ножа за нов силикон в гърдите. Фолк звездата е приготвила 10 000 лева за анатомични импланти, които ще й поставят виртуозите в реномирана столична клиника. Проверката сочи, че подобна манипулация в елитни частни медицински заведения струва от 4 000 до 5 000 евро в зависимост от качеството на материала. Ивана си е природно надарена и за всички е учудващо, че прибягва до нов тунинг. Особено, след като преди години премахна силикона заради системните болки в гръбначния стълб, които певицата си докара заради кубиците подкожни подплънки в сутиена, пише седмичник. Зад решението й да се тунингова най-вероятно стои и нов герой на интимния фронт. Преди 5 години тя призна в интервю, че в края на 90-те си е сложила нови гърди, за да спечели сърцето и либидото на специален за нея мъж. \"Тогава този човек бе независим, богат, демонстрираше класа и стил и това ме спечели\", споделяла е айтозлийката. След като се увлякла по красавеца, тя променила и своя живот, като се концентрирала върху кариерата и известността, които съпътстват и финансово благополучие. Според изданието, счита се, че е ставало дума за Бенчо Бенчев, добил популярност като общинаря на БСП с лъскавия \"Ролс-ройс\". Двамата делили креват в началото на чалга кариерата й. Сподели:", "date": "2018.05.30", "title": " РАЗХИЩЕНИЕ! Ивана помпа бомби за 10 бона! Чалга звездата вдига със силикон либидото на нов герой на интимния фронт"}
{"url": "http://pik.bg/%D0%BF%D1%80%D0%B8%D0%BC%D0%B8%D1%80%D0%B8%D0%B5-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B8-%D0%B4%D0%B6%D0%B8%D1%85%D0%B0%D0%B4%E2%80%9C-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%BE%D0%B3%D1%8A%D0%BD%D1%8F-%D1%81%D1%80%D0%B5%D1%89%D1%83-%D0%B8%D0%B7%D1%80%D0%B0%D0%B5%D0%BB-news753859.html", "text": "Палестинската военнизирана групировка „Ислямски джихад“ е обявила прекратяване на огъня срещу Израел, предава AFP, цитирана от Фокус. Примирието с Израел е договорено в Египет във вторник вечерта след най-сериозната размяна на огън от двете страни от 2014 година насам. В изявление на говорителя на групировката се казва, че „прекратяването на огън я е договорено с Израел за възстановяване на спокойствието“. Той е заявил за агенцията , че лидерите на „Хамас“ също ще сде придържат към него, но досега няма потвърждение от страна на „Хамас“ или от Израел. Сподели:", "date": "2018.05.30", "title": "ПРИМИРИЕ! „Ислямски джихад“ прекрати огъня срещу Израел"}
{"url": "http://pik.bg/%D0%B3%D0%BB%D0%B5%D0%B4%D0%B0%D1%82-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B1%D0%B8%D0%B2%D1%88%D0%B8%D1%8F-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%B2-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%BB%D0%B0%D0%B7%D0%B0%D1%80-%D0%B2%D0%BB%D0%B0%D0%B9%D0%BA%D0%BE%D0%B2-news753797.html", "text": "Районният съд в Пазарджик ще гледа на 30 май делото срещу бившия председател на Общинския съвет в град Септември Лазар Влайков. Това съобщи Маринела Георгиева от администрацията на съда, цитирана от Фокус. Началото на съдебното заседание е от 9.30 часа. Делото е образувано по внесен от Районна прокуратура – Пазарджик обвинителен акт срещу Влайков. Подсъдимият е обвинен за това, че на 31 август 2017 година в село Виноградец е държал пистолет „Глок“ и 45 броя боеприпаси като не е взел необходимите мерки за сигурност – не ги е държал в метална каса в дома си, взел е оръжието и боеприпасите, занесъл ги е в заведение, употребявал ги е открито и е оставил пистолета без надзор в ръцете на различни лица. В резултат на това е причинена смъртта на Наско Тонкев. Насрочено е разпоредително заседание, а съдия-докладчик по делото е Стела Михайлова. Сподели:", "date": "2018.05.30", "title": "Гледат делото срещу бившия председател на Общинския съвет в Септември Лазар Влайков "}
{"url": "http://pik.bg/%D0%BB%D0%B5%D0%BA%D0%B0%D1%80%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D1%89%D0%B5-%D0%BE%D0%BF%D0%BE%D1%80%D0%B2%D0%B0-%D0%BF%D0%BE-%D1%81%D1%8A%D0%B4%D0%B5%D0%B1%D0%B5%D0%BD-%D0%BF%D1%8A%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B7%D0%B4%D1%80%D0%B0%D0%B2%D0%BD%D0%B0-%D0%BA%D0%B0%D1%80%D1%82%D0%B0-news753796.html", "text": "По-рано днес Министерският съвет прие спорния документ. Съществуващите диспропорции в параметрите на НЗК са прекалено очевидни, за да бъдат подминати, според БЛС. Националната здравна карта не следва да бъде рестриктивен инструмент за пациенти и лечебни заведения, а подход за анализ на потребностите на нацията от лечение по области и база за проследяване на здравния статус на държавата по региони, допълват от съсловната организация. Председателят на БЛС Венцислав Грозев е изразил мнение, че съществуват реални предпоставки вместо здравната карта да е подпомагащ здравната система стълб, да се окаже поредният финансов инструмент за лимитиране и едностранчиво бюджетиране на системата. Българският лекарски съюз (БЛС) ще оспори по съдебен път Националната здравна карта, съобщиха от съсловната организация. Сподели:", "date": "2018.05.30", "title": "Лекарският съюз ще опорва по съдебен път Националната здравна карта"}
