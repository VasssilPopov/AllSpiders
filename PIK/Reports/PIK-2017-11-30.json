{"url": "http://pik.bg/%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D1%89%D0%B5-%D0%BE%D1%81%D0%B8%D0%B3%D1%83%D1%80%D0%B8%D0%BC-%D0%BF%D1%8A%D0%BB%D0%BD%D0%BE-%D1%81%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%B8%D0%B5-%D0%BD%D0%B0-%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news708748.html", "text": "Работата по случаите с отвличането на Адриан Златков и взривения банкомат в Сапарева баня продължава. Това каза на пресконференция главният секретар на МВР гл. комисар Младен Маринов във връзка с отвличането на Адриан Златков и взривения банкомат в Сапарева баня . „Не мога да ви кажа нищо повече. Това, което по трябва и по закон се прави, се прави. Ако имаме нова информация, която може да бъде споделена, съответно след разрешение от прокуратурата, ще я споделим. Колегите работят и не може да споделяме информация“, коментира Маринов. За мерките за сигурност по време на европредседателство главният секретар заяви, че вчера са били по обектите, където ще бъде основно открито председателството на 11 януари. „Това го правим с цел да вземем максимални мерки и в същото време да направим така, че да не затрудняваме в голяма степен живота в града и нормалното придвижване на гражданите. Нямаме сериозни притеснения и неща, които смятаме, че ще попречат на нормалното протичане на председателството от гледна точка на сигурността. Продължаваме работа. Ако има нещо, което трябва да стигне до гражданите, ще бъде направено по съответния начин, но програмата се променя постоянно“, каза още Младен Маринов.", "date": "2017.11.30", "title": "Младен Маринов: Ще осигурим пълно спокойствие на софиянци по време на европредседателството"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%BA%D1%80%D0%B8%D0%B5-%D1%81%D0%BD%D0%B8%D0%BC%D0%BA%D0%B8-%D0%BF%D0%BE-%D0%BC%D0%BE%D0%BD%D0%BE%D0%BA%D0%B8%D0%BD%D0%B8-%D0%BF%D0%B8%D0%BA%D0%B0%D0%BD%D1%82%D0%BD%D0%BE-%D1%84%D0%BE%D1%82%D0%BE-news708679.html", "text": "Синоптичката Деси Банова, която през лятото плени със сините си очи бившия държавен глава Росен Плевнелиев, крие пикантни снимки от далечното си минало. Вече 17 години Деси запознава зрителите на Нова телевизия с капризите на времето. В зората на своята кариера през 1996 г., когато Банова прави първите си стъпки в ефира на телевизия \"7 дни\", тя се щракнала гола, без да подозира, че някой ден ще се срамува от палавия кадър. Случайно или не, фотосът, на който новата любов на президента Плевнелиев позира по монокини, се изпари от публичното пространство. От около 2 години кадрите са изтрити от всички сайтове. На снимката Банова позира ухилена до уши и свенливо е прикрила гърдите си с едната си ръка. С другата държи маркуч, от който струи вода, пише седмичник.", "date": "2017.11.30", "title": "ГОРЕЩО! Гаджето на Плевнелиев крие снимки по монокини (ПИКАНТНО ФОТО)"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D0%BD-%D1%80%D0%BE%D0%BC%D0%B5%D0%BE-%D0%B7%D0%B0%D0%BF%D0%BB%D0%B0%D1%88%D0%B8-%D0%BC%D0%BB%D0%B0%D0%B4%D0%BE-%D0%BC%D0%BE%D0%BC%D0%B8%D1%87%D0%B5-%D1%89%D0%B5-%D1%82%D0%B5-%D0%B7%D0%B0%D0%BF%D0%B0%D0%BB%D1%8F-%D1%89%D0%B5-%D1%82%D0%B5-%D0%B7%D0%B0%D0%BA%D0%BE%D0%BB%D1%8F-%D1%89%D0%B5-%D1%82%D0%B8-%D0%BE%D1%82%D1%80%D0%B5%D0%B6%D0%B0-%D0%B3%D0%BB%D0%B0-news708756.html", "text": "„Ще те убия, ще те унищожа“ „Ще ви запаля!, Ще ви заколя!, Ще ви отрежа главата! Ще те убия!, Ще те унищожа! Или ще бъдеш моя или на никого няма да бъдеш!“ „Дай си чантата и телефона! Ти защо пускаш жалби срещу мене! Ти ще бъдеш моя, когато поискам! Тръгвай с мен!“ \"Цитираното предходно осъждане е влязло в сила на 07. 12. 2016 г., но само няколко дни след това Ангел Г. е започнал да извършва и други престъпни деяния. От начина на извършване на горепосочените престъпни деяния и упоритостта в преследване на престъпните цели на обвиняемия  може да се твърди, че пострадалата е доведена до състояние да не може да води обичаен живот\" 56-годишният Ангел Георгиев е арестуван преди 6 дни за брутално преследване и заплахи за убийство срещу бургазлийка и нейния приятел. Бившият военен не спирал да тормози А.А. повече от година, пише \"Флагман\". Кошмарът започнал на 19 декември м.г. Тогава бургазлията, който останал да живее в с. Равнец след пенсионирането си, причакал жената пред дома й в кв. \"Долно Езерово\".  В 07:40 ч. сутринта Ангел започнал да крещи срещу смаяната бургазлийка: Тази реплика била придружена с канонада от обиди към жената, която изпаднала в ужас при вида на бившия военен. Час и половина по- късно случката се повторила, отново пред дома на А. А. На 10 март т. г., около 22 ч.. Ангел за пореден път причакал жертвата и приятеля й, атакувайки ги с думите: Заради тези реплики Ангел е обвинен в закана за убийство, която може да му донесе до 3 години затвор. Вместо обаче да се кротне след жалбата в полицията, 56-годишният бургазлия се настървил още повече. Кулминацията на зловещия трилър дошла преди броени дни, когато Ангел  опитал да отвлече А. А. Той причакал жената на в Северна промишлена зона на ул. „Одрин“, хванал я за дясната ръка, но след като категорично отказала да тръгне с него, я ударил с юмрук в дясното рамо. Ангел опитвал всячески да натика уплашената жена в колата си, като същевременно крещял: Това обаче привлякло вниманието на минаващи наблизо хора, който веднага се притекли на помощ и отървали А. А. от нападателя й. Ужасената жена веднага подала сигнал в полицията и Ангел Георгиев е издирен и арестуван за броени часове. Малко след това той се сдобива и с второ обвинение - за принуда. Според закона то също се наказва с до 3 години затвор. Преди броени дни обаче Бургаският районен съд изменя мярката на бургазлията от \"задържане под стража\" в \"домашен арест\". Ангел все още няма да се прибере у дома, тъй като прокуратурата протестира решението на първата съдебна инстанция. Държавното обвинение мотивира действията си с факта, че бившият военен вече е осъждан за „Престъпления срещу личността“. Като присъдите са за нападения над приятеля на А.А., с когото тя живее на семейни начала. , обяви прокурорът . Представителят на държавното обвинение е категоричен, че гореизложеното  налага извод за трайност на престъпните нагласи на обвиняемия и утвърден противоправен модел на поведение, който ще продължи, ако спрямо него не бъде определена мярка за неотклонение „задържане под стража“, която обективно да възпрепятства възможността му да извършва престъпления.", "date": "2017.11.30", "title": "БРУТАЛНО! Пенсиониран Ромео заплаши младо момиче: Ще те запаля, ще те заколя, ще ти отрежа главата!"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B3%D0%B8-%D0%BC%D1%8A%D0%B6%D0%B5%D1%82%D0%B5-%D0%BB%D1%8A%D0%B6%D0%B0%D1%82-%D0%B4%D0%B2%D0%BE%D0%B9%D0%BD%D0%BE-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%B6%D0%B5%D0%BD%D0%B8%D1%82%D0%B5-news708703.html", "text": "Мъжете лъжат двойно повече от жените. Това показват резултатите от проучване, направено във Великобритания. Допитването показва, че представителите на силния пол си спестяват истината веднъж на четири дни, докато нежните им половинки лъжат веднъж на осем дни, пише в. \"Дейли експрес\". Девет процента от мъжете вярват, че са експерти в лъжите. За сравнение - жените, които се смятат за \"изпечени лъжкини\", са едва четири процента. Същевременно 90 процента от жителите на Острова са убедени, че могат лесно да разпознаят кога някой ги лъже. Според две трети от британците измежду всички професионалисти най-умели в лъжите са политиците. Над 50 процента от участниците в допитването гледат с недоверие и на социалните мрежи. Сред признаците, издаващи лъжците, хората открояват липсата на очен контакт, забавянето на отговора, промяната в интонацията, шаването, потенето, почесването по носа и покриването на устата. Допитването разкрива още, че седем процента от мъжете и само два процента от жените винаги вярват на другите.", "date": "2017.11.30", "title": "Спипаха ги! Мъжете лъжат двойно повече от жените"}
{"url": "http://pik.bg/%D0%BA%D0%BE%D0%B7%D0%BC%D0%B8%D0%BD-%D0%BC%D0%BE%D1%86%D0%B8-%D0%BD%D0%B5-%D0%B8%D1%81%D0%BA%D0%B0%D0%BC%D0%B5-%D0%B4%D1%83%D0%B7%D0%BF%D0%B0-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-%D0%BD%D0%B5%D0%BA%D0%B0-%D0%B3%D0%B8-%D0%B4%D0%B0%D0%B2%D0%B0%D1%82-%D1%81%D0%B0%D0%BC%D0%BE-%D0%BD%D0%B0-%D0%BB%D0%B8%D1%82%D0%B5%D0%BA%D1%81-%D0%B5%D1%82%D1%80%D0%BE%D0%BF%D0%BE%D0%BB%D0%B5-news708818.html", "text": "Защитникът на Лудогорец Козмин Моци обяви, че разградчани не искат повече дузпи и призова такива да се дават само на отбора, който не знае как се казва - Литекс или Етрополе. Освен това бранителят се възмути, че един и същи съдия във втори пореден мач не отсъжда явен 11-метров наказателен удар в полза на орлите. Моци все пак каза, че не това е причина за днешното поражение от Верея и поздрави тима от Стара Загора за днешния им успех. “Имахме много положения за гол, но не ги вкарахме. Имахме проблеми в защита и затова загубихме. Днес няхме и късмет. Според мен при 1:1 не ни дадоха дузпа. До края на сезона не искаме нито една дузпа. Срещу Витоша същия съдия, който не ни даде дузпа, днес беше зад вратата. Не искаме да ни дават дузпа. Нека ги дават на този отбор, който не го знам - Литекс, Етрополе. Според мен положението на Кешерю беше чиста дузпа. Кешерю също каза, че е така. Пак казвам, същият съдия, който не ни даде дузпа срещу Витоша, днес бе зад вратата и отказа да сигнализира на главния за нарушението. Но не загубихме точки заради тази дузпа. Това са неща, които не трябва да се случват на футболния терен. Браво на момчетата от Верея, играха и взеха трите точки. Но един и същи съдия не дава две дузпи в два поредни мача (б.а. най-вероятно говори за Владимир Вълков). В мача с Витоша беше на 5 сантиметра. Не заради тази дузпа паднахме днес. Това вече го казах. Всяка година печелим първенството с 15-20 точки и това не е заради съдиите, а защото сме най-добрите в България. Сега се вижда тенденция и това не е нормално. Не треньорът е виновен за днешната ни загуба. Винаги сме зад треньора”, допълни Козмин Моци, цитиран от Спортал.", "date": "2017.11.30", "title": "Козмин Моци: Не искаме дузпа до края на сезона, нека ги дават само на Литекс-Етрополе"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B5-%D1%81%D0%BF%D1%80%D1%8F%D0%BB%D0%B0-%D0%B3%D0%BE%D0%BB%D1%8F%D0%BC%D0%B0-%D0%BF%D1%80%D0%B0%D1%82%D0%BA%D0%B0-%D1%80%D0%B0%D0%B4%D0%B8%D0%BE%D0%B0%D0%BA%D1%82%D0%B8%D0%B2%D0%BD%D0%B8-%D0%B3%D1%8A%D0%B1%D0%B8-%D0%BE%D1%82-%D0%B1%D0%B5%D0%BB%D0%B0%D1%80%D1%83%D1%81-news708815.html", "text": "Reuters Франция е спряла голяма пратка гъби от Беларус, замърсени със слаба радиоактивност, предаде , като се позова на местните власти. От френския ядрен регулатор ASN заявиха, че преди няколко дни в пратка гъби с маса 3,5 тона с произход Беларус митнически служители са открили следи от цезий 137, който е отпаден продукт от работата на ядрени реактори. От регулатора посочват, че макар пратката да не представлява опасност за населението, тя ще бъде унищожена в специална пещ. Инцидентът не е свързан с радиоактивния облак, който се появи над Южна Русия миналия месец, уточняват властите.", "date": "2017.11.30", "title": "Франция е спряла голяма пратка радиоактивни гъби от Беларус"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%BA%D0%B0%D0%BB%D0%BA%D1%83%D0%BB%D0%B0%D1%82%D0%BE%D1%80-%D0%B7%D0%B0-%D0%BF%D0%BE%D0%BB%D0%B5%D1%82%D0%B8-%D0%BA%D1%8A%D0%B4%D0%B5%D1%82%D0%BE-%D1%89%D0%B5-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D0%BC%D0%B5-%D0%BF%D1%80%D0%B0%D0%B2%D0%B0%D1%82%D0%B0-%D1%81%D0%B8-%D0%BF%D1%80%D0%B8-%D0%B7%D0%B0%D0%BA%D1%8A%D1%81%D0%BD%D1%8F%D0%BB-%D1%81%D0%B0%D0%BC%D0%BE%D0%BB%D0%B5%D1%82-news708708.html", "text": "Ще можем да проверяваме правата си при закъснял самолет в безплатен калкулатор за полети. Това стана ясно на съвместен форум между Комисията за защита на потребителите и Европейския потребителски център, който се проведе в румънската столица Букурещ. До дни ще бъде представен на български език т.нар. калкулатор за полети. Това е сайт, в който безплатно и лесно всеки пътник сам може да провери правата си и дали има право на обезщетение при закъснял полет или загубен или забавен багаж. \"Годишно в Комисията за защита на потребителите се получават между 20 000 и 25 000 жалби на потребители, като най-много от тях – около 30% са свързани с телекомуникационните услуги\", обясни председателят на КЗП Димитър Маргаритов. От Европейския потребителски център отчитат, че все повече българи пазаруват от търговци в северната ни съседка. „От 2008 г. досега с колегите сме разгледали заедно около 1400 жалби, като 84% от тях са свързани с оплаквания на българи срещу румънски търговци, а останалите 16% – на румънци срещу български фирми“, отчете председателят на Европейския потребителски център у нас Игнат Арсенов. Най-често нашите сънародници се оплакват при проблеми със стоки за бита, лаптопи, таблети и телефони.", "date": "2017.11.30", "title": "Пускат калкулатор за полети, където ще проверяваме правата си при закъснял самолет"}
{"url": "http://pik.bg/%D0%BB%D0%B8%D0%BD%D0%B4%D0%B0%D1%80%D0%B5%D0%B2%D0%B0-%D0%BF%D0%BE%D1%88%D1%83%D1%80%D1%8F-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0-%D0%BA%D0%BE%D1%86%D0%B5%D1%82%D0%BE-%D0%B8%D0%B7-%D0%BA%D1%8A%D1%89%D0%B0%D1%82%D0%B0-%D0%B8-%D0%B3%D0%BE-%D1%81%D0%B2%D0%B0%D0%BB%D1%8F-%D0%BD%D0%B0%D0%BF%D0%BE%D1%80%D0%B8%D1%81%D1%82%D0%BE-news708803.html", "text": "\"Мъжемелачката\" Зорница Линдарева има ясна стратегия и тактика за спечелването на Константин. Моделката лека-полека все повече превзема обетованата земя на женения певец с постоянни комплименти и модни съвети. Тя не пропуска повод да привлече вниманието му, а дали Коцето ще издържи на любовните атаки от Линдарева, предстои да разберем! Междувременно, Зорница съвсем открито признава пред Людмила, че изпитва силни трепети към Константин и се възхищава на всичко в него. Захажаева обаче е по-критична към характера на певеца и заяви, че не вижда никакво развитие в него, а единственото, за което говорел Коцето е музиката му. Междувременно, Зорница съвсем открито признава пред Людмила, че изпитва силни трепети към Константин и се възхищава на всичко в него. Захажаева обаче е по-критична към характера на певеца и заяви, че не вижда никакво развитие в него, а единственото, за което говорел Коцето е музиката му.", "date": "2017.11.30", "title": "ЛИНДАРЕВА ПОШУРЯ! Преследва Коцето из Къщата и го сваля напористо"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D1%80%D0%B8%D0%B5-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B1%D1%8E%D0%B4%D0%B6%D0%B5%D1%82-%D0%B7%D0%B0-2018-%D0%B3-news708822.html", "text": "Парламентът прие окончателно държавния бюджет за 2018 г. Приходите от данъци са в размер на 21,040 млрд. лева. В бюджета за 2018 г. се предвижда икономическият ръст слабо да се забави до 3,9%, крайното потребление да се повиши с 4,7 %, а ръстът при инвестициите да се ускори до 4,3 %. При засилване на вътрешното търсене, растежът на вноса на стоки и услуги ще достигне 7,1 %. През 2018 г. нивото на безработица се очаква да се понижи до 6,2 %. В средносрочен план за данъците не се предвиждат значителни промени, като се запазва правителственият приоритет за ниски данъци. С приетия бюджет бяха предвидени 180,5 млн. лв.за опазване на границата, а 35, 2 млн. лева са средствата отделени за зимно поддържане и снегопочистване на общински пътища в държавния бюджет за 2018 година. Общата субсидия за делегираните от държавата дейности за общините в бюджета за следващата година е 2,780 млрд. лева. Предвидени са трансфери за местни дейности в размер на 284,022 млн. лева. Депутатите приеха бюджета на Министерството на Председателството на Съвета на ЕС през 2018 година с разходи от 3,300 млн. лева. Народните представители първоначално приеха предложението от алтернативния бюдет на БСП да отпуснат 1, 130 млн. лв. за ремонт на патриаршеската катедрала „Св. Александър Невски“ и Зографския манастир в Света гора, но впоследствие се върнаха на текста и го отхвърлиха. Обсъждането и гласуването на бюджета за 2018 г. продължи в две пленарни заседания.", "date": "2017.11.30", "title": "ИЗВЪНРЕДНО В ПИК! Парламентът прие окончателно държавния бюджет за 2018 г."}
{"url": "http://pik.bg/%D0%BA%D1%8A%D1%81%D0%BC%D0%B5%D1%82%D0%BB%D0%B8%D0%B9%D0%BA%D0%B8-%D0%B5%D1%82%D0%BE-%D0%BA%D0%BE%D0%B8-%D1%89%D0%B5-%D0%B1%D1%8A%D0%B4%D0%B0%D1%82-%D1%88%D0%B0%D1%84%D0%B5%D1%80%D0%BA%D0%B8-%D0%BD%D0%B0-%D0%BC%D0%B5%D0%B3%D1%8A%D0%BD-%D0%BC%D0%B0%D1%80%D0%BA%D1%8A%D0%BB-%D0%B8-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D1%81%D0%BD%D0%B8%D0%BC%D0%BA%D0%B8-news708753.html", "text": "Напоследък все по-разгорещено се обсъжда скорошния годеж на принц Хари и Меган Маркъл, при което интересът към \"Американската Пепеляшка\" нараства. Но актрисата по нищо не прилича на приказния персонаж, с когото я сравняват. Меган има лъскав живот, успешна актьорска кариера и верни приятели от трансатлантическия елит. Така, че ако Маркъл се установи в Лондон, това ще даде нов импулс на светския живот на британската столица. На гости със сигурност ще идват световноизвестна тенисистка, съпруга на важен политик, боливудска звезда, известен дизайнер и много други. Вижте тогава чии имена се крият под гореизброените титли: Това е човекът, запознал Мегън с принц Хари - Маркъс Андерсън. С актрисата са приятели от години, техни снимки заедно са се появявали неведнъж в социалните мрежи. Самата Мегън навремето спомена Маркъс като \"един от най-близките й приятели\". Андерсън е роден в Онтарио, където се запознал с потенциалната годеница на принца. На 19 години се преместил да живее в Лондон и за да си изкара прехраната, започнал работа като сервитьор в частния клуб Soho House. Талантът и общителността на младежа не останали незабелязани, скоро Маркъс се издигнал до директор по въпросите на глобалното членство в клуба. Пак той открил клон на Soho в Торонто - точно когато в града била и Мегън, на снимачната площадка на \"Костюмари\". Близка приятелка на Мегън е и бившата телевизионна водеща и настояща съпруга на канадския премиер Софи Грегоар. Даже спокойно можем да я наречем наставница на кандидат-принцесата. Двете жени наистина си приличат донякъде - също като Софи Меган се готви да жертва славата си, за да стане \"половинка\" на един много известен мъж от крайно специфично семейство. Свекърът на Софи Пиер Трюдо е бил един от най-противоречивите премиери на Канада, а свекървата й доста щура актриса, която според слуховете е въртяла любов с всичките музиканти от \"Rolling Stones\". Известната тенисистка и канадската актриса се запознали на благотворителен футболен мач през 2014 г., след който Серена просто отишла до Меган и решила, че добре ще се забавляват заедно. \"Много бързо намерихме общ език, разказва Маркъл. - Снимахме се, смяхме се и си говорихме, не за тенис или кино, а за стандартни момичешки неща. Така започна приятелството ни\". Бившата носителка на титлата Мис Свят Приянка Чопра е направила успешна кариера не само в Боливуд, но и в Холивуд. С Мегън се е запознала преди две години на едно парти в Торонто. Оттогава двете актриси са много близки. Те редовно публикуват свои съвместни снимки в социалните мрежи, забавляват се в Soho House в Торонто и Ню Йорк и ходят на партита в Лос Анджелис. Приянка, също като Мегън, е активистка. Звездата от \"Спасители на плажа\" от години е посланик на UNICEF. Канадската водеща стилистка Джесика Мълроуни и Мегън Маркъл са приятелки вече от 6 години. Първоначално професионалните им отношения много бързо прераснали в дружба, изпитана от времето. Нещо повече, именно Мълроуни помогнала на Мегън да промени стила си така, че да се доближи той до сдържания британски стил. Сега Маркъл се облича като младата принцеса Даяна. Всъщност Джесика знае от собствен опит как трябва да се обличат половинките на силните на деня. Все пак самата тя вече от няколко години е снаха на Браян Мърлоуни, бивш премиер на Канада, пише \"Woman.bg\".", "date": "2017.11.30", "title": "КЪСМЕТЛИЙКИ! Ето кои ще бъдат шаферки на Мегън Маркъл и Принц Хари (СНИМКИ)"}
{"url": "http://pik.bg/%D1%80%D1%83%D1%81%D0%B8%D1%8F-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%B8%D0%B7%D1%82%D0%B5%D0%B3%D0%BB%D1%8F%D0%BD%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%8F-%D1%81%D0%B8-%D0%BA%D0%BE%D0%BD%D1%82%D0%B8%D0%BD%D0%B3%D0%B5%D0%BD%D1%82-%D0%BE%D1%82-%D1%81%D0%B8%D1%80%D0%B8%D1%8F-news708755.html", "text": "\"Приготовленията вече са в ход\", каза Патрушев. Русия се подготвя да изтегли военния си контингент от Сирия, заяви днес секретарят  на руския Съвет за сигурност Николай Патрушев, цитиран от Ройтерс и ТАСС. Попитан в какъв срок може да бъде извършено изтеглянето, той отговори, че това ще стане, \"когато има готовност\", предаде БТА. Миналата седмица началникът на генералния щаб на руската армия каза, че войските на Русия в Сирия вероятно ще бъдат значително намалени и това може да започне до края на годината.", "date": "2017.11.30", "title": "Русия се готви за изтегляне на военния си контингент от Сирия"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D1%85%D0%B0%D1%80%D0%B5%D1%81%D0%B2%D0%B0-%D1%81%D0%B2%D0%BE%D1%8F%D1%82%D0%B0-%D1%80%D0%B0%D0%B1%D0%BE%D1%82%D0%B0-%D0%BA%D0%B0%D1%82%D0%BE-%D1%82%D0%BE%D0%BF-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%B2%D1%8A%D0%B2-%D0%B2%D0%B0-news708821.html", "text": "AFP Държавният секретар на САЩ Рекс Тилърсън харесва своята работа като топ дипломат във Вашингтон и възнамерява да остане на поста си. Това заяви негов говорител след съобщенията, че президентът Доналд Тръмп планира да го смени, предаде . Говорителят Хедър Науърт каза пред репортери, че шефът на администрацията на Белия дом Джон Кели е позвънил в Държавния департамент, за да увери служителите, че слуховете са неверни. „Държавният секретар Тилърсън харесва тази работа и има много неща за вършене“, подчерта Науърт, като потвърди, че следващата седмица дипломатът ще се срещне с европейски министри в Брюксел, Стокхолм, Виена и Париж. По-рано Reuters съобщи, че във Вашингтон се разпространяват слухове, според които Белият дом е разработил план да замени Тилърсън с директора на ЦРУ Майк Помпео, а ЦРУ да се оглави от републиканския сенатор Том Котън. Фокус", "date": "2017.11.30", "title": "Държавният департамент на САЩ: Рекс Тилърсън харесва своята работа като топ дипломат във Вашингтон и възнамерява да остане на поста си"}
{"url": "http://pik.bg/%D0%B0%D1%80%D0%B0%D0%B1%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B4%D0%B5%D1%86%D0%B0-%D1%82%D1%83%D1%80%D0%B8%D1%81%D1%82%D0%B8-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%8F-%D0%B1%D1%80%D1%8F%D0%B3-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news708754.html", "text": "The Jerusalem Post, цитиран от \"Фокус\". Палестински фермер загина, а двама израелски бащи са ранени, след като група араби нападна деца на заселници в района на Западния бряг на река Йордан, пише израелското издание Бащите, които са били въоръжени с огнестрелни оръжия, са били охрана на детска екскурзия на група израелски заселници в палестинския район Самария. След инцидента те са закарани в болница в района на Петах Тиква. Палестински източници са идентифицирали фермера като Махмуд Уда, 48-годишен от село Кусра, намиращо се в района на град Наблус. От Въоръжените сили на Израел заявиха: „Преди малко, двадесет израелски момчета (деца), придружени от възрастни, са се разхождали край село Кусра. По време на разходката се е случил инцидент в близост до селото, като в него са били замесени десетки палестинци. Един от тях е застрелян от израелец, който е действал при самозащита. Еврейската група се е барикадирала в пещера в близост до селото. Въоръжените сили на Израел са пристигнали на мястото и са ги спасили“.", "date": "2017.11.30", "title": "Араби нападнаха деца туристи на Западния бряг, има загинал"}
{"url": "http://pik.bg/%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BF%D0%BE%D1%87%D0%B5%D1%82%D0%B5-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%BB%D0%B8%D1%8F-%D1%81%D0%B5-%D0%B3%D0%B5%D0%BD%D0%B5%D1%80%D0%B0%D0%BB-%D1%81%D0%BB%D0%BE%D0%B1%D0%BE%D0%B4%D0%B0%D0%BD-%D0%BF%D1%80%D0%B0%D0%BB%D1%8F%D0%BA-news708759.html", "text": "Хърватия почете паметта на самоубилия се генерал Слободан Праляк, който погълна отрова в съда в Хага. Президентът на страната обаче заяви, че трябва да се признае за извършването на престъпления от хърватите по време на войната в Босна. Хърватите в Босна почетоха паметта на техния герой със свещи и молитви на площада пред катедралата в Мостар. Депутатите в парламента в Загреб запазиха минута мълчание преди днешното заседание. Председателят на парламента и премиерът още снощи осъдиха решението на съда и изразиха почитта си към Праляк. В Хага е назначена аутопсия, за да се разбере каква отрова е погълнал генералът. Според специалисти, най-вероятно това е било арсеник или цианид.", "date": "2017.11.30", "title": "Хърватия почете паметта на самоубилия се генерал Слободан Праляк"}
{"url": "http://pik.bg/%D0%BF%D0%BE%D0%B4%D0%BF%D0%B0%D0%BB%D0%B8%D1%85%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BD%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-news708829.html", "text": "Неизвестни извършители подпалиха автомобила на директора на пловдивския затвор Божил Иванов, предаде Би Ти Ви. Пожарната е пристигнала на място много бързо. Преди малко повече от два месеца автомобилът на шефа на охраната на затвора Стефан Георгиев също беше подпален пред дома му.", "date": "2017.11.30", "title": "Подпалиха автомобила на директора на пловдивския затвор"}
{"url": "http://pik.bg/%D1%88%D0%B5%D1%81%D1%82%D0%BE-%D1%87%D1%83%D1%81%D1%82%D0%B2%D1%81%D1%82%D0%B2%D0%BE-%D0%B8%D0%BB%D0%B8%D1%8F%D0%BD-%D1%82%D1%83%D0%BF%D0%B0%D0%BB%D0%BA%D0%B0%D1%82%D0%B0-%D1%81%D0%BB%D1%83%D1%88%D0%B0-%D0%B1%D0%BE%D0%B3-%D1%85%D0%BE%D1%80%D0%BE%D1%81%D0%BA%D0%BE%D0%BF%D0%B8%D1%82%D0%B5-%D0%B8-%D0%BC%D0%B0%D0%B9%D0%BA%D0%B0-%D1%81%D0%B8-news708757.html", "text": "Фолк певецът Илиян призна, че много вярва на хороскопите и на интуицията си. \"Бях много продуктивен през 2017 г., но усещам, че 2018 ще е най-успешната ми година. Споделих го и на майка ми и й казах: \"Ще видиш, че следващата година ще е моята година и ще имам много големи успехи като цяло във всичко, не само в кариерата\". Майка ми веднага провери в разни хороскопи и се оказа, че наистина това го пише. Има хора, които вярват, има и такива, които не вярват в хороскопи, но аз вътрешно го усещам\", сподели Тупалката пред тв канала на \"Пайнер\". Оказа се, че певецът има дарбата и да предусеща събитията. \"Доверявам се на интуицията си и на душата. Каквото ми подскажат, това е. И когато нещо лошо ще ми се случи, пак го усещам. То не е само от зодията ми. То си е генетично дадено и си е дарба някаква от Бог. Много ми е развито шестото чувство\", смята Илиян. Неотдавна почувствал, че трябва да направи балада с послание към Господ. \"Почувствах, че трябва да му благодаря на Господ за всичко. Затова направих по-различна балада. Оценявам това, което имам и каквото съм постигнал и съм благодарен и доволен от живота си за абсолютно всичко. Дори и за трудните и лошите моменти, защото от тях си взимаме поука и научаваме нови неща в живота\", разсъждава Илиян. Той потвърди и . Не е тайна, че певецът се раздели с Камелия - майката на сина му, но вече има нова сърдечна тръпка. Преди дни Илиян промотира новата си песен \"За последно\", която е дует с Алисия. Феновете му в САЩ и Канада ще имат възможността да я чуят съвсем скоро, тъй като Тупалката тръгва на второто си задгранично турне. Първият път, когато Илиян гостува на българите в страната на неограничените възможности, бе преди шест години. Затова сега и те, и самият той очакват с нетърпения срещите си. А изпълнителят на \"Пайнер\" обещава партита с много настроение.", "date": "2017.11.30", "title": "ШЕСТО ЧУСТВСТВО! Илиян Тупалката слуша Бог, хороскопите и майка си"}
{"url": "http://pik.bg/%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B7%D0%B0%D1%80%D0%B0%D0%BB%D0%B8%D0%B8-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BD%D0%B0-%D0%B1%D0%B5%D1%80%D0%BE%D0%B5-%D0%B3%D0%BE%D1%80%D0%B8-%D0%B7%D0%B0-%D1%86%D0%B5%D0%BB%D0%B8%D1%8F-%D1%81%D0%B5%D0%B7%D0%BE%D0%BD-news708737.html", "text": "Нападателят на Берое - Драгош Фърчулеску, ще отсъства от терените минимум пет месеца. Румънският футболист има скъсани връзки на дясното коляно. 28-годишният Фърчулеску получи контузията в коляното при победата с 2:0 срещу Славия. Той очаква още едно лекарско мнение преди окончателно да стане ясно дали ще се подложи на операция. Хирургическата интервенция поне към момента изглежда неизбежна, а футболистът ще пропусне голяма част от пролетния полусезон. Вероятността играчът да се върне на терена до края на сезона е малка. Румънецът дойде в Берое през лятото заедно със сънародника си Серджиу Негруц, пише \"Тема Спорт\". С оглед дългото отсъствие на Фърчулеску спортно-техническият щаб на заралии планира привличането на негов заместник. Опция е друг чужденец, чието име засега се пази в тайна. Зимната селекция на заралии няма да е мащабна, като ще включва най-много две, три попълнения. Приоритет е намирането на краен защитник, крило и вътрешен халф. В най-скоро време програмата за зимната подготовка се очаква да е окончателно ясна. Берое най-вероятно ще се събере за първа тренировка на 8 януари. Възможно е това да стане и на 5 януари. Планира се лагер в Турция.", "date": "2017.11.30", "title": "Неприятна информация за заралии! Нападател на Берое гори за целия сезон?"}
{"url": "http://pik.bg/25-%D1%85%D0%B8%D0%BB%D1%8F%D0%B4%D0%B8-%D0%B3%D0%BE%D1%81%D1%82%D0%B8-%D0%B8%D0%B4%D0%B2%D0%B0%D1%82-%D1%83-%D0%BD%D0%B0%D1%81-%D0%BF%D0%BE%D0%BA%D1%80%D0%B0%D0%B9-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news708736.html", "text": "Най-вероятно броят на гостите, които ще посетят България за председателството на Съвета на ЕС, ще достигне 25 хиляди души. Това каза министър Лиляна Павлова на пресконференция днес. Тя уточни, че първоначалните очаквания са били за 20 хиляди души, впоследствие изчисленията са показали 22 хиляди, но календарът на събитията в България нараства всеки ден и съответно и броят на гостите се увеличава. Лиляна Павлова представи пред журналисти протоколните подаръци, които Министерството на българското председателство е подготвило за делегатите, които участват в срещите от календара на председателството. Предвидени са около 50 хиляди подаръка, включително и тези, които ще бъдат изпратени до постоянното ни представителство в Брюксел за участниците в заседанията там. Пакетът включва шалове за дамите и вратовръзки за господата, което е традиционно за всяко председателство. Има два пакета подаръци - единият е за министър-председатели, министри, заместник-министри и ръководители на делегациите, а другият - за всички останали делегати, които ще посещават заседанията не само в България, но и в европейските институции. В дизайна на шаловете и вратовръзките са вплетени мотивите на българската шевица, каквото е и логото на председателството. Ще има и монети. Единият вид е специална емисия на двулевки, която е с логото на българското председателство, а за ВИП гостите ще има специална емисия на сребърна монета със златно покритие, също с логото на председателството. Делегатите ще получат и вече валидираната пощенска марка, която е издадена в лимитирана серия, за да има колекционерска стойност. Тефтери, химикалки, мобилно зарядно за телефони също са включени в пакетите. Спонсорите предоставят и допълнителни подаръци. Сред тях са пакетчета с лавандула, тъй като страната ни е най-големият износител на билката за Европа, както и розово масло. Всички подаръци ще бъдат в опаковки, брандирани с логото на председателството.", "date": "2017.11.30", "title": "25 хиляди гости идват у нас покрай европредседателството"}
{"url": "http://pik.bg/%D0%B4%D0%B8%D0%BD%D0%BA%D0%BE-%D0%B2%D0%B7%D1%80%D0%B8%D0%B2%D0%B8-%D0%BA%D1%8A%D1%89%D0%B0%D1%82%D0%B0-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D0%BE%D1%82%D1%80%D1%8F%D0%B7%D0%B0-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D1%81%D1%8A%D0%BA%D0%B2%D0%B0%D1%80%D1%82%D0%B8%D1%80%D0%B0%D0%BD%D1%82%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B3%D0%BE%D0%B2%D0%B0-%D1%89%D1%83%D1%80%D0%BE%D1%82%D0%B8%D1%8F-news708800.html", "text": "Динко често успява да привлече вниманието на \"Бил Брадър\", но за съжаление не с положителни постъпки в Къщата. Последната щура идея, която хрумна на Господин Вълев е в грубо нарушение на правилника в Къщата. В опита си да бъде забавен и да направи някоя щуротия, Динко реши да се качи на покрива на Къщата и да се направи на Дядо Коледа. Тази шега обаче не допадна на никой от Съквартирантите и най-вече на Брадъра, който предприе крайни мерки срещу поредното нарушение на правилника от Господин. Динко е с последно предупреждение за принудително изгонване от Къщата, а на Съквартирантите са отнети 20% от бюджета им. Щурата постъпка на Динко създаде скандал в Къщата. Людмила Захажаева реши за поредене път да го ядосва. Тя го обвини, че не може да направи разлика между престъпление и героизъм, а случая с бягството му от Къщата го потвърждава за пореден път. Освен това, Захажаева оприличи Динко на дивите прасета, които гледа и заключи, че домашните любимци наистина приличат на стопаните си. Динко от своя страна също не си замълча и след обвинението му, че Людмила е \"дърта компаньонка\", той ѝ каза, че цяла България я мрази и поведението на Луна било като \"цвете\" пред дразнителския нрав на Захажаева.", "date": "2017.11.30", "title": "ДИНКО ВЗРИВИ КЪЩАТА! Биг Брадър отряза бюджета на съквартирантите заради негова щуротия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%B3%D1%80%D0%B0%D0%B1%D0%B5%D0%B6-%D0%B2-%D1%81%D0%BE%D1%84%D0%B8%D1%8F-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%B0%D1%82%D0%B5%D0%BB%D0%B5%D0%BD-%D0%BE%D1%84%D0%B8%D1%81-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news708811.html", "text": "Според първоначалните данни, двама маскирани и въоръжени са почукали на вратата на приключил вече работа офис на застрахователна компания. След като са били пуснати от служителите, те взели сума пари и два мобилни телефона. При случая няма пострадали. Двама маскирани мъже са извършили въоръжен обир в офис на застрахователна компания в столичния квартал „Младост 4“. Съобщението за случая е постъпило д 20 ч. в полицията, съобщи пресцентърът на МВР. Криминалисти на СДВР предприемат оперативно-издирвателни действия за установяване на извършителите.", "date": "2017.11.30", "title": "ИЗВЪНРЕДНО! Въоръжен грабеж в София, маскирани атакуваха застрахователен офис (ОБНОВЕНА)"}
{"url": "http://pik.bg/%D1%81%D1%82%D1%80%D0%B0%D1%81%D1%82%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B4%D0%BF%D1%81-%D0%BD%D0%B0%D0%BF%D1%83%D1%81%D0%BD%D0%B0-%D0%B7%D0%B0%D0%BB%D0%B0%D1%82%D0%B0-news708810.html", "text": "Депутатите не отпуснаха 1, 130 млн. лв. за ремонта на патриаршеската катедрала „Св. Александър Невски“ и Зографския манастир, ПГ на ДПС напусна залата. Народните представители подложиха на прегласуване отпуснатите във вчерашния ден 1,130 млн. лв. за ремонт на патриаршеската катедрала „Св. Александър Невски“ и Зографския манастир в Света гора, тъй като те не бяха отразени в рамката на бюджета, която беше гласувана преди това. „За“ текста гласуваха 82 народни представители, „против“ – 12 и „въздържали се“ – 104, с което той бе отхвърлен. Преди прегласуването се проведе председателски съвет на Народното събрание и извънредно заседание на Бюджетна комисия по казуса.", "date": "2017.11.30", "title": "СТРАСТИ В ПАРЛАМЕНТА! ДПС напусна залата"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BE%D1%82%D0%BF%D1%83%D1%81%D0%BD%D0%B0-6881-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BD%D0%B0-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%8F-news708812.html", "text": "Парламентът отпусна 6,881 млн. лева на Военната академия „Г.С.Раковски“ от държавния бюджет за 2018 година. За Националния военен университет „Васил Левски“ са предвидени 13, 525 млн. лева, а за Националното военноморско училище „Н.Й.Вапцаров“- 5,395 млн. лева.", "date": "2017.11.30", "title": "Парламентът отпусна 6,881 млн. лева на Военната академия "}
{"url": "http://pik.bg/%D0%B9%D0%B5%D0%BC%D0%B5%D0%BD%D1%81%D0%BA%D0%B8%D1%82%D0%B5-%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%86%D0%B8-%D1%81%D0%B0-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BB%D0%B8-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D1%81%D1%80%D0%B5%D1%89%D1%83-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BA%D0%BE%D1%8F%D1%82%D0%BE-%D0%B5-%D0%BF%D0%BE%D0%BF%D0%B0%D0%B4-news708799.html", "text": "AFP Бунтовните „Хути“ са изстреляли балистична ракета в четвъртък и тя е попаднала в целта си – военен обект на Саудитска Арабия. Това се случи само няколко часа, след като лидерът на шиитската групировка Абдулмалик ал Хути заплаши Рияд с ответни действия, ако той не прекрати блокадата срещу Йемен, предава , като се позовава на публикация в медията на „хутите“. „Потвърждаваме, че изстреляна от нас балистична ракета е попаднала в целта си, на територията на Саудитска Арабия“, съобщиха от телевизионния канал „Ал Масира“, който е притежание на бунтовниците. По-рано лидерът на „хутите“ Абдулмалик ал Хути предупреди Саудитска Арабия „да не удължава блокадата“, наложена на Йемен след друг ракетен пуск на бунтовниците, осъществен на 4 ноември. Тогава саудитските военни успяха да свалят балистичната ракета преди тя да достигне до целта си – международното летище на Рияд.", "date": "2017.11.30", "title": "Йеменските бунтовници са изстреляли балистична ракета срещу Саудитска Арабия, която е \"попаднала в целта\""}
{"url": "http://pik.bg/%D0%B1%D1%80%D0%B0%D0%B2%D0%BE-%D1%80%D0%BE%D0%B4%D0%B5%D0%BD-%D1%82%D0%B5%D0%BD%D0%B8%D1%81-%D1%82%D0%B0%D0%BB%D0%B0%D0%BD%D1%82-%D1%81-%D0%BF%D0%BE%D1%80%D0%B5%D0%B4%D0%B8%D1%86%D0%B0-%D0%BE%D1%82-%D0%BF%D0%BE%D0%B1%D0%B5%D0%B4%D0%B8-news708745.html", "text": "Адриан Андреев записа нови две впечатляващи победи на турнира \"Еди Хер\" в САЩ. Надпреварата за юноши и девойки до 18 год. е от първа категория на ИТФ. На сингъл Андреев се класира за осминафиналите. Адриан победи с 6:4, 6:4 третия поставен Чун Хсин Ценг от Китай. На старта той се наложи със 7:5, 7:6 (2) над Айдън Макнъх от Великобритания. За място на четвъртфиналите Адриан ще играе срещу №13 в схемата Дрю Бърд от САЩ. Адриан родължава успешното си участие и в надпреварата по двойки. Андреев и Киинан Майо от САЩ се наложиха с 4:6, 6:4, 10:5 над Иван Ятсук от САЩ и Йеуди Виллар от Доминиканска република. На четвъртфиналите двамата ще играят срещу първите поставени Николас Меджиа от Колумбия и Юсунг Парк от Корея, пише \"Новспорт\". Участието на Адриан Андреев на поредица турнири в САЩ - се осъществява с подкрепата на Българската федерация по тенис.", "date": "2017.11.30", "title": "Браво! Роден тенис талант с поредица от победи "}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%BF%D0%BE%D0%B6%D0%B0%D1%80%D0%BD%D0%B0-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-%D0%B8-%D0%BA%D1%80%D0%B8%D1%82%D0%B8%D1%87%D0%BD%D0%B8%D1%82%D0%B5-%D1%83%D1%87%D0%B0%D1%81%D1%82%D1%8A%D1%86%D0%B8-%D1%81%D0%B5-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0%D1%82-news708804.html", "text": "Язовирите се поддържат съгласно указанията, критичните участъци се наблюдават. Това каза гл. комисар Николай Николов, директор на Главна дирекция „Пожарна безопасност и защита на населението”, на извънреден брифинг след заседание на Националния щаб във връзка с прогнозите за обилни валежи „Преди два дни получихме информация от НИМХ за очаквани опасности. Както е разписано в нашите регламенти предупредихме областните управители с копие до Националното сдружение на общините в България и нашите структури, за да повишим готовността. На първо място критичните участъци да бъдат наблюдавани, и то на живо, а не да разчитаме на информация от преди два или три дни. На второ място – нашите екипи да бъдат допълнително подготвени с чували, пясък допълнително, където е необходимо, за да можем да реагираме“, обясни л. комисар Николай Николов. „Най-важно е да заострим вниманието на областните щабове. Там е нашата сила – да вземем превантивните мерки, така че да се чувстваме ние и всички граждани по-спокойни“, допълни той. „От няколко дни говорим непрекъснато за язовирите. Информацията, с която разполага Националният щаб, е че язовирите се поддържат съгласно указанията. Тоест имат достатъчно свободен обем да поемат първоначалния приток на вода“, увери гл. комисар Николов.", "date": "2017.11.30", "title": "Шефът на Националната пожарна: Язовирите и критичните участъци се наблюдават"}
{"url": "http://pik.bg/%D0%BB%D1%83%D0%B4%D0%BE%D1%81%D1%82-%D0%B8%D1%80%D0%B0%D0%BD%D0%BA%D0%B0-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8-50-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D0%B7%D0%B0-%D0%B4%D0%B0-%D0%B7%D0%B0%D0%BF%D1%80%D0%B8%D0%BB%D0%B8%D1%87%D0%B0-%D0%BD%D0%B0-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-news708747.html", "text": "Анджелина Джоли е кумир за милиони по света. Успешната актриса и режисьор за мнозина жители на Близкия изток е образец за подражание. И ако някои, подобно на Джоли, се стремят да помагат на изпадналите в беда, занимавайки се с благотворителност, то други се стремят да се превърнат в копие на звездата. По такъв път е тръгналa и 29-годишната Сахар Табар от Иран. По данни на CNN Türk, младата жена се е подложила на около 50 пластични операции и е свалила 40 кг., за да прилича на любимата си актриса. Въпреки положените усилия обаче, Сахар изглежда като герой от филма на Тим Бъртън „Булката труп“. Поне така смятат феновете на известната холивудска актриса. Табар има над 320 000 последователи в Instagram, които с интерес следят всяка нeйна промяна и засипват постовете й с обидни коментари. „Приличаш на вещица”, „Исках да погледна Анджелина Джоли, а виждам много мършав Майкъл Джексън”, са само част от коментарите под снимките на младата иранка.", "date": "2017.11.30", "title": "ЛУДОСТ! Иранка си направи 50 операции, за да заприлича на Анджелина Джоли"}
{"url": "http://pik.bg/%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D0%BF%D0%BE%D0%B7%D0%BB%D0%B0%D1%82%D1%8F%D0%B2%D0%B0%D1%82-%D1%85%D0%BE%D0%BB%D0%B0%D0%BD%D0%B4%D1%81%D0%BA%D0%B8-%D0%B0%D1%81-news708738.html", "text": "Новото попълнение на ЦСКА - Роланд Алберг, е на път да разбуни духовете в съблекалнята на \"Армията\" с голямата си заплата. Според неофициална информация холандецът ще получава огромните за българските стандарти 50 000 лева на месец, пише роден вестник. А средно заплатите при \"червените\" са между 10 и 15 хил. лева месечно. Договорът на Алберг влиза в сила от 1 януари и е за срок от 2 години, което означава, че халфът ще прибере над 1 млн. лева за престоя си на \"Армията\". ЦСКА направи удар с привличането на холандеца и успя да го вземе без трансферна сума, след като изтече договорът му с американския Филаделфия. За сметка на това \"червените\" ще трябва да му плащат доста солидна заплата. Роланд Алберг ще прибира около 3 пъти повече пари от голямата звезда на \"армейците\" - Фернандо Каранга, чиято заплата е в порядъка на 15-20 хил. лева. Бразилецът дойде от скромен клуб в родината си и никой не е очаквал от него да се превърне в голова машина. При Алберт ситуацията е различна. Той е доказан играч с куп мачове в елита на Холандия и американското първенство. Във Филаделфия неговата заплата е била 400 000 долара на година, като според някои щатски медии той ще взима дори повече в ЦСКА. Халфът е отказал да намали възнаграждението си и именно по тази причина не е преподписал договора си с американците. Роланд Алберг вече тренира с ЦСКА, като \"червените\" имат огромни надежди той да се превърне в следващата звезда в отбора. Отзивите за играта на холандеца са повече от добри.", "date": "2017.11.30", "title": "От \"Армията\" позлатяват холандски ас!?"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF-%D1%81%D0%B2%D0%B0%D0%BB%D0%B8%D0%BB-%D0%BA%D0%BB%D0%B8%D0%BF%D0%BE%D0%B2%D0%B5-%D1%81-%D0%B0%D0%BD%D1%82%D0%B8%D0%BC%D1%8E%D1%81%D1%8E%D0%BB%D0%BC%D0%B0%D0%BD%D1%81%D0%BA%D0%BE-%D1%81%D1%8A%D0%B4%D1%8A%D1%80%D0%B6%D0%B0%D0%BD%D0%B8%D0%B5-news708734.html", "text": "AFP, цитирана от \"Фокус\". В четвъртък министър-председателят на Великобритания Тереза Май повторно осъди действията на Доналд Тръмп, след като американският президент сподели на профила си в социалната мрежа „Туитър“ клипове с антимюсюлманско съдържание, публикувани първо от заместник-председателя на британската крайнодясна група „Великобритания на първо място“ Джейда Франсен, но заяви, че отношенията между Лондон и Вашингтон са „трайни“ и ще продължат да съществуват, предава „Аз съм съвсем ясна - повторението на туитовете от „Великобритания на първо място“ бе неправилно\", заяви Мей в рамките на посещение в Йордания, след което добави, че връзките между Обединеното кралство и САЩ са „трайни“. По-рано президентът на САЩ Доналд Тръмп осъди британския министър-председател Тереза Мей, публично отхвърляйки нейната критика срещу антимюсюлманската му пропаганда. „Тереза Мей, не се фокусирай върху мен, а върху разрушителния радикален мюсюлмански тероризъм във Великобритания“, заяви Тръмп часове, след като използва профила си в социалната мрежа „Туитър“, за да сподели клипове със съдържание, насочено срещу мюсюлманите, публикувани първо от британската крайнодясна група.", "date": "2017.11.30", "title": "Тереза Мей скочи срещу Тръмп, свалил клипове с антимюсюлманско съдържание"}
{"url": "http://pik.bg/%D0%B1%D0%B8%D1%82%D0%BA%D0%B8-%D0%BD%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D1%84%D1%80%D0%BE%D0%BD%D1%82%D0%B0-%D0%B2-%D0%BA%D1%8A%D1%89%D0%B0%D1%82%D0%B0-%D0%BB%D1%83%D0%BD%D0%B0-%D0%B8-%D0%BD%D0%BE%D1%80%D0%B4%D0%B5%D0%BB-%D0%BF%D1%80%D0%B5%D0%B2%D0%B7%D0%B5%D0%BC%D0%B0%D1%82-%D0%BF%D1%80%D0%BE%D1%82%D0%B8%D0%B2%D0%BD%D0%B8%D0%BA%D0%B0-%D0%BE%D1%82%D0%B2%D1%8A%D1%82%D1%80%D0%B5-%D0%B3%D0%BE%D1%82%D0%B2%D0%B0%D1%87%D0%BA%D0%B0%D1%82%D0%B0-%D0%B2%D1%8A%D1%80-news708726.html", "text": "След пропукването на основния лагер, Мариела и Луна ще продължат да превземат противника отвътре. Нордел далеч няма да спре да играе своята опасна игра, а след последните неразбирателства между Фънки и Джино, тя ще използва момента и ще се опита по естествен начин да отлъчи и Бианкалана от групата. Някои от Съквартирантите обаче ще усетят задкулисните тактики на готвачката и ще свикат спешен съвет. Какви мерки ще бъдат предприети и ще успее ли основният лагер да се сплoти отново, предстои да разберем. Отношенията между Людмила и Динко ще се влошават с всяка изминала минута, a новата бомба между двамата ще избухне заради поредната необмислена постъпка на Вълев и тежките санкции, които Big Brother ще се принуди да наложи заради нея. Опитвайки се да привлече вниманието върху себе си, Господин ще изложи на опасност собственото си здраве, а Захажаева няма да премълчи и отново ще постави въпроса за фалшивия му героизъм на дневен ред.", "date": "2017.11.30", "title": "Битки на няколко фронта в Къщата: Луна и Нордел превземат противника отвътре, готвачката върти задкулисни игрички"}
{"url": "http://pik.bg/%D0%BF%D1%80%D0%BE%D0%BF%D1%83%D1%81%D0%BA%D0%B8-%D0%BD%D0%B0-%D1%81%D0%BB%D1%83%D0%B6%D0%B1%D0%B8%D1%82%D0%B5-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B4%D0%BE%D0%BF%D1%83%D1%81%D0%BD%D0%B0%D0%BB%D0%B8-%D0%BF%D1%83%D0%B1%D0%BB%D0%B8%D1%87%D0%BD%D0%BE%D1%82%D0%BE-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D1%81%D0%BB%D0%BE%D0%B1%D0%BE%D0%B4%D0%B0%D0%BD-%D0%BF%D1%80%D0%B0%D0%BB%D1%8F%D0%BA-news708782.html", "text": "Службите за сигурност са допуснали най-малко три основни пропуска, които позволиха на военновременния лидер на босненските хървати Слободан Праляк да се самоубие в съдебната зала на Трибунала в Хага, пише хърватски ежедневник, цитиран от агенция Фокус. Първият пропуск бе направен в ареста за задържане, където Праляк не е внимателно проверен при наспускане на килията. Източници на изданието са убедени, че бившият генерал е успял да се сдобие с бутилката отрова именно при излизането си от нея. Вторият сериозен пропуск на службите за сигурност е слабата проверка на входа в сградата в Хага, в която се помещава Междунардоният трибунал за бивша Югославия. Третият е липсата на охрана в съдебната зала, която можеше да възпрепятства Праляк да извади бутилката от джоба си и да изпие отровата. Защитник на бившия хърватски генерал Анте Готовина увери, че в опита си да гарантира сигурността, Трибуналът в Хага е наложил много строги мерки при влизане в съдебната зала, което създава затруднения и на самите адвокати. Мерките за сигурност на обвиняемия са особено строги в деня, в който се произнася присъдата срещу него. Ето защо адвокатът сподели искрената си изненада от събитията, като изрази увереност, че ще бъде инициирано разследване по случая.", "date": "2017.11.30", "title": "Пропуски на службите за сигурност допуснали публичното самоубийство на Слободан Праляк"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B4%D0%B0%D0%B2%D0%B0-%D1%81%D1%82%D0%B0%D1%80%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BA%D0%BE%D0%BB%D0%B5%D0%B4%D0%B0-%D1%83%D1%82%D1%80%D0%B5-news708739.html", "text": "прессекретариата на държавния глава На 1 декември ще бъде обявен официално стартът на петнадесетото издание на благотворителната инициатива „Българската Коледа“, която се провежда под патронажа на държавния глава Румен Радев. Това съобщиха от . От 11.00 часа, в УМБАЛ „Св. Георги“ в Пловдив ще бъдат представени темата и целите на кампания 2017/2018 г. Приключилата на 30 ноември т.г. кампания 2016/2017 г. на „Българската Коледа“, посветена на децата с тежки хронични заболявания, успя да събере 2 650 000 лв., с които са подпомогнати 474 деца и е дарена медицинска апаратура за 30 лечебни заведения от цялата страна – университетски и многопрофилни болници за активно лечение.", "date": "2017.11.30", "title": "Румен Радев дава старт на \"Българска Коледа\" утре"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%81%D0%BC%D1%8A%D1%80%D1%84%D0%BE%D0%B2%D0%B5%D1%82%D0%B5-news708743.html", "text": "Италианският бизнесмен - Бенедето Манчини, иска да стане собственик на Локомотив (Пловдив). Това обяви самият той на пресконференция. За осъществяването на своята цел е готов да закупи 100 % от акцията на настоящия собственик на \"черно-белите\" Христо Крушарски. Стана ясно обаче, че двамата не се познават и на този етап не са се срещали. В момента Христо Крушарски е по бизнесдела зад граница и се осведомява за намеренията на италианеца от своите подчинени на \"Лаута\" и от медиите. Бенедето Манчани поясни, че иска да стане едноличен собственик на Локомотив и не смята да работи с Христо Крушарски. Италианецът заяви, че за финансирането на клуба ще използва и средства от международни фондове. Той изрази готовност да развива Локомотив, като е готов да сформира и женски отбор. Не назова обаче конкретната сума, които би предложил за акциите на Христо Крушарски, акцентира \"Гол\". Манчини си призна, че не знае какви са дълговете на клуба и добави, че ще се позаинтересува допълнително за техния размер. В края на пресконференцията той показа и писмото, с което иска да закупи Локомотив.", "date": "2017.11.30", "title": "Ключова новина за \"смърфовете\"!"}
{"url": "http://pik.bg/%D1%81%D1%82%D1%80%D0%B0%D1%81%D1%82%D0%B5%D0%BD-%D1%84%D0%BB%D0%B8%D1%80%D1%82-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D1%81%D0%B2%D0%B0%D0%BB%D1%8F-%D1%81-%D0%B4%D1%80%D1%83%D0%B3-%D0%B7%D0%B0%D0%B4-%D0%B3%D1%8A%D1%80%D0%B1%D0%B0-%D0%BD%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D1%81%D0%BD%D0%B8%D0%BC%D0%BA%D0%B0-news708689.html", "text": "Въпреки, че Тамара Георгиева има сериозна връзка с милионерския наследник Стивън Роуз, носителката на короната реши страстно да пофлиртува с елегантен младеж. Двамата се бяха усамотили на едно от ВИП- сепаретата по време на конкурса \"Мис Плеймейт\". Тами и мистериозният мъж си шушукаха и гугуткаха на воля, без никой да ги притеснява. Младежът бе доста настоятелен и постоянно се опитваше да разсмее миската. Тамара от своя страна не отлепяше поглед от мъжа до нея и се кикотеше като малко момиче на приказките на хубавеца. Двамата отпиха по няколко глътки шампанско, за да повдигнат настроението още повече. Когато Тами бе оставена на няколко пъти от младежа, тя нервно си ровеше из телефона. Щом мъжът се върнеше при нея, на мига оставяше мобилното устройство и сладките им приказки продължаваха на момента. Тамара и мачото нямаха търпение да разберат коя красавица ще грабне престижната титла \"Мис Плеймейт\". Щом организаторите обявиха, че това е Нора Недкова, двамата се изправиха на крака и започнаха да аплодират победителката. След края на купона Тамара и мистериозният младеж излязоха заедно от заведението, но се разделиха при входа му. Мъжът пожела лека вечер на Мис България и й изпрати въздушна целувка, пише ежедневник.", "date": "2017.11.30", "title": "СТРАСТЕН ФЛИРТ! \"Мис България\" се сваля с друг зад гърба на гаджето-милионер (СНИМКА)"}
{"url": "http://pik.bg/%D0%B4%D0%B5%D0%BA%D0%B5%D0%BC%D0%B2%D1%80%D0%B8-%D1%87%D1%83%D0%BA%D0%B0-%D0%BD%D0%B0-%D0%B2%D1%80%D0%B0%D1%82%D0%B0%D1%82%D0%B0-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D1%82-%D0%BB%D0%B8-%D1%81%D1%82%D1%83%D0%B4%D0%BE%D0%B2%D0%B5%D1%82%D0%B5-%D0%B8-%D1%89%D0%B5-%D0%B8%D0%BC%D0%B0-%D0%BB%D0%B8-%D1%81%D0%BD%D1%8F%D0%B3-%D0%BF%D0%BE-%D0%BA%D0%BE%D0%BB%D0%B5%D0%B4%D0%B0-%D0%B8-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD-news708771.html", "text": "Ще продължат ли студовете и през декември или времето ще се стопли? Ще има ли сняг на Коледа и Нова година? Отговорите на тези въпроси даде пред Нова тв синоптикът от БАН Красимир Стоев, който направи месечна прогноза за времето за последния месец на 2017 г. През следващите няколко дни под въздействието на средиземноморски циклони, които ще минават през България, ще има повече валежи. През следващото денонощие снежната покривка ще се топи. В петък се очакват валежи с количества от 50-60 л/кв. м. Средните температури през декември ще са по-ниски от обичайните. Най-ниските стойности ще бъдат между минус 15 и минус 10 градуса. По Черноморието – минус 7. Най-високите ще бъдат между 10 и 15 градуса. През първото десетдневие на месеца ще има повече дъжд и облаци. Към 4-5 декември от север ще нахлуе студен въздух и дъждът ще премине в сняг, но валежите бързо ще спрат. През второто десетдневие на декември времето ще остане динамично. Около 12-13-и отново се очакват значителни валежи, предимно от сняг. Ще има ново понижение на температурите. През третото десетдневие, когато са и коледните и новогодишни празници, ще има относително повишение на температурите около 25 декември. Не са изключени превалявания от сняг.", "date": "2017.11.30", "title": "ДЕКЕМВРИ ЧУКА НА ВРАТАТА: Ще продължат ли студовете и ще има ли сняг по Коледа и Нова година?"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D1%81%D0%B5-%D0%B7%D0%B0%D0%B2%D0%B0%D0%B9%D0%BA%D0%B0-%D0%B7%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-news708723.html", "text": "Образувани са 274 досъдебни производства за престъпления срещу гръбначни животни от началото на годината. Това каза на брифинг министърът на вътрешните работи Валентин Радев . „Има такива състави в НК – чл.325а, б, в - проявата на особена жестокост към животните, както и неупражняването на контрол над животни са обществено опасни деяния и са определени за престъпления. Някои от тях се наказват с лишаване от свобода от 3 до 5 години и глоби от 5000 до 10 000 лева“, коментира министър Радев и посочи, че от началото на 2016 г. в рамките на ГД „Национална полиция“ е създаден сектор „Кинология и престъпления срещу животните“. „Във всяка една областна дирекция по темата работят по двама служители, над 80 служители в цялата страната се занимават с тази дейност“, допълни той и добави, че освен със сигналите, постъпили в полицията, тези служители извършват и ежедневни проверки в Интернет пространството и медийни публикации за жестокост към животни, с цел своевременно извършване на проверки. „От началото на 2017 г. до 31 октомври в страната са образувани общо 274 досъдебни производства по текстове от НК, свързани с престъпления срещу гръбначни животни. От тях 228 са за смърт и увреждане на животно, 3 - за организиране на боеве и 43 - за недостатъчен контрол над животното и причинена телесна повреда. Повдигнати са общо 19 обвинения, спрени са 76 производства и са прекратени общо 43 досъдебни производства“, коментира още Валентин Радев.", "date": "2017.11.30", "title": "Валентин Радев се завайка за престъпленията срещу животните"}
{"url": "http://pik.bg/%D0%B6%D0%B5%D0%BD%D0%B8%D1%82%D0%B5-%D0%BD%D0%B0%D0%B9-%D1%87%D0%B5%D1%81%D1%82%D0%BE-%D1%81%D1%82%D1%80%D0%B0%D0%B4%D0%B0%D1%82-%D0%BE%D1%82-%D0%B0%D1%81%D1%82%D0%BC%D0%B0-news708605.html", "text": "От астма много по-често страдат жени , защото половите им хормони не блокират възпалението и на забавят освобождаването на слуз в белите дробове, както го прави тестостеронът, пише в статия в сп. \"Сел рипортс\". \"Когато започнахме да правим експерименти, бяхме сигурни, че за развитието на астмата е виновен естрогенът , който ускорява развитието на възпалението , а не го забавя, както прави тестостеронът. За наша изненада се оказа, че ключова роля във всички тези процеси играе само мъжкият хормон\", каза Доун Нюкомб от университета Вандербилт в Нешвил, САЩ. Астмата е хронично възпаление на дихателните органи, което се изразява в пристъпи на задух с различна сила и продължителност. Те се появяват, ако в работата на клетките на имунната система се появят нарушения, които предизвикват възпаление на дихателните пътища и ги карат да се стесняват. По оценки на СЗО от астма боледуват 300 млн. души и с всяко десетилетие броят им се увеличава с един път и половина. Както показват неотдавнашните наблюдения на френски и испански медици, жените страдат от астма около два пъти по-често от мъжете и по-често развиват тежки форми на заболяването. Нюкомб и колегите й разкриха една от главните причини за това, изучавайки устройството на белодробната тъкан при астматиците и при здрави хора, както и при мишки, страдащи от аналогичния проблем. Както показват наблюденията, в белите дробове на астматиците се съдържа голямо количество от т.нар. лимфоидни клетки от втори тип, един от ключовите компоненти на вродената имунна система. Тези телца отговорят за активирането на възпалителната реакция в тези случаи, когато в белите дробове или в други части на тялото започнат да се размножават болестотворни бактерии. За голяма изненада на учените женските хормони въобще не повлияли на поведението и развитието на тези клетки - броят им и нивото им на активност в белодробната тъкан останали на същото равнище при добавяне на каквито и да било количества естроген и прогестерон. От друга страна, добавянето на малки количества тестостерон и негови производни \"озаптява\" лимфоидните клетки - те спират да се размножават и да предизвикват възпаления. Подобни различия в действието на хормоните на имунната система, отбелязват учените, могат да обяснят защо жените два пъти по-често страдат от астма . Но за развитието на болестта влияят и множество други фактори, част от които също може да са свързани с тези различия. Такива клетки, според учените, са повече в белите дробове на астматички и женски мишки, което накарало биолозите да проверят как влияят на поведението им половите хормони , включително естрогенът и тестостеронът.", "date": "2017.11.30", "title": "Жените най-често страдат от астма"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8%D0%BC%D0%B0-%D0%BE%D0%BF%D0%B8%D1%82%D0%B8-%D0%B7%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-%D0%BE%D1%82-%D0%B1%D1%81%D0%BF-%D0%B7%D0%B0-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D1%80%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1-news708780.html", "text": "Виждаме опити за провокация, за да повишим градуса на напрежението. Това не е необходимо на никого. Това каза председателят на ПГ на ГЕРБ Цветан Цветанов по време на окончателното гласуване на държавния бюджет за 2018 година . „Всички знаем какво направихме вчера. Всеки допринесе да има напрежение в пленарна зала“, припомни той. „Текстовете, които гледаме днес нямат абсолютно никакво отношение към темата за концесии и приватизация, която отвориха от БСП. Нека да бъдем разумни, защото гласуваме бюджета на страната“, заяви Цветан Цветанов. „Обръщам се към всички ПГ- да бъдем умерени и прецизни. Да уважаваме различното мнение, но не с повишен тон и повече емоция, която може да провокира напрежение, от което всички ще се срамуваме, след като го направим“, каза още председателят на ПГ на ГЕРБ.", "date": "2017.11.30", "title": "Цветанов: Има опити за провокация от БСП за повишаване на напрежението при гласуването на бюджета"}
{"url": "http://pik.bg/%D0%BF%D1%80%D0%B5%D0%B2%D0%BE%D0%B4%D0%B0%D1%87%D0%BA%D0%B0%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B7%D0%BB%D0%BE%D0%B1%D0%BD%D0%B8%D1%82%D0%B5-%D0%BD%D0%B0%D0%BF%D0%B0%D0%B4%D0%BA%D0%B8-%D1%87%D0%B5-%D0%B5-%D1%81%D1%8A%D1%81-%D0%B7%D0%B0%D0%B1%D1%80%D0%B0%D0%B4%D0%BA%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B2%D0%B8%D0%B7%D0%B8%D1%82%D0%B0%D1%82-news708779.html", "text": "Уважаеми засрамени българи, да сложа на главата си точно този шал е мое лично решение! Само че защо никой от вас не се почувства засрамен, когато влязох със същия тоя шал в залата на либийския върховен съд в Триполи преди 12 години? А да сте демонстрирали засраменост при вида на която и да е българка, влязла на аудиенция при Негово Светейшество Папата в Рим?! Е, преводачката Мая Ценова от СУ между другото се занимава любителски с етнография. И смята, че уважението към домакина е особен вид дълг на госта. А и нашият народ е казал в една своя поговорка \"Твой дом - твой закон\". Баща ми.често я употребява. Например когато с всичките си 92 години настоява да ми държи палтото, когато се обличам в дома му, за да си тръгна... Преводачката Мая Ценова отговори на злобните коментари по неин адрес заради облеклото й по време на визитата на премиера Бойко Борисов в Саудитска Арабия. На срещата между Борисов и Негово Величество крал Салман бин Абдулазиз Ал-Сауд Ценова, която бе официален преводач на българската делегация, бе избрала да покрие главата си с черен шал. Облеклото й предизвика десетки гневни постове в социалните мрежи. Ето и отговора на Мая Ценова:", "date": "2017.11.30", "title": "Преводачката на Борисов отговори на злобните нападки, че е със забрадка по време на визитата в Саудитска Арабия"}
{"url": "http://pik.bg/%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-%D1%81-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BE%D1%82-%D1%81%D0%B0%D1%89-%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%B4%D0%B8%D0%B0%D0%BB%D0%BE%D0%B3%D0%B0-%D0%BC%D0%B5%D0%B6%D0%B4%D1%83-%D0%B1%D0%B5%D0%BB%D0%B3%D1%80%D0%B0%D0%B4-%D0%B8-%D0%BF%D1%80%D0%B8%D1%89%D0%B8%D0%BD%D0%B0-news708784.html", "text": "Президентът на Косово Хашим Тачи твърди, че е получил потвърждение от вицепрезидента на САЩ Майк Пенс, че САЩ ще се включат по-активно в диалога между Белград и Прищина, пише скопското електронно издание „МКД“. \"Сега диалогът навлиза в нова фаза, а мадам (Федерика) Могерини се нуждае от цялата подкрепа. Затова е необходимо Америка да играе роля си в процеса\", заяви Тачи пред белградския портал \"Бележник\". Той посочи, че наскоро е бил във Вашингтон, където се е срещнал с вицепрезидента на САЩ, от когото уж е получил потвърждение, че САЩ активно ще се включат в диалога за нормализиране на отношенията между Сърбия и Косово. \"Тяхната роля е да внесат по-голяма надеждност, доверие и устойчивост в процеса\", заяви Тачи. Попитан, кога ще бъде сформирана Асоциацията на сръбските общини, Тачи отговори: \"Колкото по-рано, толкова по-добре. В съответствие с косовските закони това е международно задължение, което взехме в Брюксел. \" Той призова всички сърби, които са напуснали да се завърнат в Косово. \"Ще направим всичко по силите си, за да ги приспособим и интегрираме в косовското общество\", подчерта косовският държавен глава. Той добави, че поканата към сръбския президент Александър Вучич да посети Прищина е \"винаги актуална\". \"Не получих покана да посетя Белград, но аз съм готов да отида веднага щом тя пристигне. Ако се срещаме в световните столици, защо да не се срещнем и в столиците на нашите две държави, Прищина или Белград \", каза Хашим Тачи. Говорейки за създаването на специалния съд за престъпления на ОКК(срещу сръбското малцинство в Косово - бел. ред.), той заяви, че създаването на този съд е \"непопулярен ход в Косово\". \"Но, за да запазим партньорството си с НАТО, ЕС и Съединените американски щати, го придвижвам и работя, за да бъда гласувано в косовския парламент. Косово изпълни задълженията си и е време да излезем от този процес. Вече платих политическата цена, но мисля, че това е единственото правилно решение\", обясни косовският президент. Той определи обвиненията за трафик на човешки органи по време на косовската война като \"научна фантастика\". \"Тези обвинения са научна фантастика, никога не се е случило. Беше отвратителна и ужасна лъжа, измислена новина, предназначена само за привличане на внимание \", твърди той. На въпрос как ще коментира факта, че лидерите на Сърбия тълкуват споразуменията, подписани в Брюксел като победа, Тачи отговори, че \"не е необичайно за сръбските лидери да празнуват загубите\". \"Милошевич направи същото и през 1999 г., когато сръбските войски се оттеглиха от Косово, той го отпразнува като победа. Ивица Дачич по някакъв начин е от една и съща школа и е нормално всичко да е победа. А реалността е, че Косово е независимо и суверенно, точно като Сърбия и се срещаме и говорим като две суверенни и справедливи държави \", завърши президентът на Косово.", "date": "2017.11.30", "title": "Хашим Тачи с информация от САЩ: Майк Пенс ще участва в диалога между Белград и Прищина"}
{"url": "http://pik.bg/%D0%BD%D0%BE%D0%B2%D0%BE%D0%B8%D0%B7%D0%B3%D1%80%D0%B0%D0%B4%D0%B5%D0%BD-%D1%81%D0%BF%D0%BE%D1%80%D1%82%D0%B5%D0%BD-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D0%B2-%D0%BC%D0%BE%D0%BC%D1%87%D0%B8%D0%BB%D0%B3%D1%80%D0%B0%D0%B4-%D1%89%D0%B5-%D0%BD%D0%BE%D1%81%D0%B8-%D0%B8%D0%BC%D0%B5%D1%82%D0%BE-%D0%BD%D0%B0-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-news708727.html", "text": "Новоизграденият спортен комплекс в центъра на Момчилград ще бъде кръстен на името на  родения в момчилградското село Птичар световноизвестен щангист Наим Сюлейманоглу, съобщиха от пресцентъра на общинската администрация.", "date": "2017.11.30", "title": "Новоизграден спортен комплекс в Момчилград ще носи името на Наим Сюлейманоглу"}
{"url": "http://pik.bg/%D0%B4%D1%80%D0%BE%D0%BD%D0%BE%D0%B2%D0%B5%D1%82%D0%B5-%D0%B2%D0%B5%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D1%80%D0%B5%D1%8F%D1%82-%D0%B2-%D0%BD%D0%B5%D0%B1%D0%B5%D1%82%D0%BE-%D0%B1%D0%B5%D0%B7-%D0%BA%D0%BE%D0%BD%D1%82%D1%80%D0%BE%D0%BB-%D0%B5%D1%81-%D0%B2%D1%8A%D0%B2%D0%B5%D0%B6%D0%B4%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%BB%D0%B5%D1%82%D1%8F%D1%89%D0%B8%D1%82%D0%B5-news708781.html", "text": "Нови общоевропейски правила ще бъдат въведени за подобряване на безопасността и неприкосновеността на личния живот при използване на дронове. ‒ Да се регистрират дроновете и пилотите на дронове; ‒ Те ще трябва да спазват критерии за безопасност и неприкосновеност на личния живот на ЕС; ‒ Плановете за безопасност трябва да включват по-ранно идентифициране на авиационните рискове. Първите общоевропейски правила за гражданско използване на дронове бяха договорени от преговарящите в ЕП и Съвета в четвъртък сутринта. Понастоящем дронове, по-леки от 150 кг, което представлява по-голямата част от тях, попадат под юрисдикцията на националните органи и поради това производителите и операторите са обект на различни изисквания за конструиране и безопасност. Според неформалното споразумение, постигнато в четвъртък сутринта, проектирането и производството на дронове трябва да отговарят на основните изисквания на ЕС по отношение на безопасността, сигурността и неприкосновеността на личния живот. Европейската комисия има за задача да определи по-конкретни изисквания, например какви видове дронове трябва да бъдат оборудвани с функции като максимална височина на летене, максимален радиус на действие, избягване на сблъсъци, стабилизиране на полета и автоматизирано кацане. Държавите членки ще трябва да гарантират, че пилотите на дронове, които могат да причинят значителна вреда на хората, например като се сблъскат с тях, или които създават риск за неприкосновеността на личния живот, сигурността или околната среда, са регистрирани. Самите дронове също ще трябва да имат специална маркировка, за да могат да бъдат лесно идентифицирани. Целта е да бъде осигурено еднакво равнище на безопасност в рамките на целия ЕС и по-голяма яснота за производителите и пилотите на дронове, за да се подпомогне развитието на сектора. По-ранно идентифициране на рисковете за гражданското въздухоплаване Договореният регламент актуализира също така и законодателството на ЕС за безопасността в авиационния сектор. При очакваното удвояване на въздушното движение през следващите десетилетия целта е да бъде създадена по-гъвкава общоевропейска система, базирана на оценка на риска, която да позволи да бъдат идентифицирани по-рано потенциалните заплахи, като едновременно с това се гарантира високото ниво на безопасност и конкурентоспособност на европейската промишленост. Държавите членки и Комисията също така ще засилят сътрудничеството си по въпросите на сигурността на въздухоплаването, включително киберсигурността. Докладчикът Мариан-Жан Маринеску (ЕНП, Румъния) заяви: „Днешното споразумение е много добра новина за авиопътниците и индустрията. Доволен съм, че успях да прокарам в окончателния текст всички предложения на ЕП“. „Разпоредбите относно дроновете представляват първите правила на общоевропейско равнище за тези нови участници във въздушния трафик. Правилата ще гарантират безопасността, сигурността и защитата на личния живот на гражданите на ЕС.“ Следващи стъпки За да може влезе в сила, предварителното споразумение трябва да бъде одобрено от Съвета на министрите (правителствата на ЕС) и от Европейския парламент в пленарна зала. Дроновете, които трябва да бъдат обхванати от правилата на ЕС за безопасност, са тези, които в случай на сблъсък с човек, могат да прехвърлят енергия над 80 джаула. Очаква се, че технологията за гражданските дронове може да представлява около 10% от авиационния пазар на ЕС през следващите 10 години (т.е. около 15 милиарда евро годишно). Според Комисията до 2050 г. свързаната с дроновете индустрия може да създаде около 150 000 работни места в ЕС.", "date": "2017.11.30", "title": "Дроновете вече няма да се реят в небето без контрол! ЕС въвежда първите правила за летящите апарати"}
{"url": "http://pik.bg/%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BD%D0%B0%D0%B4-800-%D1%86%D0%B8%D0%B2%D0%B8%D0%BB%D0%BD%D0%B8-news708725.html", "text": "РИА Новости, цитирана от \"Фокус\". Водената от САЩ международна коалиция срещу близкоизточната радикална групировка „Ислямска държава“ призна, че в рамките на провеждането на операцията „Непоколебима решителност“ са загинали 801 цивилни граждани на Сирия и Ирак, предава В отчета на коалицията се уточнява, че към момента се проучват още 659 съобщения за жертви сред цивилното население. Международната коалиция, в която участват над 70 държави, стартира въздушни удари през август 2014 г. В Ирак операцията се провежда с разрешението на властите в Багдад, докато в Сирия няма официално съгласие на властите в Багдад, подчертава руската агенция.", "date": "2017.11.30", "title": "Международната коалиция срещу \"Ислямска държава\" призна за смъртта на над 800 цивилни"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%86%D0%B5%D0%BD%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D1%86%D1%81%D0%BA%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news708766.html", "text": "ЦСКА победи с 2:0 като домакин Септември в много важен мач за \"червените\". Така \"армейците\" се доближиха само на точка от Лудогорец във временното класиране. \"Орлите\" загубиха изненадващо с 1:2 при визитата си на Верея, в друг двубой от 18-ия кръг на Първа лига. \"Червените\" пък са наказани да играят без публика, заради ексцесиите в Пловдив на срещата Локомотив - ЦСКА (0:1). Каранга от дузпа в 26-ата минута изведе домакините напред в резултата. Бялата точка бе посочена за нарушение на Елтон срещу Малинов. Преди това Десподов беше близо до реализиране на попадение, но нямаше късмет в завършващата фаза. До края на полувремето не беше отбелязан нов гол, така \"армейците\" имаха попадение преднина след 45 минути игра. През втората част на срещата Кирил Десподов реализира за 2:0. Голът на Десподов падна в 54-ата минута като Тиаго се отчете с асистенция. Гредата помогна на гостите при удар на Фернандо Каранга, а Енрике не бе прецизен в завършващата фаза при добра атака на \"червените\". Така се стигна до крайното 2:0. Важна победа за ЦСКА на \"Армията\". В следващия кръг подопечните на Стамен Белчев ще гостуват на Витоша. Септември ще играе с Берое в Стара Загора. ТИТУЛЯРИТЕ: ЦСКА: 30. Черниаускас, 3. Недялков, 5. Бодуров, 9. Каранга, 15. Малинов, 16. Лое, 17. Енрике, 19. Десподов, 20. Тиаго, 23. Дюлгеров, 25. Барт СЕПТЕМВРИ: 21. Георгиев, 8. Галчев, 11. Романов, 22. Стоичков, 6. Елтон, 7. Тилев, 25. Стоянов, 19. Гади, 9. Тошев, 3. Весели, 14. Сандански Стадион: \"Българска армия\", София Съдия: Петър Костадинов", "date": "2017.11.30", "title": "ИЗВЪНРЕДНО! Ценна победа за ЦСКА (ОБНОВЕНА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D0%B0%D1%80%D0%B8%D1%8F-%D0%BF%D0%BE-%D1%87%D0%B5%D1%85%D0%BB%D0%B8%D1%87%D0%BA%D0%B8-%D0%B3%D1%83%D1%87%D0%B8-%D0%B8-%D0%BC%D0%B8%D0%BD%D0%B8%D0%B6%D1%83%D0%BF-%D0%BF%D0%BE%D1%81%D1%80%D0%B5%D0%B4-%D0%B7%D0%B8%D0%BC%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8--%D0%B2%D0%B8%D0%B4%D0%B5%D0%BE-news707758.html", "text": "На тормоз, но от приятния, са подложени мъжете от столичния квартал \"Лозенец\" и по-точно тези, живеещи в периметъра около хотел \"Маринела\". Спокойното ежедневие на силния пол смушава една от ВИП-обитателките на елитния район - фолк дивата Мария. На 19 ноември, неделя, Мария имаше снимки на видеото към новия й хит на композитора Даниел Ганев. Папараците на \"Жълтите новини\" причакаха певицата край фризьорския салон Фифи и Чочо в \"Лозенец\", на който Мария е една от най-верните клиентки вече над 15 години. Мария не е от ранобудните и се появи чак, след като стрелките на часовника прескочиха 12 по обед. Дано тези кадри не достигнат до личния лекар на Мария, а и до продуцента й Митко Пайнера. Защото и двамата биха се притеснили за здравето на певицата, която посред зима е излязла от дома си по голи крака, едва-едва покрити от ефирна рокличка, тип минижуп, от сатен и дантела, и по чехлички \"Гучи\". Чехличките не били летни, водели се от зимната колекция на бранда, уточняват модни капацитети. Зимни, летни - нали все са чехлички! След почти два часа разкрасителни процедури, ходещото изкушение се появи с широка усмивка пред салона, готова да даде всичко от себе си на снимачната площадка на поредния си хит.", "date": "2017.11.30", "title": "САМО В ПИК! Мария по чехлички \"Гучи\" и минижуп посред зима (ПАПАРАШКИ СНИМКИ + ВИДЕО)"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D1%81%D0%B8%D0%BF%D0%B0-%D1%81-%D0%B1%D0%BE%D0%BC%D0%B1%D0%B8-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news708783.html", "text": "AFP, цитирана от \"Фокус\". Въоръжените сили на Израел нанесоха серия от удари срещу обекти в Ивицата Газа, в отговор на обстрел от миномет срещу израелски войници, осъществен от територията на палестинския анклав, предава От групировката „Хамас“, която управлява Ивицата, съобщиха, че трима палестинци са ранени и са закарани в болница, без да дават повече подробности за инцидента. Няма данни за пострадали израелци.", "date": "2017.11.30", "title": "Израел засипа с бомби Ивицата Газа"}
{"url": "http://pik.bg/%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D0%BF%D1%80%D0%B8%D0%B5%D0%BC%D0%BB%D0%B8%D0%B2-%D0%B6%D1%80%D0%B5%D0%B1%D0%B8%D0%B9-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-%D0%B5%D1%82%D0%BE-%D1%81%D1%8A%D0%BF%D0%B5%D1%80%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news708773.html", "text": "България ще бъде в една група със световния шампион Полша на Мондиал 2018. Освен \"Дружина полска\" останалите съперници на момчетата на Пламен Константинов са Иран, Куба, Финландия и Пуерто Рико. Жребият за Световното по волейбол определено може да бъде определен за приемлив, акцентира \"Спортал\". Големият форум ще се проведе в България и Италия. Финалните срещи от Мондиала ще са на Апенините. Състезанието ще се състои от 10 до 30 септември. Форматът на Мондиал 2018 ще бъде почти същият като преди 4 години на първенството в Полша. В първата фаза ще има 4 групи по 6 отбора във всяка. Първите 4 от всяка група или тоест 16 тима ще продължат напред, където ще формират нови 4 групи по 4 отбора. От тях 6 тима ще сформират последните 2 групи от 3 състава, а от там ще се образуват полуфиналите и мачовете за медалите. Жребий за групите за Световното първенство по волейбол за мъже през 2018 година: Група А (във Флоренция и Рим): 1. Италия (домакин) 2. Аржентина (№7) 3. Япония (№12) 4. Белгия (№15) 5. Словения (№23) 6. Доминиканска република (№38) Група В (в Русе): 1. Бразилия (№1 в световната ранглиста) 2. Канада (№6) 3. Франция (№9) 4. Египет (№13) 5. Китай (№20) 6. Холандия (№25) Група С (в Бари): 1. САЩ (№2) 2. Русия (№4) 3. Сърбия (№11) 4. Австралия (№16) 5. Тунис (№24) 6. Камерун (№30) Група D (във Варна): 1. БЪЛГАРИЯ (домакин) 2. Полша (№3) 3. Иран (№8) 4. Куба (№16) 5. Финландия (№18) 6. Пуерто Рико (№29)", "date": "2017.11.30", "title": "\"Лъвовете\" с приемлив жребий за Мондиал 2018! Ето съперниците на България"}
{"url": "http://pik.bg/%D0%BF%D0%BE-%D0%B7%D0%B0%D0%BF%D0%BE%D0%B2%D0%B5%D0%B4-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D1%81%D0%B2%D0%B8%D0%BA%D0%B2%D0%B0%D0%BD%D0%B5-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%89%D0%B0%D0%B1-%D0%B7%D0%B0%D1%80%D0%B0%D0%B4%D0%B8-%D0%BE%D1%87%D0%B0-news708788.html", "text": "МВР Министърът на вътрешните работи свика Националния щаб във връзка с прогнозите за обилни валежи. Това съобщиха от пресцентъра на . Заседанието се провежда по разпореждане на министър-председателя Бойко Борисов. Участниците в заседанието ще обсъдят предприемането на превантивни мерки. Кратко изявление след срещата ще направи министърът на вътрешните работи Валентин Радев пред сградата на МВР около 20.30 часа.", "date": "2017.11.30", "title": "По заповед на Борисов: Вътрешният министър разпореди свикване на Националния щаб заради очакваните валежи"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0-%D1%81%D0%BB%D1%83%D1%85%D0%BE%D0%B2%D0%B5%D1%82%D0%B5-%D0%B7%D0%B0-%D1%81%D0%BC%D1%8F%D0%BD%D0%B0-%D0%BD%D0%B0-%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-news708786.html", "text": "Белият Дом отговори на спекулациите, че държавният секретар Рекс Тилърсън ще бъде заменен от директора на Централното разузнавателно управление (ЦРУ) Майк Помпео. Говорителят на президентството Сара Хъкаби Сандърс заяви, че той продължава да изпълнява задълженията си и че „в момента няма новини по кадрови въпроси“, предава AFP, цитиран от \"Фокус\". „Секретар Тилърсън продължава да управлява Държавния департамент и целият кабинет е фокусиран върху успешния завършек на първата година от управлението на администрацията на президент Доналд Тръмп“, добави Сандърс.", "date": "2017.11.30", "title": "Белият Дом опроверга слуховете за смяна на Рекс Тилърсън"}
{"url": "http://pik.bg/%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D1%89%D0%B0%D0%B1-%D1%89%D0%B5-%D0%B4%D0%B5%D0%B9%D1%81%D1%82%D0%B2%D0%B0-%D0%B2-%D0%BD%D0%B4%D0%BA-%D0%B7%D0%B0%D1%80%D0%B0%D0%B4%D0%B8-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news708792.html", "text": "Службите отварят антитерористичен щаб в НДК заради европейското председателство у нас. Мерките за сигурност около двореца ще бъдат значително затегнати, предаде Би Ти Ви. Барикади от бетонови заграждения ще се сложат на ключови места в цялата столица. При най-важните срещи целият периметър около НДК ще бъде затворен за достъп. Паркингите ще бъдат затворени, а част от алеите ще бъдат зона с ограничен достъп. На някои от ключовите места вече са сложени специални кабини за снайперисти. Наблюдателници ще има и по покривите на съседните сгради. В НДК ще бъде сформирано временно РПУ, което ще работи през цялото европредседателство. Националната служба за охрана е готова и с техниката, и с организацията по охраната, а 40 автомобила и 40 микробуса ще возят вип гостите. Службите обещават още, че ще реагират спрямо обстоятелствата и че няма да затрудняват трафика и придвижването на хората в София.", "date": "2017.11.30", "title": "Антитерористичен щаб ще действа в НДК заради европредседателството"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BC%D0%BE%D1%81%D0%BA%D0%B2%D0%B0-%D0%B2%D0%B8%D0%BD%D0%B0%D0%B3%D0%B8-%D0%B5-%D0%B1%D0%B8%D0%BB%D0%B0-%D0%B7%D0%B0-%D0%B4%D0%B8%D0%B0%D0%BB%D0%BE%D0%B3-%D1%81-%D0%BF%D1%85%D0%B5%D0%BD%D1%8F%D0%BD-news708728.html", "text": "РИА Новости. Министърът на външните работи на Руската федерация Сергей Лавров заяви, че Москва винаги се е застъпвала за диалог с Пхенян, предава „Винаги сме се застъпвали за контактите“, заяви първият дипломат на Москва в отговор на въпрос дали руското правителство планира диалог със Северна Корея в близко бъдеще.", "date": "2017.11.30", "title": "Лавров: Москва винаги е била за диалог с Пхенян"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0---%D0%B1%D1%81%D0%BF-%D1%81%D0%BA%D0%BE%D1%87%D0%B8%D1%85%D0%B0-%D1%81-%D0%BE%D0%B1%D0%B8%D0%B4%D0%B8-%D1%81%D1%80%D0%B5%D1%89%D1%83-%D0%B1%D0%BE%D1%80%D0%B8%D1%81%D0%BE%D0%B2-news708733.html", "text": "Депутатите от БСП, които обещаха да се държат прилично, отново скочиха срещу управляващите и най-вече срещу премиера Бойко Борисов. Поради факта, че никой не е отразил среднощното им представление в пленарна зала по време на обсъждането на бюджета, социалистите решиха да дадат брифинг, за да обяснят накратко какво се е случило. По думите на депутата Стоян Мирчев, премиерът Борисов иска да \"убие българската наука\", за това нямало пари за БАН. Мирчев стигна по-далеч, като заяви, че все пак човек, който е прочел \"Винету\", няма как да отпусне повече пари за учените. Помолен да довърши мисълта си, защото напоследък на депутатите от БСП им става навик да хвърлят определения в пространството, без да се уточняват, както направи народния представител Антон Кутев (ВИЖТЕ В ОЩЕ ПО ТЕМАТА), Мирчев заяви: \"Аз лично често обичам да използвам тази реплика. Причините са две, едната е лична към г-н Борисов, ние можем да кажем много неща срещу него, но не можем да кажем, че е любител на книгата и четивото, все пак единственото четиво, което той е прегледал през живота си е \"Винету\"\", заяви младият депутат. По думите му това отношение било още от времето на бившия финансов министър Симеон Дянков, а Борисов като глава на три правителства, не бил променял политиката на трите си кабинета спрямо учените. Мирчев обаче не спря дотук и припомни на журналистите историята на индианците, когато дошли колонизаторите. \"Ние сме български горд народ, но за съжаление г-н Борисов и ГЕРБ са едни груби колонизатори, които обричат България на същата участ като индианците\", заяви Мирчев. Тук обаче се намеси депутатът от ГЕРБ Станислав Иванов, който припомни на социалистите, че именно по време на тяхното управление е била най-дългата стачка на учителите.", "date": "2017.11.30", "title": "ПЪРВО В ПИК! Жесток скандал в парламента - БСП скочиха с обиди срещу Борисов"}
{"url": "http://pik.bg/%D0%B8%D0%B7%D1%85%D0%BE%D0%B4%D1%8F%D1%89-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BF%D1%80%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B1%D0%BB%D0%B8%D0%B7%D0%BE-%D0%B4%D0%BE-%D1%80%D0%B0%D0%B7%D0%B4%D1%8F%D0%BB%D0%B0-%D1%81-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%B5-news708722.html", "text": "Медии в Колумбия съобщиха вчера, че крилото на ЦСКА Густаво Кулма ще има нов отбор от началото на 2018 г. Според публикациите в страната, местният шампион от етап Клаусура - Атлетико Жуниор, вече се е разбрал с \"армейците\" и Кулма може да се счита за негов футболист. Подробности около сделката не се споменават, но ако в действителност двата клуба са стигнали до споразумение, ЦСКА ще получи трансферна сума за правата на Кулма. Според приближени на играча обаче е по-вероятно той да напусне през лятото, а не в началото на новата година. 24-годишното крило преподписа с клуба преди два месеца, като контрактът му изтича през 2021 г. Към Кулма имаше многократно интерес и запитвания, откакто премина в ЦСКА през лятото на 2016-а. Колумбийският Милионариос преговаряше с \"армейците\" да вземе под наем играча, но те не се съгласиха да го пуснат. Интересно е да се отбележи, че в Атлетико Жуниор, където Кулма може да заиграе, има бивш футболист на ЦСКА - Рафа Перес. Централният защитник разтрогна през месец май с \"червените\", още преди края на първенството, и се прибра в родината си Колумбия. Перес играе редовно в новия си тим, като е записал 14 мача, всичките като титуляр, и 1 гол този сезон. За последно е взел участие при равенството 0:0 с Америка де Кали на 28 ноември в последен кръг от първенството, акцентира \"Тема Спорт\". Атлетико Жуниор спечели оспорвана битка с още 3 отбора за титлата от етап Клаусура.", "date": "2017.11.30", "title": "Изходящ трансфер при \"червените\"!? Близо до раздяла с \"армейците\" е..."}
{"url": "http://pik.bg/%D1%82%D0%B0%D0%BD%D1%86%D1%83%D0%B2%D0%B0%D1%89%D0%B8%D1%82%D0%B5-%D0%BC%D0%B5%D1%87%D0%BA%D0%B8-%D0%BA%D1%80%D0%B0%D0%B9-%D0%B1%D0%B5%D0%BB%D0%B8%D1%86%D0%B0-%D0%B7%D0%B0%D1%81%D0%BF%D0%B0%D1%85%D0%B0-%D0%B7%D0%B8%D0%BC%D0%B5%D0%BD-%D1%81%D1%8A%D0%BD-news708707.html", "text": "С приближаването на зимата повечето обитатели в Парка за танцуващи мечки край Белица заспаха зимен сън. Днес е последният работен ден. От 1 декември до 1 април 2018 г. паркът ще бъде затворен за посетители, съобщи Васил Мадолев - ръководител на екип в парка. \"Очаква се до няколко дни още 6-7 мечки също да заспят. Този процес започна преди месец и половина. Но тъй като по време на зимния сън е възможно някакъв по-остър шум да предизвика събуждането им, затова вече трета година осигуряваме спокойствие до началото на април, докато не стане и последната мечка\", заяви той. \"Работата на парка обаче не прекъсва. Когато зимата е тежка, обикаляме всеки ден, отстраняваме паднали дървета, поправяме скъсани места на оградата, тъй като има случаи когато мечки излизат извън територията на парка за ден-два\", допълни Мадолев. В сравнение с миналите години този сезон има по-малка посещаемост на парка, но това се дължи най-вече на лошото време в началото на пролетта.", "date": "2017.11.30", "title": "Танцуващите мечки край Белица заспаха зимен сън"}
{"url": "http://pik.bg/%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D1%81%D1%82%D0%B0%D0%BD%D0%B0-%E2%80%9E%D0%B6%D0%B5%D0%BD%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0%E2%80%9C-2017-news708709.html", "text": "Италианката Федерика Могерини, която ръководи дипломацията на Евросъюза, спечели наградата „Жена на Европа“ 2017 г. в категорията „жени във властта“. Това съобщиха от организационния комитет на Women of Europe Awards. Почетната награда „Жена на Европа“ се присъжда в четири категории. Претендентите се избират от представители на „Международното европейско движения“ и Европейското женско лоби, представляващо интересите на над 3000 женски неправителствени организации в Европа. Италианката Федерика Могерини, която ръководи дипломацията на Евросъюза, спечели наградата „Жена на Европа“ 2017 г. в категорията „жени във властта“. Това съобщиха от организационния комитет на Women of Europe Awards. Италианката Федерика Могерини, която ръководи дипломацията на Евросъюза, спечели наградата „Жена на Европа“ 2017 г. в категорията „жени във властта“. Това съобщиха от организационния комитет на Women of Europe Awards.", "date": "2017.11.30", "title": "Могерини стана „Жена на Европа“ 2017"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B8%D1%80%D0%B0%D0%BA%D0%BB%D0%B8-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news708741.html", "text": "Жестока катастрофа на главния път Бургас-Варна, край Иракли, отне човешки живот, съобщиха току-що от ОД на МВР в Бургас. Румънски автомобил, явно движещ се с висока скорост се забива самостоятелно в крайпътно дърво, а на място издъхва шофьорът му - румънски гражданин. Във варненската болница са отведени тримата спътници -един мъж и две жени. Състоянието им е тежко.", "date": "2017.11.30", "title": "ИЗВЪНРЕДНО! Жестока катастрофа край Иракли, има загинал"}
{"url": "http://pik.bg/%D0%B8%D1%80%D0%B0%D0%BD-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B1%D0%B3-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D0%B8%D0%BB%D0%BE%D1%82%D1%8A%D1%82-%D0%B5-%D0%B4%D0%B0%D0%BB-%D0%B3%D1%80%D0%B5%D1%88%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BF%D0%BE%D0%BB%D0%B5%D1%82%D0%B0-news708749.html", "text": "Иран отрече да е забранявал на самолета с българския премиер Бойко Борисов да прелети над Иран. \"Разрешение за прелитане на българския самолет е било дадено по официално искане от българското посолство в Техеран\", каза днес в отговор на зададен му въпрос говорителят на иранското външно министерство Бахрам Касеми, цитиран от агенция ИРНА и БТА. Изявлението му е по повод отклоняването на правителствения самолет на България от въздушното пространство на Иран. Според него иранските авиодиспечери получили грешна информация за полета от пилота на самолета, който не е предал правилно кода за допуск на кулата за управление на полетите, поради което самолетът на българския премиер не е бил идентифициран, обясни Касеми. Той предположи, че \"несъвпадението между наличната в контролната кула информация и получената (от самолета) може би се дължи на промени, направени от пилота в последния момент. Говорителят изрази съжаление за грешката и отбеляза, че \"иранското въздушно пространство е отворено за самолети на приятелски страни като България\". Касеми добави, че Иран има едно от най-безопасните въздушни пространства в света и че невоенни самолети от съседни страни безопасно летят през неговото небе.", "date": "2017.11.30", "title": "Иран за скандала с БГ-правителствения самолет: Пилотът е дал грешна информация за полета"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D1%80%D0%B0%D0%B1%D0%B8%D1%81%D1%82%D1%8A%D1%82-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D1%87%D1%83%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%BE%D1%82%D0%BA%D0%BB%D0%BE%D0%BD%D0%B8%D1%85%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BA%D0%B0%D0%BA%D0%B2%D0%B0-%D0%BF%D0%BE%D0%BB-news708612.html", "text": "Първо трябва да си зададем въпроса, защо точно този път е избрал правителственият самолет. По-кратко е през Турция и Египет, отбеляза проф. Чуков пред БНР, като посочи, че това е общоприемливия коридор. В случая едва ли има някаква грешка. Не е трудно човек да се досети каква е причината. Отношенията между Саудитска Арабия и Иран са в нажежена точка. Иран не е ентусиазиран от тази българска делегация. Тя трябва да подскаже на хората, които взимат политическо решение, каква е тежестта на държавата ни в момента. Тя ще председателства Съвета на ЕС. Ние очевидно не можем да осъзнаем тежестта, която имаме пред трети страни, подчерта проф. Владимир Чуков. Имаме посолство в Техеран, а в Рияд нямаме. Още преди 10 години България трябваше да направи посолство в Рияд, смята Чуков. България винаги е била с една крачка назад. Нашият поглед до голяма степен се влияе от философия, приложима до 1989-а година. Елате да видите какво правят румънците в Рияд. Голяма част от инженерите са завършили в Румъния. При нас има тромавост и консерватизъм, смята проф. Чуков. Преди акцентът беше върху т.нар. \"революционни режими\" като Йемен и Ирак. Имахме само една врата и това беше Кувейт, посредник по време на Възродителния процес. Не желаехме да развиваме тези отношения, дори когато падна табуто. Саудитска Арабия, която е център на политиката, сигурността, религията и икономиката в региона, остана на заден план. С личната амбиция на Георги Първанов постигнахме добри отношения с Катар, но това пак е малка държава, отбеляза проф. Чуков. Тези срещи щяха да бъдат с много по-големи плодове, ако имахме мисия на място. Трябва да има дългогодишно присъствие в тази държава, за да има плодове, заключи проф. Чуков.", "date": "2017.11.30", "title": "ЕКСКЛУЗИВНО! Арабистът Владимир Чуков разкри защо отклониха самолета на Борисов и каква полза носи посещението на премиера в Саудитска Арабия"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D1%80%D0%B5%D0%B0%D0%BB-%D0%BF%D1%80%D0%B8%D0%B2%D0%BB%D0%B8%D1%87%D0%B0-news708724.html", "text": "Реал Мадрид уреди първия си зимен трансфер. На \"Бернабеу\" ще премине вратарят на Атлетик Билбао - Кепа Арисабалага, пише \"Гол\", позовавайки се на информация от Пиренеите. Визира се, че от Реал са активирали опцията от 20 милиона евро за стража и 23-годишният испанец ще се присъедини към \"белия балет\" още през първите дни на януари следващата година. Президентът на Реал - Флорентино Перес, не вижда дълго бъдеще за 30-годишния Кейлор Навас в тима, още повече, че Навас страда от контузия, от която не е напълно възстановен. Кико Касия пък не убеди с представянето си, че заслужава титулярното място.", "date": "2017.11.30", "title": "Радост на \"Бернабеу\"! Реал привлича..."}
{"url": "http://pik.bg/%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BA%D0%B0%D0%BD%D0%B0%D1%80%D0%B8%D1%82%D0%B5-%D0%B4%D0%B0-%D0%BC%D0%B5%D0%B6%D0%B4%D1%83-%D0%B6%D1%8A%D0%BB%D1%82%D0%BE-%D1%87%D0%B5%D1%80%D0%BD%D0%B8%D1%82%D0%B5-%D0%B8-news708731.html", "text": "Вратарят на Ботев (Пловдив) - Иван Чворович, ще продължи да носи екипа на \"канарчетата\" до лятото на 2019 година, след като се споразумя с ръководството за продължаване на изтичащия му след месец договор. \"Радвам се, че всичко с новия ми контракт е вече решено и съм доволен, че оставам в Ботев. Отиващата си година беше една от най-вълнуващите за мен във футбола. Купата и емоциите, които преживяхме покрай участието в евротурнирите си заслужаваха. Надявам се да имаме още поводи за радост. Имаме силен отбор, в който има доста добри футболисти. Колективът ни е сплотен и мисля, че можем да се развиваме и да постигаме още по-добри резултати. Вярвам, че ни чакат още много положителни емоции\", каза Чворович, пред официалния сайт на Ботев Пловдив.", "date": "2017.11.30", "title": "Важна новина за \"канарите\"! \"ДА\" между \"жълто-черните\" и..."}
{"url": "http://pik.bg/%D1%83%D1%87%D0%B5%D0%BD%D0%B8-%D1%81-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B7%D0%B0%D0%B3%D0%B0%D0%B4%D0%BA%D0%B0-%D0%BE%D1%82-%D0%BF%D1%80%D0%B5%D0%B4%D0%B8-4600-%D0%B3%D0%BE%D0%B4%D0%B8%D0%BD%D0%B8-news708710.html", "text": "Индийски, британски и датски учени разкриха как индската цивилизация, която е смятана за най-древната в света, достигнала разцвет, без да е имало голяма река на територията ѝ, съобщи Лента. По време на съществуването си преди около 4600-3900 години индската цивилизация процъфтяла между речните системи Ганг-Джамна и Инд, макар да била отдалечена от големи реки. Учените обаче установили, че на територията ѝ имало голям речен канал, който днес е част от река Сатледж. При изследването на канала се изяснило, че течението му се променило преди около 8000 години и това довело до намаляване на наводненията. По онова време сезонните дъждове били своеобразни източници на вода в долината. През 2016 г. индийски учени представиха доказателства, че индската цивилизация вероятно е най-древната на планетата. Индската (харапска) цивилизация съществувала в долината на река Инд. В градовете ѝ имало канализация и обществени тоалетни, а в селата ѝ - напоителни системи. Тя стигнала до упадък към 17-и век пр. Христа. Нашествията на предците на днешните иранци и индийци са смятани за една от най-вероятните причини за гибелта й. Резултатите от изследването са публикувани в Nature Communications.", "date": "2017.11.30", "title": "Учени с невероятно постижение, разкриха загадка от преди 4600 години"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D1%8E%D0%B1%D0%BE-%D0%BD%D0%B5%D0%B9%D0%BA%D0%BE%D0%B2-%D1%85%D1%83%D0%BA%D0%BD%D0%B0-%D0%BF%D0%BE-%D0%B1%D0%BE%D0%BB%D0%BD%D0%B8%D1%86%D0%B8-news708411.html", "text": "Тежка прокоба е надвиснала над семейството на Любо Нейков в последните години. След като загуби първото си дете, после брат си, сега актьорът се кахърял за здравето на своя баща, който ту бил наред, ту се влошавал. Пенсионерът се жалвал пред комшиите си в Червен бряг, че е болен и единственото, което го държало все още на крака, били грижите на сина му и радостта около внучките. Бащата на Нейков от години се борел с тежка форма на диабет, взривоопасно кръвно и слабо сърце. Още преди десетилетие се случвало да му прилошава, но не бил съгласен да го водят по доктори и казвал, че не те решават докога един човек ще живее. Остарявайки обаче, всяка минута му станала ценна. Тогава склонил глава пред стотната молба на комика да го вземе за седмица-две в София и специалисти да го прегледат. Любо впрегнал всички свои връзки, за да осигури на татко си адекватно лечение, а приятелите му доктори успели да вдигнат стареца на крака. Притеснението у актьора въпреки положителния развой на ситуацията не отшумяло. След напрегнатата случка Нейков гледал поне веднъж месечно да навестява майка си и баща си в Червен бряг, понеже не искал да пропуска миговете с тях. Помагал им финансово, както и с къщната работа, а те винаги го посрещали с дълги от единия до другия край на трапезарията софри. Към родителите си, с които по време на борбата си за кариера и трупането на милиони скъсал връзка, се обърнал след трагичната загуба на своя брат. Батко му Цветан издъхна внезапно през 2013 г., покосен от масивен инфаркт. След ненормално високо кръвно и запушване на аортата той паднал неподвижен в заведение. Първият човек, научил за смъртта му, бил именно Любо, на когото се стоварила трудната задача да съобщи на родителите си. За подкрепа извикал съдружника си Евтим Милошев и двамата заедно разказали за случилото се на майка му и баща му. Възрастните хора били съсипани, но по-трудно дори от тях от дупката излязъл комикът. Майка му споделя, че проблемите му с наднорменото тегло ескалирали точно след кончината на брат му, когато от стрес хормоните му се объркали. Уплашен от съдбата на роднината си и заболяванията на родителите си, Любо потърсил лекарска помощ и за самия себе си. През миналата година посетил специалисти в Германия, Франция и Италия, но препоръките на нито един от тях не могли да спрат скоротечното му напълняване. Най-лошото било, че откакто чукнал 200 килограма на кантара, шефът на „Комиците“ започнал да усеща сърцето си извън ритъм, а това го плашело повече от всичко.", "date": "2017.11.30", "title": "САМО В ПИК И \"РЕТРО\"! Любо Нейков хукна по болници "}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B8%D0%BC%D0%B0-%D0%B8-%D0%BF%D0%BE%D0%BB%D0%B5%D0%B7%D0%BD%D0%B8-%D0%BF%D1%83%D0%BA%D0%B0%D0%BD%D0%BA%D0%B8-news708675.html", "text": "Пуканките са предпочитана храна за много хора, посещаващи киносалоните или обичащи да гледат филм, похапвайки пред телевизора вкъщи. В обществото се смята, че те са по-скоро вредни, отколкото полезни, най-вече заради мазнините, с които се правят. Но истинските и неподправени пуканки имат своите ползи за здравето. Техните свойства регулират кръвната захар, понижават холестерола, подобряват храносмилането. Може би някои от нас знаят, че пуканките съдържат фибри, но не са и предполагали, че освен тях те са богати на полифенолни съединения, антиоксиданти, витамин В комплекс, манган, дори магнезий, пише Тялото.бг. Ето няколко невероятни ползи на пуканките: 1. Подобряват храносмилането Храненето с пуканки осигурява на тялото енергия. Една от най-важните им ползи е, че те са от типа пълнозърнести храни. В тях има влакна, които подпомагат движението на червата и затова пуканките се препоръчват при запек. Фибрите също стимулират перисталтиката и предизвикват секрецията на храносмилателни сокове, което от своя страна помага за здравето на цялата храносмилателна система. 2. Понижават нивата на холестерола Пълнозърнестите храни съдържат ценни влакна, които могат да премахнат излишния холестерол от стените на кръвоносните съдове и артериите. Намалявайки нивото на лошия холестерол, човек има по-малък риск да получи сърдечносъдови заболявания като атеросклероза, инфаркт, удар. Пуканките могат да намалят и напрежението върху сърдечната система.", "date": "2017.11.30", "title": "ИЗНЕНАДА! Има и полезни пуканки"}
{"url": "http://pik.bg/%D0%B2%D0%BC%D1%80%D0%BE-%D0%B7%D0%BE%D0%B2%D0%B5-%D1%81%D0%B8%D0%BC%D0%B5%D0%BE%D0%BD-%D1%81%D0%B0%D0%BA%D1%81%D0%BA%D0%BE%D0%B1%D1%83%D1%80%D0%B3%D0%B3%D0%BE%D1%82%D1%81%D0%BA%D0%B8-%D0%B7%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D1%86%D0%B0%D1%80%D1%81%D0%BA%D0%B8%D1%82%D0%B5-%D0%B8%D0%BC%D0%BE%D1%82%D0%B8-news708750.html", "text": "От ВМРО призовават Симеон Сакскобургготски да се откаже от претенциите си за \"царските\" имоти. Това се посочва в позиция на движението, изпратена до медиите. ВМРО се противопоставя на опитите за мълчаливо и лекомислено отстъпване на \"царски\" имоти по посока на фамилията Сакскобургготски, се допълва в позицията. В текста на позицията на ВМРО се подчертава, че \"България е република и ако някой иска да се титулува цар, следва да знае, че в днешни дни това остава единствено благородническа титла, която не обвързва държавата\", и се допълва: \"Имотите не са лични, те са държавни. И винаги са били\". \"България дължи уважение на своята историческа царска традиция - тя е част от завещаното ни средновековно достойнство, което ни отличава от всички останали. Но стремежът към имоти е неуважение и принизяване на царската традиция и на самата България\", се казва още в позицията на ВМРО. От движението предлагат ресорните институции да положат всички усилия, за да запазят собствеността на имотите \"в държавни ръце\".", "date": "2017.11.30", "title": "ВМРО зове Симеон Сакскобургготски за се откаже от \"царските имоти\""}
{"url": "http://pik.bg/%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D1%81%D0%BB%D0%B5%D0%B4-%D0%BD%D0%BE%D0%B2%D0%B8%D0%BD%D0%B0%D1%82%D0%B0-%D0%B7%D0%B0-%D0%B3%D0%BE%D0%B4%D0%B5%D0%B6%D0%B0-%D1%81%D0%BD%D0%B8%D0%BC%D0%BA%D0%B8-news708712.html", "text": "Бившата приятелка на принц Хари – Кресида Бонас, публикува в Инстаграм тъжен цитат след обявяването на новината за годежа на Хари с американската актриса Меган Маркъл. На фотоса, момиче и момче протягат ръце един към друг, докато са на въртележка и има надпис: „Не е важно доколко се считаш за образован, талантлив, богат или готин. Главното е как се отнасяш към другите хора“. Момичето подписа този пост „истина“. Коментаторите предполагат, че цитатът е свързан и с отминалите отношения на Кресида с Хари. 28-годишната Бонас редовно публикува на страницата си в социалната мрежа вдъхновяващи цитати. Връзката ѝ с британския престолонаследник продължи две години. През 2014 г. те се разделиха. Година по-късно британските издания писаха, че има слух, че те продължават да се срещат тайно, но това така и не се потвърди. Бонас бе спрягана за жената, която ще се омъжи за принц Хари, но тя изненадващо скъса с него, тъй като обяви, че кариерата ѝ е много важна. Тя обясни, че бракът ѝ с престолонаследника би попречил на мечтата ѝ да завладее Холивуд. Подобно на Маркъл и Кресида е актриса, но ориентирана повече към модната индустрия. Затова пък след официалното съобщаване, че принц Хари и Меган Маркъл ще се женят, внукът на кралица Елизабет Втора бе забелязан да стартира с подготовката за тържествения момент. Принцът вече се подготвя за добрата си физическа форма за най-важния ден в живота му. Той бе заснет да тича в Лондон, облечен в спортен екип и в компанията на непознат мъж. За сватбата вече се знае, че ще е в параклиса „Свети Георги“ на замъка Уиндзор през май 2018 г.", "date": "2017.11.30", "title": "Бившата на принц Хари с емоционална реакция след новината за годежа (СНИМКИ)"}
{"url": "http://pik.bg/%D1%85%D0%B0%D1%81%D0%B0%D0%BD-%D0%B0%D0%B4%D0%B5%D0%BC%D0%BE%D0%B2-%D0%B7%D0%B0-%D1%81%D1%80%D0%B5%D0%B4%D0%BD%D0%BE%D1%89%D0%BD%D0%BE%D1%82%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B3%D0%BB%D0%B0%D0%B2%D0%BD%D0%B0%D1%82%D0%B0-%D0%B8%D0%BD%D1%81%D0%BF%D0%B5%D0%BA%D1%86%D0%B8%D1%8F-%D0%BF%D0%BE-%D1%82%D1%80%D1%83%D0%B4%D0%B0-%D1%82%D1%80%D1%8F%D0%B1%D0%B2%D0%B0%D1%88%D0%B5-%D0%B4-news708765.html", "text": "\"Няма никакъв смисъл от среднощни заседания. Не бързаме за никъде. Главната инспекция по труда трябваше да се намеси, че работим без почивка, каквата предвижда закона\", каза депутатът от ДПС Хасан Адемов в предаването \"Лице в Лице\" по Би Ти Ви по повод среднощното заседание на парламента заради бюджета. ДПС няма да подкрепи бюджета, защото се е обявил като опозиция. \"Ние сме против тази управленска форма с участието на националистите. Имаме възражения по политиките. По отношения на бюджета имаме сериозни критики. И няма как да го подкрепим. Той може да се нарече бюджет, който осигурява спокойствие на управляващите, а не спокойствие на държавата. Никакви реформи не се предвиждат. В здравеопазването има 408 млн. лв. повече, но тези пари ще потънат някъде и нямат да доведат до реформи. За да се гарантира спокойствие се увеличават малко повече пари за здравеопазване, образование и сигурност. Но реформи няма да има\", поясни Хасан Адемов..", "date": "2017.11.30", "title": "Хасан Адемов за среднощното заседание на парламента: Главната инспекция по труда трябваше да се намеси за погазване на закона"}
{"url": "http://pik.bg/%D0%BC%D0%BB%D1%8F%D0%BA%D0%BE-%D0%B8-%D0%BA%D0%B0%D0%BD%D0%B5%D0%BB%D0%B0-%D1%81%D0%BC%D0%B5%D0%BD%D1%8F%D1%82-%D1%85%D0%B0%D0%BF%D1%87%D0%B5%D1%82%D0%B0%D1%82%D0%B0-%D0%B7%D0%B0-%D0%BA%D1%80%D1%8A%D0%B2%D0%BD%D0%BE-news708767.html", "text": "Важно е всеки човек да се грижи за своето добро здраве, за да живее възможно най-ползотворен начин на живот. Много хора са засегнати от проблеми с кръвното и те в никакъв случай не бива да се пренебрегват като нещо незначително или не чак толкова опасно. Високото кръвно е един наистина сериозен проблем. Освен с лекарства, всеки един от засегнатите може да си помогне с направата на елементарна домашна рецепта, която действа моментално. За бързо сваляне на кръвно се прави лесна смес, която отнема не повече от 1-2 минутки. Вземете една чаена чаша кисело мляко (натурално) и го смесете с една чаена лъжица канела на прах. Трябва да се изчака няколко минути, за да се хомогенизира получената смес. Приема се наведнъж. Защо процедурата е толкова ефективна? В канелата се съдържат активни съставки, а киселото мляко, от друга страна, притежава успокояващо действие. След по-малко от един час ще почувствате видим ефект от лесната на пръв поглед домашна процедура за избавление. Благодарение на лечебната смес за отрицателно време ще се почувствате много по-добре, ще успеете да нормализирате кръвното си, ще се отървете от силното главоболие и ще отстраните дискомфорта, който е причинен от хипертонията.", "date": "2017.11.30", "title": "Мляко и канела сменят хапчетата за кръвно"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0-%D0%B6%D0%B0%D0%BB%D0%B1%D0%B0%D1%82%D0%B0-%D0%BC%D1%83-%D1%81%D1%80%D0%B5%D1%89%D1%83-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0--news708764.html", "text": "3. Изобщо не изследват фактите по моето твърдение, че документите за оградата са размножавани безконтролно и безотговорно и разпространявани по начин, който накърнява националната сигурност. Софийска апелативна прокуратура не е направила нищо да провери горните твърдения, нещо повече потвърждава факта, че Елена Йончева назовава конкретните номера на граничните пирамиди, които липсват в изложението на Пламен Узунов – служебен министър на вътрешните работи пред 44 НС на 03.05.2017 г. С други думи Йончева лъже, а прокуратурата приема това за нормално. Нито дума за разнасяната между областните управи и президентството работна документация и въпреки това прокуратурата постановява, че жалбата е неоснователна. Грозно, жалко и унизително. Класически пример на „претупана“ и „отсвирена“ преписка. Корупция, политически слугинаж или обективност? Преценете сами. Валери Симеонов скочи на прокуратурата заради жалбата му срещу Елена Йончева за оградата по границата. \"Софийска апелативна прокуратура потвърждава моите доводи за образуване на разследване по казуса „Йончева“, но и тя отказва да направи това, обяви на страницата си във Фейсбук вицепремиерът Валери Симеонов по повод жалбата му срещу журналистката-депутатка. Ето какво написа още той: Според апелативните прокурори: 1. Йончева наистина не е научила номерата на конкретните пирамиди от изказване на служебния министър Пламен Узунов или от сайта на Народното събрание. И самите апелативни прокурори изглежда не знаят откъде тя се е сдобила с тази информация. 2. Апелативните прокурори продължават да доказват, че изнесената инф ормация не е държавна тайна (което е вярно, пропуск, поправен вече от правителството), но в моя сигнал аз твърдя, че тази информация заплашва националната сигурност. Все още няма ясно изследване на фактите дали информацията наистина създава такава заплаха или не – само и единствено сухарски интерпретации по ЗЗКИ.", "date": "2017.11.30", "title": "ИЗВЪНРЕДНО В ПИК! Валери Симеонов скочи на прокуратурата за жалбата му срещу Елена Йончева: Корупция, политически слугинаж или обективност? Преценете сами"}
{"url": "http://pik.bg/%D1%82%D0%BE%D0%B2%D0%B0-%D0%BD%D0%B5-%D0%B5-%D1%88%D0%B5%D0%B3%D0%B0-%D1%82%D0%BE%D0%B2%D0%B0-%D1%81%D0%B0-%D0%B1%D1%83%D0%BA%D0%B2%D0%B0%D0%BB%D0%BD%D0%B8-%D1%86%D0%B8%D1%82%D0%B0%D1%82%D0%B8-%D0%BE%D1%82-%D0%B8%D0%BD%D1%82%D0%B5%D1%80%D0%B2%D1%8E%D1%82%D0%BE-%D0%BD%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8-%D0%B4%D0%B5%D1%81%D0%B8-%D1%87%D0%B5%D1%82%D0%B5%D1%82%D0%B5-%D0%B8-%D0%BF%D0%BB%D0%B0%D1%87%D0%B5%D1%82%D0%B5-news708763.html", "text": "\"Плевнелиев е невероятно интелигентен, тази топлота, това голямо сърце...невероятно позитивен, много плача и съм разтърсена, този мъж е много специален, нещо, което на днешно време не се среща, той е свят човек, дъщеря ми Йоанка като го видя, каза: \"Мамо, този човек е много умен\", милата, сладката Йоанка, просто онемях от качествата на този човек, толкова съм впечатлена от голямото сърце, тази добра енергия, този стремеж постоянно да помага, много плаках, такава голяма сила на характера, добротата му е безценна, връзката ни е много специална и много истинска, душите ни се намериха, добротата на днешно време е кът, за съжаление, имах чувството, че познавам този свят човек от години, невероятно грижовен баща, с такъв подход към децата, не съм този образ, който ме изкараха по жълтите медии, изкараха ме много желана жена, толкова мъже ми преписаха, а аз съм скромен човек, човек, уважаващ доброто, не съм този образ аз, общо-взето...той е най-чистият и свят човек, когото аз познавам, точно за него да пишат, че не си плаща данъците...ходихме в Естония, на Балтийско море, много романтично, карахме колелета в една гора, оттам през Франкфурт до Ню Орлиънс, ооо, той е голям град, разбирате ли, той е толкова зает, но отдели време да разгледаме града...\" \"С Деси сме сродни души, много добра, добронамерена, земна, подава ръка на всеки, раздава се денонощно, не знае как да пази личното си време, бях потресен от нейната безгранична доброта. В съвременния свят егоизмът е на мода, но ние успяхме да се намерим като добри хора, ние виждаме смисъла, доброто партньорство, ние имаме кауза, имаме цел, обичаме България, много бивши и настоящи президенти вече я познават, колко е достъпна, коректна, разумна, всичко е много чисто между нас, поддържаме идеални отношения с бившите си партньори...толкова позитивна, каква енергия, беше на климатичния форум в Ню Йорк и нямаше камера, а до нас едни китайци, и тя взе тяхната камера, останах удивен, каква сила, каква енергия...\"", "date": "2017.11.30", "title": "Това не е шега! Това са буквални цитати от интервюто на Плевнелиев и Деси. Четете и плачете!"}
{"url": "http://pik.bg/%D0%BC%D0%B5%D1%82%D0%B0%D0%BB%D0%B5%D0%BD-%D0%BA%D0%BE%D0%B2%D1%87%D0%B5%D0%B3-%D1%88%D0%BE%D0%BA%D0%B8%D1%80%D0%B0-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%BF%D0%BE%D0%BA%D0%BE%D0%B9%D0%BD%D0%B8%D0%BA-news708715.html", "text": "Смъртта на 46-годишен свиленградчанин хвърли в паника близките му заради строгите мерки за дезинфекция по обредния ритуал. Освен че го върнаха в херметично затворен метален контейнер от болницата, бе направена сериозна дезинфекция, разказаха опечалените пред \"Марица Хасково\". Тялото на Сашо пристигна в метален контейнер, който положихме в ковчега, според указанията. Не можахме да го видим за последно, допълват те дни след трагедията, притеснени от взетите мерки. Сашо, който от години е диабетик, имаше някакво подкожно образувание на гърба, което не му пречеше и не го болеше, но реши да го махне.", "date": "2017.11.30", "title": "Метален ковчег шокира близките на покойник"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%B0%D0%B4%D0%BE%D1%81%D1%82-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%B8-%D0%B3%D0%B5%D1%80%D0%B5%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81%D1%8A%D1%81-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D0%B7%D0%B0%D0%B3%D1%83%D0%B1%D0%B0-news708751.html", "text": "Огромна сензация в шампионата. В мач от 18-ия кръг на първенството Верея надви Лудогорец с 2:1. Двубоят се игра в Стара Загора. Поражението е едва второ за \"зелените\" от началото на кампанията в Първа лига. Иса в 12-ата минута и Керкар в 83-ата минута реализираха за домакините. Моци пък бе точен за \"орлите\" в 24-ата минута. Лудогорец пропусна поредица от изгодни положения за гол и \"лъвовете\" съумяха да запишат ценни 3 точки. Загубата на Лудогорец позволява на Левски и ЦСКА да намалят пасива си спрямо \"зелените\" в таблицата. \"Сините\", които разгромиха Дунав с 4:0 в среща от 18-ия кръг, вече са на 7 точки от \"орлите\". \"Армейците\" изостават с 4 пункта от Лудогорец, но са с двубой по-малко. Верея е хит в шампионата и заема петата позиция с 29 точки. ТИТУЛЯРИТЕ: ВЕРЕЯ: 1. Колев, 21. Илиев, 5. Мунин, 4. Джемиа, 15. Слаев, 16. Витанов, 20. Бенгюзов, 10. Елиаш, 9. Фенуш, 26. Керкар, 29. Иса ЛУДОГОРЕЦ: 1. Броун, 6. Натанаел, 4. Сисиньо, 30. Моци, 32. Пластун, 12. Анисе, 10. Кампаняро, 44. Горалски, 88. Вандерсон, 92. Лукоки, 28. Кешерю Стадион: \"Трейс Арена\", Стара Загора Съдия: Неделчо Гаджалов", "date": "2017.11.30", "title": "ИЗВЪНРЕДНО! Радост на \"Армията\" и \"Герена\"! Лудогорец със сензационна загуба "}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%81%D0%BF%D0%B8-%D0%B8-%D0%B7%D0%B5%D0%B9%D0%BD%D0%B5%D0%B1-%D0%B6%D0%B5%D1%80%D1%82%D0%B2%D0%B0-%D1%81-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B8-%D0%BB%D0%B8%D1%87%D0%BD%D0%B8-%D0%B4%D0%B0%D0%BD%D0%BD%D0%B8-%D0%BA%D0%B0%D1%82%D0%BE-%D1%8E%D0%BB%D0%B8%D1%8F-%D1%8E%D1%80%D0%B5%D0%B2%D0%B8%D1%87-news708664.html", "text": "След като стана ясно, че \"Мис България\" Юлия Юревич е стана жертва на нагла кражба на личните й данни, се оказа, че и Зайнеб Маджурова страда от същия проблем. Юревич, която бе избрана за най-красивата българка през 2007 г., сподели, че се чувства с вързани ръце заради наглостта на измамника, който развява из интернет нейната истинска диплома, представяйки я за фалшива. Апашът осигурявал срещу заплащане дипломи, за да може желаещите да си изкарат шофьорска книжка. Въпреки, че на два пъти ходила в полицията, за да сигнализира за проблема, засега органите на реда не са взели присърце неприятностите на Юревич. Тя обаче няма намерение да се отказва и днес отново ще посети полицейски участък, за да защити личните си данни и изкараната с учене диплома, призна Юлия пред Гала. Самата тя вметна, че и колежката й Зейнеб има подобни грижи.", "date": "2017.11.30", "title": "ПОЛИЦИЯТА СПИ! И Зейнеб жертва с откраднати лични данни като Юлия Юревич"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%BF%D1%80%D0%B8%D0%B3%D0%BE%D1%82%D0%B2%D0%B8%D0%BB-%D0%BF%D0%BE-300-%D0%BB%D0%B5%D0%B2%D0%B0-%D0%B7%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news708666.html", "text": "По-малко от месец остава до любимите на малки и големи Коледни празници. Предстоящите срещи с любими хора, коледни банкети и подаръци приповдигат настроението ни. Къде обаче ще почива българинът по празниците и колко пари е склонен да похарчи? \"В най-добрия случай резервациите се правят година по-рано. Едва 4-5% от българите обаче правят подобни предварителни записвания. А останалите, които все пак искат да празнуват в по-висок клас хотели в родните ни курорти, е хубаво до края на месец октомври да са резервирали своите места, защото след това шансовете им да намерят нещо свободно са минимални\", посочи пред България он еър директорът на Института за анализи и оценки в туризма Румен Драганов. Той допълни още, че българинът тази година си е отделил средно около 285 лв. за почивка в България, а тези, които са избрали чужбина - около 495 лв. за двудневен пакет. \"Независимо от по-дългата ваканция около празниците, българите свикнаха да правят по-къси почивки. А 2017 от своя страна беше поредната успешна година за страната ни\", коментира Румен Драганов. Зам.-председателят на Националния борд по туризъм Полина Карастоянова бе категорична, че мястото, където ще прекараме празниците, няма никакво значение, важно е преживяването. \"Важно е какво предлага самият хотел или туристически комплекс, но на първо място, разбира се, е с кого ще бъде споделена тази почивка. Празниците имат смисъл само, ако са споделени с хората, които обичаш\", каза още Полина Карастоянова.", "date": "2017.11.30", "title": "Българинът приготвил по 300 лева за почивка по празниците"}
{"url": "http://pik.bg/%D1%85%D0%B0%D0%B9%D0%B4%D1%83%D1%88%D0%BA%D0%B8-%D0%B2%D1%80%D0%B5%D0%BC%D0%B5%D0%BD%D0%B0-%D1%80%D1%83%D0%BC%D0%B5%D0%BD%D0%B0-%D0%B2%D0%BE%D0%B9%D0%B2%D0%BE%D0%B4%D0%B0-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D1%81%D1%80%D0%B5%D1%89%D0%B8-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BF%D0%BE-%D1%81%D0%B2%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-news708667.html", "text": "\"Воевода\" - историческият филм за живота на българската хайдутка Румена войвода тръгва на световно турне, научи ПИК. Лентата на режисьорката Зорница София, която изпълнява и главната роля в екранизацията по романа на класика Николай Хайтов, ще има премиера в няколко страни в Европа и в най-големите градове в САЩ и Канада. Историята на Румена - майка, принудена да изостави семейството си и да предвожда чета, която раздава свое правосъдие в завладяната и поробена от Османската империя България, ще видят най-напред емигрантите ни в Амстердам. Филмът гостува там на 9 декември. Вторият град от европейската обиколка е Брюксел (10.12). Турнето на \"Воевода\" ще продължи след Нова година - на 13 януари в Лондон и в Мюнхен, а на следващия ден филмът ще бъде излъчен във Франкфурт. В началото на февруари започва и турът от другата страна на планетата - в Чикаго, Торонто и Монреал. Димитър Соленски, който изпълнява ролята на Трайчо воевода, Петър Генков - също четник в четата на Румена, Петър Минчев - изнасилвача във филма и негов продуцент, както и самата Зорница София ще си поделят градовете от турнето за срещи със своите фенове. \"Воевода\" е суров филм, без капка милозливост пред жестоката съдба на жената под османско робство. Или както казва изпълнителят на една от главните роли, актьорът Валери Йорданов, това е мъжки филм, макар историята да е женска. Измъчвана, Румена оставя дете и дом, повежда чета и раздава собствено правосъдие, борейки се да се наложи в мъжкия свят на 19 век, в завладяната от османската империя България. Истинска история по спомени на очевидци и вдъхновена от разказ на Хайтов.", "date": "2017.11.30", "title": "ХАЙДУШКИ ВРЕМЕНА! Румена войвода тръгна на срещи с българите по света (СНИМКИ)"}
{"url": "http://pik.bg/%D0%BE%D1%81%D1%82%D0%B0%D0%B2%D0%B0%D0%BC%D0%B5-%D0%B1%D0%B5%D0%B7-%D0%BF%D1%80%D1%8F%D1%81%D0%BD%D0%B0-%D1%80%D0%B8%D0%B1%D0%B0-%D0%B7%D0%B0-%D0%BD%D0%B8%D0%BA%D1%83%D0%BB%D0%B4%D0%B5%D0%BD-news708671.html", "text": "Дни преди Никулден рибарите по Черноморието се оплакват, че прясна риба почти няма, пише в. \"Телеграф\". След невиждания паламуден бум през миналата есен тази година мрежите на рибарите са празни. Морските вълци в рибарското селище Ченгене скеле край Бургас не помнят такава катастрофа. Най-големият им страх е, че ще празнуват Никулден със замразена риба. \"Дано излезе малко риба за адет, както се казва, че да се отсрамим поне на празника\", молят се морските. Уловът е нищожен и много дребен. В момента на борсата има само четири вида риба - барбун и меджид по 4 лева килото, попчета по 2 лева и граца, която се продава само за 1 лев на килограм. Никой обаче не купува, защото рибата е много дребна, дълга колкото кутре. Затова цените са символични. От време на време на щандовете се появява и чернокоп. Цената му, когато го има, е 6 лева, но и той не се харчи, защото е дребен. За пръв път шаранът по магазините в София и големите градове удари 7 лева за килограм. Навсякъде очакват през следващата седмица да се заредят повече едри екземпляри, подходящи за пълнене, както повелява традицията за празника.", "date": "2017.11.30", "title": "Оставаме без прясна риба за Никулден"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D1%83%D1%80%D0%B0%D0%B3%D0%B0%D0%BD%D0%B5%D0%BD-%D0%B2%D1%8F%D1%82%D1%8A%D1%80-%D0%B1%D0%BB%D0%BE%D0%BA%D0%B8%D1%80%D0%B0-%D1%82%D1%80%D0%BE%D1%8F%D0%BD%D1%81%D0%BA%D0%B8%D1%8F-%D0%BF%D1%80%D0%BE%D1%85%D0%BE%D0%B4-news708663.html", "text": "Заради ураганен вятър, нулева видимост и снегонавявания е ограничено движението за всички моторни превозни средства през Троянския проход. Това съобщиха от Агенция \"Пътна инфраструктура\". Водачите трябва да използват алтернативни маршрути през прохода \"Шипка\" и \"Прохода на Републиката\".", "date": "2017.11.30", "title": "ВАЖНО ЗА ШОФЬОРИТЕ! Ураганен вятър блокира Троянския проход"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B4%D0%B0-%D0%BD%D0%B5-%D1%82%D1%8A%D1%80%D0%B3%D1%83%D0%B2%D0%B0-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-%D1%81%D1%8A%D1%81-%D1%81%D1%82%D1%80%D0%B0%D0%BD%D0%B8-%D1%81%D1%87%D0%B8%D1%82%D0%B0%D0%BD%D0%B8-%D0%B7%D0%B0-%D0%B4%D0%B0%D0%BD-news708711.html", "text": "Евродепутати настояват в бъдещите договори с Великобритания да залегне клауза срещу търговия със страни, известни като \"данъчен рай\". Поводът – Обединеното кралство е успяло да опази отвъдморските си територии от \"черния списък\" на страните, известни като данъчни убежища, благодарение на членството си в ЕС, предаде БНР. Знаем, че в този списък няма да има страни от ЕС, което отнема част от неговата достоверност, както и това, че отвъдморските британски територии също няма да попаднат там, макар на всички да е известно, че това са изключително важни данъчни убежища, заяви евродепутатът Ева Жоли и предупреди: \"Дори след като Великобритания извезе от ЕС, ние ще продължим да сме най-платежоспособния пазар в света. Затова няма да приемем широка мрежа от данъчни убежища на границата ни. И това е едно от условията, които трябва да залегнат в бъдещите ни договори\". Според депутата Моли Скот Кейто лондонското Сити не работи в условията на прозрачна икономика: \"Фактът, че \"Панамските досиета\" се фокусират върху Британските Вирджински острови, а книжата за \"данъчния рай\" – върху Бермудските, дава нарастващото усещане, че ролята, която лондонското Сити играе, вече не е приемлива в една отворена и прозрачна модерна икономика\".", "date": "2017.11.30", "title": "Евродепутати настояват Великобритания да не търгува след Брекзит със страни, считани за \"данъчен рай\""}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D1%81%D0%BC%D1%8A%D1%80%D1%82-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%B3%D1%80%D0%B0%D0%B4-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news708695.html", "text": "Ужасяваща смърт разтресе Студентски град в София. Случайни минувачи откриха безжизнено тяло. До момента няма информация каква е причината за смъртта. На мястото има следователи и полиция. От МВР съобщиха пред ПИК, че сигнал за безжизненото тяло е подаден към 07.30 часа тази сутрин. Пристигналият на място е екип е установил, че тялото е на жена, която е починала от естествена смърт. Самоличността й е установена.", "date": "2017.11.30", "title": "ТРАГЕДИЯ! Ужасяваща смърт разтърси Студентски град (ОБНОВЕНА)"}
{"url": "http://pik.bg/%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D1%81%D0%B8-%D0%BF%D1%80%D0%B0%D0%B2%D0%B8-%D1%80%D0%B5%D0%BA%D0%BB%D0%B0%D0%BC%D0%B0-%D1%81-%D0%B0%D0%BD%D0%BE%D0%BD%D0%B8%D0%BC%D0%BA%D0%B8-%D0%BE%D1%82-%D0%B8%D0%BD%D1%82%D0%B5%D1%80%D0%BD%D0%B5%D1%82-news708669.html", "text": "Пълно фиаско претърпя тази сутрин проваленият правосъден министър, прочул се повече с прякора Пинокио - Христо Иванов. Останал след срамно ниския си резултат на последните избори абсолютно сам, той реши да напомни за себе си, съчинявайки абсурден сигнал до Народното събрание. В него той иска от депутатите да разгледат доклад, за който твърди, че е на турското МВР и касае контрабанда на цигари с българска марка. По думите му за първи път се споменавало името на \"Булгартабак\". Смехотворно за един юрист обаче Иванов внесе сигнала без никакви официални знаци, а просто няколко хвърчащи листа, представляващи ксерокопие на цитирания от него доклад. За капак Иванов така и не даде отговор защо не пуска сигнала на прокуратурата или ДАНС, а иска от депутатите да се превръщат в разследващи, при това по данни, за които няма никаква яснота откъде са взети и дали са официални. Причината за абсурдните му искания бе изтъкната от самия него – проваленият министър призна пред журналисти, че има фиксация на тема прокуратура и „Булгартабак”, докато теми като приватизацията на „Техноимпекс” от Корнелия Нинова или на „Каолин” от подсъдимия олигарх Иво Прокопиев за него не били толкова важни, тъй като там давността е изтекла и нямало какво да се разследва. На въпрос на ПИК защо не е поискал подобно разследване на доклада по официален път, Иванов призна, че не е писал писмо до прокуратурата и замеси дори президента във въжделенията си да се върне в политиката и опитите да си прави реклама с несъстоятелни акции. Проваленият министър искал президентът Румен Радев да свика КСНС точно по този въпрос и по този доклад, но още обмислял дали да сезира и него за въпросните данни. По-същественото е обаче, че не успя да отговори дали докладът е автентичен, как се сдобил с него и как може да докаже достоверността на произхода му. Скандално за юрист просто заяви, че бил сигурен, че и си слагал подписа отдолу. \"Това е турското МВР, дори то е по-прозрачно от нашето МВР. Няма нужда аз да ги питам за доклада\", не се посвени да каже Иванов. Стана ясно обаче, че се е сдобил с него от интернет и при това положение е наистина шокиращо как може да твърди какъв е източникът му. След като обиди родното МВР, прокуратурата, ДАНС и всички възможни служби и институции у нас, от които иначе очаква нещо, Иванов посегна и Народното събрание. Същото онова Народно събрание, където беше дошъл да си внесе сигнала и ксерокопието на тотално анонимния доклад. На въпрос защо сезира първо европейската комисия, преди да е направил това съответно в България, пък било то и в Народното събрание, Иванов заяви: \"Защото нашето Народното събрание многократно е разглеждало този въпрос и очевидно няма волята да го направи и не вярваме, че ще си свърши работата. Освен това финансовите интереси на ЕС от тази контрабанда вероятно са пряко засегнати, защото несъбраното ДДС, от което се формира бюджета на ЕС, вероятно утре ще удари бюджета на ЕС\". Запитан защо не се занимава с такава страст с контрабандата на горива, Иванов заяви, че ще последва нашата препоръка.", "date": "2017.11.30", "title": "Христо Иванов си прави реклама с анонимки от интернет"}
{"url": "http://pik.bg/%D1%83%D1%87%D0%B5%D0%BD%D0%B8-%D1%81-%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D0%B9%D0%B5%D1%82%D0%B8-%D0%BD%D0%B5-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0-news708678.html", "text": "Ново изследване на биолозите твърди, че така нареченото Йети наистина не съществува и е много възможно да се окаже, че припознатото животно е голяма азиатска мечка. Според Шарлот Линдквист, откритото ДНК, собственост на Йети, е било изключително близо до азиатската мечка и е много възможно да се окаже, че всички сведения са забелязани животни са твърде преувеличени. Откритите 9 проби, под формата на кости и козина, също не успяват да издържат на тестовете, а откритият автентичен зъб е кучешки. Шарлот проследява еволюцията на мечките в университета в Бъфало и открива, че най-вероятно белите мечки са отговорни за създаването на цялата легенда. И понеже всеки би имал нужда от доказателства, дамата започнало да събира проби от всички мечки в зоопарка и по този начин да направи пробата. За голяма жалост на всички, които обожаваха конспирациите, новият труд гарантира, че съществуването на белите същества е фантазия. Колкото и разочаровани да сте, откритите доказателства са просто ДНК на азиатска мечка.", "date": "2017.11.30", "title": "Учени с нова версия: Йети не съществува"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D1%81%D0%B5%D1%82%D0%B8-%D1%84%D0%BE%D0%BD%D0%B4%D0%B0-%D0%B7%D0%B0-%D0%BF%D1%83%D0%B1%D0%BB%D0%B8%D1%87%D0%BD%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news708694.html", "text": "Правителствената делегация, водена от премиера Бойко Борисов, посети Фонда за публични инвестиции на Кралство Саудитска Арабия. Фондът инвестира в конкретни проекти чрез собствен капитал, заеми или гаранции и разпределение на публични средства, а от 2014 г. финансира и дружества извън Кралството. Договорено бе да бъдат проучени възможностите, които предоставя Фондът, за финансиране на проекти в чужбина. Премиерът Бойко Борисов и членовете на българската делегация посетиха и Глобалния център за борба с екстремистката идеология в Рияд и се запознаха с работата му. Обсъдени са били възможностите за сътрудничество между правоохранителните органи на България и Кралство Саудитска Арабия. Ето какво написа премиерът във Фейсбук: \"С членовете на българската делегация посетихме Глобалния център за борба с екстремистката идеология в Рияд и се запознахме с работата му. Обсъдихме възможностите за сътрудничество между правоохранителните органи на България и Кралство Саудитска Арабия\".", "date": "2017.11.30", "title": "Борисов посети Фонда за публични инвестиции на Саудитска Арабия (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B2%D0%B8%D0%BD%D0%B0%D0%B3%D0%B8-%D1%81%D1%8A%D0%BC--news708686.html", "text": "Винаги съм бил радетел за втори лифт на Банско. Това заяви пред ПИК регионалният министър Николай Нанков на въпрос, как ще посрещнем поканените от премиера Борисов араби. Той заяви, че не споделя мнението на някои организации, че строежът на ски писти е незаконен. По думите му пистата не е строителство, строеж са съоръженията. Полагали се необходимите усилия от институциите. \"Нито строителството изключва екологията, нито екологията изключва строителството\", посочи Николай Нанков. Според него нашето екозаконодателство е по-строго от европейското. Лифтът трябва да стане\", заяви още регионалният министър, който вярва, че това ще се случи скоро.", "date": "2017.11.30", "title": "САМО В ПИК! Регионалният министър Нанков с ексклузивен коментар пред медията ни: Винаги съм бил радетел за втори лифт на Банско"}
{"url": "http://pik.bg/%D0%BF%D1%80%D0%B8%D0%BD%D1%86-%D1%83%D0%B8%D0%BB%D1%8F%D0%BC-%D0%B4%D0%B0%D0%BD%D0%BE-%D0%B3%D0%BE%D0%B4%D0%B5%D0%B6%D1%8A%D1%82-%D0%BD%D0%B0%D0%BA%D0%B0%D1%80%D0%B0-%D1%85%D0%B0%D1%80%D0%B8-%D0%B4%D0%B0-%D1%81%D1%82%D0%BE%D0%B8-%D0%BF%D0%BE-%D0%B4%D0%B0%D0%BB%D0%B5%D1%87-%D0%BE%D1%82-%D1%85%D0%BB%D0%B0%D0%B4%D0%B8%D0%BB%D0%BD%D0%B8%D0%BA%D0%B0-%D0%BC%D0%B8-news708680.html", "text": "\"Много се вълнувам и се радвам за тях. Пожелавам им цялото щастие на света“, сподели принц Уилям по време на посещението си в Хелзинки. „Надявам се годежът да накара Хари да стои далеч от хладилника ми и да спре да тършува в него, както правеше през последните години“, пошегува се Уилям. Годежът на британския принц Хари и американската актриса Меган Маркъл е една от най-обсъжданите теми през последните дни. Каква ще е сватбата? Кой ще е кум? Коя е мистериозната сватовница? Въпросите се трупат, а членовете на британското кралско семейство не издават никакви тайни, само споделят колко се вълнуват от щастливото събитие. Принц Уилям не е изключение. Той сподели, че много се радва за Хари и Меган Маркъл . И допълни, че се надява годежът да спаси хладилника му от „набезите“ на брат му. „Това е един фантастичен процес – годежът, подготовката на сватбата. Предстоят им много щастливи моменти. Пожелавам им успех в планирането на сватбата“, допълни принц Уилям . В края на ноември дворецът Кенсингтън обяви, че принц Хари и Меган Маркъл за сгодени и ще се венчаят през май 2018 година в параклиса \" Сейнт Джордж \" в Уиндзорския замък. Избрали го, защото \"за тях той е специално място\". Меган Маркъл ще получи британско гражданство, но ще запази и американското си, както и ще премине към Англиканската църква преди брачната церемония, на която к ралица Елизабет Втора . Принц Хари е на 33 години. Той е пети по ред за наследяване на британския престол. Меган Маркъл е на 36 години.", "date": "2017.11.30", "title": "Принц Уилям: Дано годежът накара Хари да стои по-далеч от хладилника ми!"}
{"url": "http://pik.bg/%D0%BC%D0%BE%D0%BC%D1%87%D0%B5-%D0%B4%D1%83%D1%88%D0%B8-%D0%BF%D1%80%D0%B8%D1%8F%D1%82%D0%B5%D0%BB-%D0%B4%D0%BE-%D0%BF%D1%80%D0%B8%D0%BF%D0%B0%D0%B4%D1%8A%D0%BA-%D0%BF%D1%80%D0%B5%D0%B1%D0%B8-%D1%81-%D0%BB%D0%BE%D0%BF%D0%B0%D1%82%D0%B0-%D0%B2%D1%8A%D0%B7%D0%BF%D0%B8%D1%82%D0%B0%D1%82%D0%B5%D0%BB%D0%BA%D0%B0-news708668.html", "text": "16-годишният младеж от Центъра за настаняване от семеен тип за деца с увреждания, който наскоро преби с лопата възпитателка, е душил друго момче. От Центъра сигнализирали в полицията на 13 ноември, че изоставеният от родителите младеж е нападнал друго 14-годишно момче. По първоначални данни жертвата припаднала, но се отървала невредима. Случаят се проверява от прокуратурата. \"И двамата имат много прояви на агресия\", каза секретарят на община Смолян Момчил Николов. Заради тежките случаи в Центъра персоналът се е стопил от 12 на 4-ма души. 14-годишното момче в момента е изпратено в психиатрия, а 16-годишния се е върнал оттам преди няколко дни.  Това, че е нужно те да пътуват с придружител, когато се лекуват извън Смолян, съвсем оголвало и без това крайно малкия състав на екипа на центъра, пише в. \"Марица\". От управата на Смолян са поискали становище от Държавната агенция за закрила на детето дали да бъде закрит центърът и децата да бъдат преместени в друга подобна институция в страната, където ще има възможност с тях да работят експерти с голям капацитет. Очаква се становището по въпроса на Държавна агенция за закрила на детето и социалното министерство. \"Не се съзнава тези деца в какво състояние са, никой не ги е прегърнал, в институция са били цял живот. Това са човешки същества, расли 14-16 г. в такава среда, и не бива да очакваме нещо различно\", коментира Николов. Той обясни, че в центъра животът им е в близка до семейната среда, но когато е расло в дом, вече за мен е късно да му се въздейства или са необходими светила, които да работят с тях, с каквито ние тук не разполагаме, каза секретарят на община Смолян. Според него, това са тежки случаи и за справянето с тях са нужни експерти с голям капацитет от знания и умения, които да успеят да се справят. Николов подчерта, че двете момчета са много тежки случаи и не са единствените в центъра. \"Освен че имат здравословни проблеми, имат и поведенчески от  живота в институции и това, че са комуникирали само с деца, създаващи проблеми. Опитали сме абсолютно всички варианти, всичко, което ни е по силите, сме направили. С Международната социална служба търсихме решение и от най-големи капацитети, но без специалисти на място не можем да се справим. В безизходица сме, много е тежко положението в момента\", каза Николов. Той посочи, че всички, които се сблъскват с тежката работа с децата в центъра от отварянето му насам, напускат. Тези, които имали педагогически специалности, се възползвали от повишението на заплатите в образованието и напуснали социалната сфера. Други си намерили работа в социални услуги, в които нямало да \"ядат бой\". Желанието на община Смолян е на мястото на Центъра за деца с увреждания да се премести Центърът за настаняване от семеен тип за деца от 13 до 18 г.  без увреждания, който сега е в ученическото общежитие в Смолян.", "date": "2017.11.30", "title": "Момче души приятел до припадък, преби с лопата възпитателка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%BC%D0%B8%D0%BB-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%BF%D0%BE%D0%B2%D0%B4%D0%B8%D0%B3%D0%B0%D1%82-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%B7%D0%B0-%D0%BA%D0%B0%D0%BE%D0%BB%D0%B8%D0%BD-news708615.html", "text": "\"Чувствам се удовлетворен, защото това се превърна в моя лична кауза. Аз първи посочих Иво Прокопиев и безобразията, които направи в града. Пред гроба на мой приятел от Меричлери, млад човек, който умря от левкимия, се зарекох, че ще го гоня, докато истината възтържествува\", каза още Георгиев. \"Благодарение на нашите усилия, за които сме дали разяснения и в прокуратурата, в близките седмици ще бъде повдигнато обвинение на Прокопиев във връзка с приватизацията на ”Каолин” и във връзка с приватизацията на други дружества. Имам основания да кажа, че в прокуратурата работят много сериозно\", каза Георгиев. \"По-голямата част от документите в момента се намират в прокуратурата, другата част са в КОНПИ\", каза още екологът. Според него това е и причината Прокопиев в момента да \"реве кански\". \"И Прокопиев, и Иван Костов вещаят едва ли не края на света, ако прокуратурата се занимава с тях. Трябва да има възмездие и ще има възмездие\", каза още Георгиев. Извън всякакво съмнение е, че една от най-криминалните и разбойнически приватизации на прехода, е приватизацията на една от най-мощно финансовите фирми – ”Каолин”. Споменавайки \"Каолин\" няма как да не се сетим за една трогателна история, как едно розовобузесто репортече, което са казва Иво Прокопиев, с протекцията на елитния клуб на СДС на т.нар ”Агнешки главички” и с помощта на своя бащица, както му казват на Иван Костов, получи като награда една от най-богатите фирми в страната\", каза още Георгиев. ”Виновник за приватизацията безспорно е Иван Костов! Той съсипа българската икономика”, категоричен бе той. \"Спечелих всички дела в съда, Прокопиев ме съдеше, за това че съм го нарекъл олигарх и розовобузест. Иво Прокопиев е осъден да плати разноските по тези дела – около 5000 лева. Доколкото разбрах, той вече нямал и имущество. Явно е усетил накъде отиват нещата и е прехвърлил имуществото си на близки\", прогнозира още Георгиев. В близките дни ще бъде повдигнато обвинение на Иво Прокопиев за бандитската приватизация на \"Каолин\". Това заяви създателят на \"Екогласност\" Емил Георгиев пред \"Канал 3\". Той призна, че е дал свидетелски показания пред държавното обвинение и е предоставил много документи за бандитската приватизация, която е направил бизнесменът от Разград. Според него Прокопиев дълго време е имал и политически чадър: \"Докато Росен Плевнелиев беше президент, той беше разпоредил да не се пипа Прокопиев\" Емил Георгиев заяви, че Иво Прокопиев и обкръжението му са водили дела срещу него за гигантските искове от 600 000 лева, но са ги загубили. Прокопиев обаче бил взел мерки да не отговаря сам пред закона.", "date": "2017.11.30", "title": "ИЗВЪНРЕДНО! Емил Георгиев хвърли бомба: Повдигат обвинение на Прокопиев за \"Каолин\""}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B4%D1%83%D0%BF%D0%BD%D0%B8%D1%87%D0%B0%D0%BD%D0%B8%D0%BD-%D0%B7%D0%B0%D0%B6%D0%B8%D0%B2%D1%8F-%D0%B2-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B7%D0%BB%D0%BE%D0%B2%D0%B5%D1%89%D0%B8-%D0%BF%D1%80%D0%B8%D0%B7%D1%80%D0%B0%D1%86%D0%B8-news708693.html", "text": "Зли призраци тероризират жителите на дупнишкото село Делян, проплакаха хората от региона. Зловещи крясъци, смразяващи стонове и мистични шумове превръщат в кошмар нощите на местните. Според разкази на жителите на Делян изчадията идвали от къщата на съселянина им Атанас (60 г.). Самият той им разказвал, че вижда призраци, които обикалят из дома му, а по-агресивните от тях го нападали и му удряли шамари. Заради мистериозните случки Атанас се принудил да се изнесе от къщата си и заживял в личния си автомобил. Той категорично отказвал да се върне обратно в дома си, защото се плашел, че демоните ще му причинят нещо страшно. Мъжът упорито се опитвал да продаде постройката, но никой не проявявал интерес към нея заради мрачната й слава. Уплахата на местните хора стигнала дотам, че заобикаляли отдалеч зловещата къща и предпочитали да не гледат към нея. Постепенното разрушаване на постройката също отдавали на призрачните обитатели. Подобна прокълната къща има и в софийското село Мусачево. Местна легенда гласи, че всички обитатели на имота, построен преди 40 години, са били застигани от мистериозна смърт скоро след заселването си в нея.", "date": "2017.11.30", "title": "МИСТЕРИЯ! Дупничанин заживя в колата си заради зловещи призраци"}
{"url": "http://pik.bg/%D0%BD%D0%B0-%D0%BA%D1%80%D0%B8%D0%BB%D0%B5%D1%82%D0%B5-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D1%85%D0%BB%D1%8A%D1%82%D0%BD%D0%B0%D0%BB%D0%B8-%D0%B4%D0%BE-%D1%83%D1%88%D0%B8-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%BE%D1%82%D0%BB%D0%B8%D1%82%D0%B0%D1%82-%D0%B7%D0%B0-%D0%BA%D0%B8%D1%82%D0%B0%D0%B9-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A-news708660.html", "text": "Росен Плевнелиев и Деси Банова заминават за Китай през следващите дни. Това разкриха двамата влюбени в първото си съвместно интервю. В азиатската държава държавният глава в периода 2012-2017 година ще изнася лекции в най-големия университет, заяви самият той пред Нова телевизия. Президентът и синоптичката споделиха и плановете си за коледните и новогодишните празници. \"Планирал съм, като запален скиор, да я науча да кара ски. Всички папараци да заповядат, ще караме ски в Банско\", похвали се Росен Плевнелиев. Държавният глава призна, че двамата с Деси Банова пътуват доста заради, ангажиментите които има. \"Той е невероятен. Въпреки натоварения график винаги успява да намери време и за нас\", обяви синоптичката. Влюбените \"гълъбчета\" коментираха и пътуването си до Щатите. Припомняме, че именно на прибиране на летище \"Хийтроу\" във Великобритания двамата бяха уловени от наблюдателен българин. Тогава се появи информация, че Плевнелиев и Банова дори се прередили, за да си купят билети за България. \"Билетите бяха препродадени. Помолиха ни да се върнем след 15 минути, не сме се пререждали. Дадоха ни два билета, бяхме разделени. Деси беше в средата на самолета, а аз на последния ред, между двама шумно спящи българи\", увери президентът.", "date": "2017.11.30", "title": "НА КРИЛЕТЕ НА ЛЮБОВТА! Хлътнали до уши, Плевнелиев и Деси Банова отлитат за Китай! Президентът и синоптичката разкриха къде ще гукат по празниците"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%BE%D1%80%D1%81%D0%BA%D0%B8-%D1%83%D0%B4%D0%B0%D1%80-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D0%B0%D0%BC%D0%B0%D0%BD-%D0%BD%D0%B0%D1%82%D0%B0%D1%88%D0%B0-%D0%BD%D0%B0%D0%B9-%D0%BE%D0%BF%D0%B0%D1%81%D0%BD%D0%B0%D1%82%D0%B0-%D1%81%D0%B2%D0%BE%D0%B4%D0%BD%D0%B8%D1%86%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news708696.html", "text": "Издирвана от 4 години елитна сводница, участвала в международен канал за проститутки, бе арестувана при съвместна акция на Районна прокуратура – Благоевград и Агенцията за борба с трафика на Кипър. 46-годишната Елмаз Донева е задържана в луксозния си апартамент в столицата след проведени претърсвания на адреси в Благоевград, София и Ларнака, обитавани от участниците в мрежата за „бели робини“, предаде СтрумаБГ. Българката, известна в ъндърграунда като Наташа, е издирвана от 4 години от кипърските власти като най-опасната и комбинативна сводница на Балканите. Усилията им удряли на камък, тъй като тя сменила 7 пъти имената си. Била Елза, Клаудия и Елена с различни фамилии, което станало напълно легално с дела за смяна на имената в Районен съд – Шумен, където била родена. Тя пътувала много и когато влизала в Кипър с новата самоличност, ставала неоткриваема за властите. В дирите на маман влезли благоевградските прокурори покрай разследването на сводника Мартин Филипов. Когато вече бил задържан, една от неговите проститутки разказала, че преди време била трафикирана в Кипър и други сводници, заели мястото на Марто Дебелия, искат да я изпратят да работи отново там. По случая е предприето разследване и в продължение на половин година е следен целият канал. Оказало се, че маман Наташа работи с изключителен престъпен размах и разполага с проститутки от България, Русия, Гърция, Румъния. Момичетата предлагали сексуслуги в апартаменти в Лимасол и Ларнака под зоркото око на румънски охранители. Когато пътували до различни места, те били под онлайн контрола на Наташа, която говорила с тях по телефона. Минималната тарифа за сеанс била 30 евро, като понякога едно момиче имало 55 клиенти на ден. Сводничката получавала половината от дневната заработка на проститутките, като това ставало през трети лица, за да не може да бъде проследена. След като я надушили, че е на родна почва, благоевградските прокурори информирали кипърските си колеги и е сформиран съвместен екип по линия на Евроджъст. В един и същи ден са предприети претърсвания в България и Кипър, проведени са разпити на свидетели пред съдия и след събиране на безспорни доказателства Елмаз Колева е задържана. В дома й в София са открити множество телефони и голяма сума пари в евро. Тя е обвинена за трафик на 6 жени, сред които има и от Благоевград, с цел сексуална експлоатация и имотна облага. Късно снощи Елмаз Колева бе докарана в Районен съд – Благоевград за разглеждане на мярката й за неотклонение. Делото се гледа при закрити врати от дежурния съдия Гергана Симеонова, която уважи искането на прокурор Елица Калпачка да й определи най-тежката мярка „задържане под стража“. Разследването на цялата престъпна дейност на сводничката продължава в посока пране на пари и укриване на данъци. Тепърва ще се установява произходът на парите, с които е закупила два луксозни апартамента в София и Кипър, както и над 100 000 евро, които има в банкови сметки, като по случая е информирана КОНПИ. Мегаразследването, проведено при пълна конспиративност и без изтичане на информация, е най-голямото през последните години за Районна прокуратура – Благоевград. Заслуга за успешната реализация имат полицаите от Първо РУП – Благоевград, СДВР и служителите от ДАТО.", "date": "2017.11.30", "title": "ПРОКУРОРСКИ УДАР! Арестуваха маман Наташа, най-опасната сводница на Балканите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B2%D1%80-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B8%D1%8F-%D0%BD%D0%B0%D1%82%D0%B8%D1%81%D0%BA-%D0%B8-%D0%B2-news708672.html", "text": "Вътрешният министър Валентин Радев и главният секретар на МВР Марин Младенов разкриват подробности за престъпленията през последния месец на редовния си брифинг. \"Променихме Закона за движение по пътищата и очакваме ефекта от това. Надява се на по ефективни резултати в борбата с жертвите по пътищата до края на тази година или в началото на другата. През 10-те месеца на тази година са наложени с над 108 хиляди повече глоби в сравнение с миналата година\", коментира вътрешният министър. \"Миграционният натиск намалява, благодарение на добрите дипломатически отношения с Турция и съоръжението по границата. Над 2600 нелегални бежанци са задържани, повече от 1600 са заловени в страната. Намалението е с 85% в сравнение с миналата година. От началото на годината натискът е намалял с над 81%\", каза още Валентин Радев. \"През месец октомври сме върнали 121 незаконно пребиваващи граждани на трети страни. От началото на година бройката им е 1771\", разкри той. \"Над 520 са пожарите, възникнали в бита през месец ноември. 24 души са загинали, а 34 са пострадали\", добави министърът на вътрешните работи. \"В писмото на Специализирания отряд за борба тероризма започвам да чета политически подтекст. Две от оплакванията им се решават на много ниско ниво. Не се използва служебен начин за решаване на проблемите им, а се праща това писмо\", разкри Валентин Радев. \"Операцията със заловените полицаи, които наливат бензин в туби и го крадат, е наша, не е на \"Господари на ефира\". Те се добавиха след това, защото нас никой не ни проверява, ние сами го правим. Въпросните лица са наказани за действията си\", коментира той. Във връзка със случая взе участие и главният секретар на МВР Младен Маринов. \"Образували сме следствено дело. Има образувани и четири дисциплинарни производства. Проверката продължава и за други лоши практики. На база на това, което е установено като практика, се предприемат и превантивни мерки към всички останали структури\", категоричен е той. \"Вчера бяхме по обектите, където ще бъде открито европредседателството на 11 януари. Към момента нямаме притеснение за протичане на европредседателството от гледна точка на сигурността\", каза още Младен Маринов. \"Не мога да кажа нищо повече за отвличането на Адриан Златков, както и за издирваните лица, за взривени банкомати, тъй като разследванията продължават и към този момент. Колегите работят, не можем да споделяме информация\", заключи главният секретар на МВР.", "date": "2017.11.30", "title": "ИЗВЪНРЕДНО В ПИК TV! МВР разкри подробности за жертвите по пътищата, миграционния натиск и вълната от престъпления (ОБНОВЕНА)"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B5%D1%82%D0%BD%D0%BE%D0%BA%D0%B0%D0%BB%D0%B5%D0%BD%D0%B4%D0%B0%D1%80-%D0%B5-%D0%BD%D0%B0%D0%B9-%D0%BF%D1%8A%D0%BB%D0%BD%D0%B8%D1%8F%D1%82-%D0%B8-%D1%82%D0%BE%D1%87%D0%B5%D0%BD-%D0%BA%D0%B0%D0%BB%D0%B5%D0%BD%D0%B4%D0%B0%D1%80-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D0%BA%D0%B8-%D0%BF%D1%80%D0%B0%D0%B7%D0%BD%D0%B8%D1%86%D0%B8-%D1%80%D0%B8%D1%82%D1%83%D0%B0-news708690.html", "text": "Коледа наближава и да я посрещнем по най-добрия начин, съобразно националните традиции и християнските обичаи, ще ни помогне книгата . Можете да я намерите от днес в страната. Цената на полезния том е . \"Български етнокалендар\" на издателство \"Милениум\" е най-добрият и най-пълният календар на всички християнски празници, който можете да намерите на пазара. В него не е пропуснат нито един важен обичай, ритуал и повод, в който можем да отворим душите си и да празнуваме не по чужди стереотипи, колебаейки се кое е традиционно, наше, и кое е клише, родено от рекламите и филмите. * Кое е съхранило самобитният дух на българина през годините? * Ще преоткриете красотата на традиционните народни практики и вярвания! В трудни моменти от националното ни минало именно изконните български обреди са скрепявали хората и с тяхна помощ народът ни е оцелявал през вековете. В книгата това богатство е събрано и систематизирано така, че да ни помогне да го съхраним за идните поколения.", "date": "2017.11.30", "title": "\"Български етнокалендар\" е най-пълният и точен календар на всички християнски празници, ритуали и обреди. Търсете го на вестникарските павилиони"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%BF%D1%80%D0%B0%D0%B2%D1%8F%D1%82-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%B5%D0%BA%D1%81%D0%BF%D0%B5%D1%80%D0%B8%D0%BC%D0%B5%D0%BD%D1%82%D0%B8-%D1%81-%D0%B6%D0%B8%D0%B2%D0%BE%D1%82%D0%BD%D0%B8-%D1%81%D0%BD%D0%B8%D0%BC%D0%BA%D0%B0-news708608.html", "text": "Загадъчни хирурзи – убийци обикалят района на Ниали в Индия и оперират животни, като по някаква непозната технология им обезкървяват телата и им изрязват вътрешностите. Няма следи нито от кръв, нито от съпротива от страна на жертвите, съобщава esoreiter.ru. 27 овце са убити през ноември по този ужасен начин в три села от провинция Ниали, а от началото на годината броят на намерените трупове е 250. Според фермерите, не са нападнати от диви животни. Според някои, в района има Чупакабра, а според други – извънземни хирурзи си правят чудовищни експерименти.", "date": "2017.11.30", "title": "УЖАСЯВАЩО! Извънземни правят шокиращи експерименти с животни (СНИМКА)"}
{"url": "http://pik.bg/%D1%81%D0%BE%D0%BB%D0%BE%D0%BC%D0%BE%D0%BD-%D0%BF%D0%B0%D1%81%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D1%8A%D1%82-%D1%81%D1%8A%D1%81-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%B5-%D0%BD%D0%B0%D0%B9-%D0%BC%D0%B0%D0%BB%D0%BE%D0%B2%D0%B0%D0%B6%D0%BD%D0%BE%D1%82%D0%BE-%D0%BF%D1%80%D0%B8-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5-news708624.html", "text": "Инцидентът със самолета е най-маловажното при визитата на министър-председателя в Саудитска Арабия. Иран има карма със Запада. Има отдавнашни сакнции срещу Иран заради занижени изисквания към иранските самолети.  Това коментира Соломон Паси пред Нова телевизия. Те дават политически сигнал вероятно и защото Саудитска Арабия е техен враг, коментира той. Иран посмя да спре и самолета на Меркел, и на Борисов, но няма да посмее да спре самолета на Тръмп и на Путин, каза Соломон Паси. Саудитска Арабия е влиятелна по-много причини - една от които е, че е много богата.", "date": "2017.11.30", "title": "Соломон Паси: Инцидентът със самолета е най-маловажното при визитата на министър-председателя в Саудитска Арабия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81%D0%BF%D1%8F%D1%82-%D1%81%D0%BB%D0%B5%D0%B4-%D0%BD%D0%BE%D1%89%D0%BD%D0%B8%D1%8F-%D0%BC%D0%B0%D1%80%D0%B0%D1%82%D0%BE%D0%BD-%D0%B5%D0%B4%D0%B2%D0%B0-%D1%81%D1%8A%D0%B1%D1%80%D0%B0%D1%85%D0%B0-%D0%BA%D0%B2%D0%BE%D1%80%D1%83%D0%BC-%D0%B7%D0%B0-%D0%B1%D1%8E%D0%B4%D0%B6%D0%B5%D1%82%D0%B0---%D0%B3%D0%BB%D0%B5%D0%B4%D0%B0%D0%B9-news708643.html", "text": "Истински ужас преживя ръководството на Народното събрание, след като тази сутрин не можа да събере кворум в пленарната зала за окончателното гласуване на бюджета. Снощи депутатите стояха до 3 часа през нощта в парламента, за да приемат ударно членове от закона за бюджета, но тази сутрин се събраха едва 105-ма на следващото решително заседание. За начало на заседанието бяха нужни 121 души. Според служителите в парламента някои от тях са останали да спят в сградата на съединението, тъй като тази сутрин трябвало да подготвят закуски за народните избранници. Вторият опит заседанието започна след 15 минути. За радост, кворум имаше и заседанието тръгна. Това означава, че най-важният закон за държавата вероятно ще бъде приет днес.", "date": "2017.11.30", "title": "ПЪРВО В ПИК TV! Депутатите спят след нощния маратон, едва събраха кворум за бюджета - гледайте НА ЖИВО (ОБНОВЕНА)"}
{"url": "http://pik.bg/%D1%88%D0%BE%D0%BA-%D0%BD%D0%BE%D1%80%D0%B2%D0%B5%D0%B6%D0%BA%D0%B8-%D0%B2%D0%BB%D0%B0%D0%BA%D0%BE%D0%B2%D0%B5-%D1%83%D0%B1%D0%B8%D1%85%D0%B0-%D0%BD%D0%B0%D0%B4-100-%D1%81%D0%B5%D0%B2%D0%B5%D1%80%D0%BD%D0%B8-%D0%B5%D0%BB%D0%B5%D0%BD%D0%B0-%D0%B7%D0%B0-%D0%B4%D0%BD%D0%B8-%D0%B2%D0%B8%D0%B4%D0%B5%D0%BE-18-news708630.html", "text": "Норвежките железници оповестиха, че ще ускорят инсталирането на преградни мрежи край железопътните линии в северната част на страната, след като северни елени бяха прегазени от влак, съобщиха АП и АФП. 17 елена намерили смъртта си, след като били прегазени от влак, пътуващ между градовете Трондхайм и Будьо. Така броят на северните елени, убити за една седмица при сходни обстоятелства в района, стана 127. Норвежките железници увериха, че поставянето на 25-километрови предпазни мрежи в рисковата зона ще започне още през 2018 г., след като първоначално бе планирано за 2019 г. или 2020 г.", "date": "2017.11.30", "title": "ШОК! Норвежки влакове убиха над 100 северни елена за дни (ВИДЕО 18+)"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%BF%D0%B0%D0%B4%D0%BD%D0%B0-%D1%80%D0%B5%D0%B6%D0%B8%D1%81%D1%8C%D0%BE%D1%80%D1%8A%D1%82-%D0%BD%D0%B0-%D1%82%D0%B8%D1%82%D0%B0%D0%BD%D0%B8%D0%BA-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%B3%D0%B5%D1%80%D0%BE%D1%8F%D1%82-%D0%BD%D0%B0-%D0%B4%D0%B8-%D0%BA%D0%B0%D0%BF%D1%80%D0%B8%D0%BE-%D0%BD%D0%B5-%D0%BE%D1%86%D0%B5%D0%BB%D1%8F-news708688.html", "text": "Филмът „Титаник” излезе преди 20 години, но един важен въпрос продължава да измъчва феновете му – можеше ли героят на Леонардо Ди Каприо да оцелее? Преди време известното телевизионно шоу „Ловци на митове” успя да докаже, че върху онази врата, благодарение на която Роуз (Кейт Уинслет) се спаси, е имало място и за Джак Доусън. В продължение на години режисьорът Джеймс Камерън отказваше да отговори защо Роуз така и не допусна жертвоготовния си любим върху вратата. Преди дни обаче той наруши мълчанието си. „Отговорът е много прост. Случи се така, защото на 147 страница от сценария пише, че Джак умира”, заяви той пред Vanity Fair. „Вратата беше артистичен похват. Тя трябваше да бъде достатъчно голяма, за да задържи нея, но и да бъде твърде малка за него. Такова е изкуството. Нещата се случват заради драматургията, а не заради физиката”, допълни той. По думите му, ако Джак беше оцелял, филмът би бил безсмислен: „Този филм е за смърт и раздяла. Той трябваше да умре. Той беше отписан – без значение дали щеше да се удави или на главата му беше паднал комин”. Камерън разкри, че никога не си е давал сметка, че около това ще се вдигне толкова голям шум: „Мисля, че всичко това е глупаво, наистина”. В същото време обаче той призна, че е опитал да се съобрази с физичните закони. Дори влязъл във водата и накарал екипа си да плува около импровизирана врата, за да докаже, че отгоре й може да се задържи само един човек.", "date": "2017.11.30", "title": "Мистерията падна! Режисьорът на \"Титаник\" разкри защо героят на Ди Каприо не оцеля"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BA%D0%B5%D0%BC%D0%B8%D0%BB-%D1%80%D0%B0%D0%BC%D0%B0%D0%B4%D0%B0%D0%BD-%D0%BA%D0%BE%D0%B9%D1%82%D0%BE-%D0%BF%D1%80%D0%BE%D0%B1%D0%B2%D0%B0-%D0%B4%D0%B0-%D0%BD%D0%B0%D1%85%D0%BB%D1%83%D0%B5-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-20-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D1%81%D0%B5-%D1%81%D1%80-news708642.html", "text": "Отидох на \"Позитано\" 20 с добри мисли. Исках да потърся от лидера на БСП Корнелия Нинова помощ за построяването на джамия в София, тъй като кметството ми отказа, премиерът Борисов също не ми съдейства. Това посочи пред България он еър бившият кандидат за президент и бизнесмен Кемил Рамадан. Припомняме, че преди около месец той сподели намеренията си да изгради у нас най-голямата джамия на Балканите, след като изкупи имоти на мюфтийството. На 27-ми пък Рамадан се опита да нахлуе в кабинета на лидера на социалистите, но охраната на \"Позитано\" 20 го спря, а той изчезна. През юни тази година той изпрати заплашителни есемеси до Нинова, в които заплашва нея и държавния глава Румен Радев. Рамадан беше задържан от служители на ДАНС в близост до джамията в София. Тогава той призна за изпратените от него съобщения, съдържащи заплахи и бе освободен след 24 часа в ареста. \"Каквото и да става джамия в София ще бъде построена. Уговорил съм си среща със сина на турския президент Ердоган, който е обещал да ми съдейства. Въпросните \"заплашителни\" есемеси ги изпратих, тъй като никой не обръща внимание на официалните писма, които пиша\", коментира още той. Кемил Рамадан допълни, че не веднъж е писал съобщения и до премиера Бойко Борисов, който по думите му, винаги му връщал отговор.", "date": "2017.11.30", "title": "ИЗВЪНРЕДНО! Проговори Кемил Рамадан, който пробва да нахлуе на \"Позитано\" 20! Бизнесменът се среща със сина на Ердоган, пращал съобщения и на Борисов"}
{"url": "http://pik.bg/%D0%B6%D0%B8%D0%B2%D0%BE%D1%82-%D0%BF%D0%BE-%D0%BD%D0%BE%D1%82%D0%B8-%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%B0-%D0%BF%D0%B5%D0%B4%D0%B0%D0%B3%D0%BE%D0%B6%D0%BA%D0%B0-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0-%D1%81%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BC%D0%B0%D1%86%D0%BA%D0%B8%D1%82%D0%B5-%D0%BE%D1%82-4-magic-%D1%81%D0%BD%D0%B8%D0%BC%D0%BA%D0%B8-news708676.html", "text": "Елия, Никол, Валя и Ели са четирите момичета от групата \"4 Magic\" - една от сензациите в настоящия сезон на \"Х Фактор\". На пръв поглед тийнейджърките са като всички други усмихнати хлапета - безгрижни, млади, облечени в дънки и кожени якета. Но макар и на невръстна възраст, гласовитият пловдивски квартет има завидна музикална кариера, а наградите, спечелени от различни конкурси, могат да напълнят малък апартамент. Покрай ангажиментите им в музикалния формат, момичетата не посещават много редовно училище. \"Ученето е малко трудно, но госпожите ни разбират. Наистина изисква наваксване. Но от друга страна няма как без труд и усилия, когато участваме в предизвикателство като \"Х Фактор\"Х\", но и да се справяме добре с уроците\", казва 15-годишната Никол, която освен добра певица се оказва и талантлив физик. Тя учи специалност \"Икономическа информатика\" в Националната търговска гимназия. На езиците залага и Валентина - възпитаник е на Езикова гимназия \"Иван Вазов\", където учи италиански. Елия учи в същото училище. Над английския, но в Езикова гимназия \"Пловдив\", заляга най-малката от \"4 Magic\" - 14-годишната Елеонора. За нея приятелките й казват, че е луда глава, но се справя успешно както с музиката, така и с уроците. Четирите тийнейджърки известно време градили самостоятелни кариери, докато не попаднали в ръцете на музикалния педагог Румяна Иванова от \"Арт Войс Център\" преди две години и половина. Опитната специалистка ги погледнала и отсекла: \"Толкова много си отивате - като сестри сте. Вие ще бъдете квартет!\". Думите й се оказали пророчески, защото четирите момичета все по-често започнали да се изявяват заедно, макар да не забравяли и самостоятелните си участия по фестивали. И така до кастинга на \"Х Фактор\", когато стигнали до единодушното мнение, че заедно са по-силни, пише \"Plovdivtime.bg\". \"Вървим напред с подкрепата на семействата си и на Руми Иванова. Тя ни е като втора майка\", казва Валя. Обяснява, че успехът идва, защото и четирите полагат много труд, за да им се случат нещата. Късметлийки са и защото във формата имат шанса да работят с Любо Киров. \"Благодарни сме на Любо за подкрепата и дадения шанс да стигнем чак до живите концерти. Той обръща внимание на всяка от нас, обсъждаме детайли от изпълненията ни. Хубаво ни е с него\", казват момичетата и допълват. Те искат да запишат и издадетсобствена песен - търсят хубав текст и запомняща се мелодия.", "date": "2017.11.30", "title": "ЖИВОТ ПО НОТИ! Музикална педагожка предсказа славата на мацките от \"4 Magic\" (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D0%B1%D0%B0%D0%BD-%D0%BF%D1%80%D0%B5%D0%B7-2018-%D0%B3-%D1%83%D0%B4%D0%B2%D0%BE%D1%8F%D0%B2%D0%B0%D0%BC%D0%B5-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%BC%D0%BB%D0%B0%D0%B4-news708648.html", "text": "За 2018 година от държавния бюджет са предвидени 65 млн. лв. за научни проекти, по които служителите на БАН ще кандидатстват. Това заяви пред журналисти в парламента депутатът от ГЕРБ Менда Стоянова относно протеста на служители на БАН за ниските възнаграждения, които получават. \"Следващата година ще има два пъти повече пари за БАН, но може би учените не харесват, че ще трябва да се борят за тези пари. Няма как да продължим да финансираме Българската академия на науките по начина, по който се правеше до сега\", коментира тя. \"През 2016 г. бяха предвидени пари за млади учени, които отидоха за техните ръководители. Това не се случи през 2017 година и затова парите за млади учени ще бъдат удвоени през 2018 година\", заключи Менда Стоянова.", "date": "2017.11.30", "title": "ИЗВЪНРЕДНО В ПИК TV! Менда Стоянова за протеста на БАН: През 2018 г. удвояваме парите за млади учени"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%81%D0%B5-%D0%BF%D0%B8%D1%88%D0%B5-%D1%80%D1%83%D1%81%D0%B5-news708635.html", "text": "Снимка на нова хоризонтална маркировка на южния пътен възел край Велико Търново предизвика оживени коментари във Фейсбук. Новата маркировка, отбелязва авторът на фотоса, е написана по изискванията на новия правопис. Снимката предизвика много смях, а някои от виделите я споделят, че скоро надписът ще се изтрие.", "date": "2017.11.30", "title": "Вижте как се пише Русе"}
{"url": "http://pik.bg/%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D0%B8-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D1%82%D1%80%D0%B8%D1%82%D0%B5-%D0%BF%D1%80%D0%B0%D1%81%D0%B5%D1%82%D0%B0-%D1%82%D1%80%D0%B8%D0%BC%D0%B0%D1%82%D0%B0-%D0%B8%D0%B4%D0%B8%D0%BE%D1%82%D0%B8-%D0%B8-%D1%82%D1%80%D0%B8%D0%BC%D0%B0%D1%82%D0%B0-news708652.html", "text": "\"Държавата се управлява от трите прасета, тримата идиоти и тримата глупаци\", припомни депутатът от БСП Славчо Велков думите на Марешки пред депутатите от парламенстарната трибуна. И го помоли да не мери с двоен аршин изказванията на останалите си колеги. \"Трябва да забравим за подобно отношение един към друг и да свалим маските\", призова Славчо Велков, което тежко вбеси Марешки, а Цвета Караянчева помоли цялата парламентарна група да свали маските и да продължат гледането на бюджета. Тъй като Марешки припомни и думите на Вежди Рашидов, той се изправи на парламентарната трибуна и се извини на всички, както постъпи първо вчера пред ПИК.", "date": "2017.11.30", "title": "Славчо Велков и Марешки се хванаха за гушите заради трите прасета, тримата идиоти и тримата глупаци"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%BB%D0%B5%D0%B4-%D1%82%D0%B0%D0%BD%D1%86%D0%B0-%D1%81%D1%8A%D1%81-%D1%81%D0%B0%D0%B1%D0%B8-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-%D0%B2-5-%D0%B7%D0%B2%D0%B5%D0%B7-news708654.html", "text": "Добрите новини от Рияд не спират да валят след танца със саби \"арда\", в който Бойко Борисов се представи много по-добре от самия Доналд Тръмп. Това призна дори принц Султан, видимо възхитен от уменията на българския премиер. Саудитска Арабия се интересува от инвестиции в 5-звездни хотели в България и иска да участва активно с вложения в страната ни. „Държавата ви има голям потенциал не само за инвестиции в туризма, но и във всички сектори на икономиката“. Това каза на министъра на туризма Николина Ангелкова в Рияд Негово Кралско Височество Султан бин Салман бин Абдулазиз Ал-Сауд, принц на Кралство Саудитска Арабия и председател на Комисията по туризъм и национално наследство на държавата. Министър Ангелкова е на посещение в Кралство Саудитска Арабия с правителствена делегация на най-високо равнище, начело с премиера Бойко Борисов. Промотираме България като атрактивна туристическа дестинация, посочи принц Султан бин Салман бин Абдулазиз Ал-Сауд. Българският министър представи пред принца Картата на инвестиционните проекти в туризма в България. Тя обърна внимание на огромните възможности за развитие на различни видове туризъм – СПА, културно-исторически, здравен и морски. Сред предимствата на България като дестинация са финансова и политическа стабилност, нормативна база, която насърчава големите инвеститори. Други плюсове са 10% ставка на корпоративния данък, 10% данък общ доход, ръст на БВП от 3,4% за 2016 г., заяви министър Ангелкова. „През миналата година броят на посещенията на граждани от Саудитска Арабия в България бележи ръст от 78% спрямо 2015 г. Регистрирано е и сериозно увеличение на пътуванията на българи в арабската страна“, заяви министър Ангелкова и призова за насърчаване на двустранните контакти в туризма. Принцът на Саудитска Арабия и министър Ангелкова се обединиха около идеята, че за двете държави ще е от голяма полза обменът на експертен опит и информация в сектора. Министър Ангелкова отчете и изключително успешната за България година в туризма. Броят на чуждестранните туристи в страната ни премина границата от 8 млн. за тази година, сочат данните на НСИ към октомври 2017 г. „За периода януари-октомври 2017 г. посещенията на чуждестранни туристи у нас е бил 8 026 103. Това е ръст от 7,6% спрямо същия период на 2016 г., която беше рекордна в цялата история на отрасъла“, допълни министър Ангелкова. Страната ни става все по-разпознаваема и предпочитана дестинация за висок клас туристи, обяви тя. Двете държави ще насърчават различни инициативи за взаимно популяризиране на културни и исторически забележителности. Саудитска Арабия и България ще обменят опит по отношение на маркетингови проекти и реклама в туризма. На срещата бе договорено също да бъдат организирани работни групи в областта на туризма. Представители на арабската държава ще имат възможност да посетят България, за да се запознаят с опита на страната ни в развитието на сектора. Още през октомври 2016 г. между Република България и Саудитска Арабия бе подписан Меморандум за разбирателство за сътрудничество в областта на туризма, когато по покана на министър Ангелкова на официално посещение в България бе принц Султан бин Салман бин Абдулазиз Ал-Сауд. Целта на документа е страните да представят потенциалните си възможности за туризъм, да насърчават взаимните инвестиции, да подкрепят съвместни туристически и културни мероприятия и да си сътрудничат активно по инициативи на международни институции като Световната организация по туризъм (СОТ) към ООН. Министър Ангелкова покани принц Султан бин Салман бин Абдулазиз Ал-Сауд да се включи в Международния конгрес на световните цивилизации и древните маршрути към СОТ. Форумът ще се проведе в България между 14 и 16 ноември следващата година.", "date": "2017.11.30", "title": "ГОРЕЩА НОВИНА! След танца със саби на Борисов: Саудитска Арабия готова да инвестира в 5-звездни хотели у нас"}
{"url": "http://pik.bg/%D0%BD%D0%B0-%D1%81%D0%B2%D0%B5%D1%82%D0%BB%D0%BE-%D0%BC%D0%B0%D1%80%D0%B5%D1%88%D0%BA%D0%B8-%D1%80%D0%B0%D0%B7%D0%BA%D1%80%D0%B8-%D0%B7%D0%B0-%D0%BE%D0%B1%D1%89-%D0%B1%D0%B8%D0%B7%D0%BD%D0%B5%D1%81-%D1%81-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%82-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D0%BE%D0%BB%D1%8F-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%BB%D0%B0-news708619.html", "text": "Останах в парламента до 20.00 часа. Това беше безумие, вечерта имаше тежки и безсмислени изказвания, нямаше гледания. Разбрахме се сега да поемем първата смяна, за да сме свежи и да не претупваме нещата. Това заяви пред Би Ти Ви зам.-председателят на Народното събрание и лидер на \"Воля\" Веселин Марешки. \"Не знам защо са тези циркове, след като БСП и ДПС имат около 105 депутати, а законът се приема с около 50 гласа \"против\", което означава, че едва половината им депутати са в залата\", добави той. Веселин Марешки коментира и решението на бюджетната комисия в парламента да намали субсидиите на извънпарламентарните партии. Така по предложение на партия „Воля“ формациите извън Народното събрание вече ще получат 1 лев на глас, докато тези в парламента запазват размера на субсидията си - 11 лева на глас. На практика това изменение засяга единствено партия „Възраждане“, която единствена е преминала бариерата от 1% на последния парламентарен вот. Така от 400 000 тяхната подкрепа от държавата ще стане 40 000, поясни лидерът на партията Костадин Костадинов. \"Лицето Костадин Костадинов прави неуспешни опити като лидер на ВМРО във Варна да попадне в общинския съвет на града. Този човек е пиар продукт на един министър в сегашното правителство. Става въпрос за Красен Кралев, ние сме приятели със спортния министър, участвали сме заедно с общ бизнес. Издавахме един варненски вестник\", разкри лидерът на \"Воля\". \"С Красен Кралев сме си близки. Но сега го активират този човек, за да може недоволните хора от Кирил Йорданов във Варна, когато се стигне до втори тур, пак да го подкрепят, да не търсят промяната, а да си гласуват за статуквото\", обясни той. \"Предложението, което вкарахме, ще отпадне. Оказа се, че накрая само нашата партия го подкрепя\", категоричен е Веселин Марешки. \"Иво Христов каза, че 80% от хората са дебили. Той поне си остави вратичка то 20%, а Слави Трифонов отиде във Великобритания и каза, че целият капацитет на страната се е изнесъл. Така той обиди, всички които живеем тук. Ние ще искаме оставката на всички хора, които обиждат българите\", заключи зам.-председателят на парламента.", "date": "2017.11.30", "title": "НА СВЕТЛО! Марешки разкри за общ бизнес с министър от кабинета! Лидерът на \"Воля\" скочи на Слави Трифонов"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D1%8F%D1%82-%D0%BA%D0%B0%D1%82%D0%BE-%D0%BF%D0%B5%D1%80%D1%81%D0%BF%D0%B5%D0%BA%D1%82%D0%B8%D0%B2%D0%BD%D0%BE-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%BE%D1%82%D0%BE-%D1%81%D0%B8-%D1%81%D1%8A%D1%82%D1%80%D1%83%D0%B4-news708645.html", "text": "Кралство Саудитска Арабия е заинтересовано от засилване на търговския обмен с България, посочи заместник-министърът на енергетиката, промишлеността и минералните ресурси д-р Абед Ал-Саадун на среща с министър-председателя Бойко Борисов. По неговите думи, страната му има интерес от сътрудничество с българския бизнес в областта на индустрията, металургията, строителството и производството на строителни материали, както и при изграждане на инсталации за производство на енергия от възобновяеми източници – област, в която България разполага с висококвалифицирани специалисти. Премиерът Борисов потвърди наличието на възможности за обмен на експерти и обучение на енергийни специалисти, тъй като имаме добри традиции и програми за квалификация. Готови сме да работим за насърчаване сътрудничеството и обмена на информация по въпроси от взаимен интерес, каза той и изрази очакване български компании да се включат в изпълнението на проекти в Саудитска Арабия. Министър-председателят посочи, че като важен транзитен център на енергийни потоци от Централна Азия и Близкия изток към Европа, България е заинтересована от засилване на диалога и сътрудничеството между страните-производители, транзитните страни и страните-потребителки на енергийни ресурси. Смятаме, че съществуват благоприятни възможности за установяване на ползотворни партньорства и сме готови да активизираме сътрудничеството в областта на енергетиката, каза премиерът. Борисов определи Саудитска Арабия като перспективен външноикономически партньор на нашата страна. Договорено бе създаването на работни групи, които да разгледат възможностите за сътрудничество в областите от взаимен интерес.", "date": "2017.11.30", "title": "България и Саудитска Арабия определят като перспективно търговско-икономическото си сътрудничество (СНИМКИ)"}
{"url": "http://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%BC%D0%B0%D0%BB%D0%B0%D1%80%D0%B8%D1%8F%D1%82%D0%B0-%D0%B5-%D0%B2-%D0%B7%D0%B0%D1%81%D1%82%D0%BE%D0%B9-news708638.html", "text": "Прогресът при контрола на маларията е в застой, след години на безпрецедентен успех, съобщи Световната здравна организация, цитирана от ДПА и Ройтерс.  Показател за това е нарасналият брой на случаите на заболели в много държави. Организацията, чието седалище е в Женева, отбеляза в годишния си доклад \"тревожна промяна в траекторията\" на болестта. По-малко от половината от държавите, където заразата продължава да се предава, са на път да достигнат критичните нива в контрола на смъртоносната болест. Данните показват, че през 2016 г. има общо 216 милиона случая на заболели от 91 държави, сравнено с 211 милиона случая през 2015 г. и с 237 милиона болни през 2010 г. Смъртните случаи през 2016 г. са 440 хиляди, приблизително колкото са и през 2015 г. \"Ние сме на кръстопът. Само със спешни и съгласувани действия от всички заинтересовани страни ще се върнем на правилния път за постигането на целите от нашата глобална стратегия против маларията\", пише в доклада. Финансирането за контрола и борбата срещу болестта също е намаляло от 2010 г. През 2016 г. са били инвестирани 2,7 милиарда щатски долара, а през предходната година - 2,9 милиарда долара.", "date": "2017.11.30", "title": "Притеснително! Борбата с маларията е в застой"}
{"url": "http://pik.bg/%D0%BD%D0%B0%D0%B9-%D1%81%D1%82%D0%B0%D1%80%D0%B8%D1%8F%D1%82-%D0%BA%D0%BE%D0%BB%D0%B5%D0%B4%D0%B5%D0%BD-%D0%B1%D0%B0%D0%B7%D0%B0%D1%80-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-news708640.html", "text": "Започна Коледният базар в Дрезден – най-старият в Германия. Въпреки опасенията от терористични актове по празниците, Коледният базар в Дрезден беше открит с изяждането на гигантски щолен, предава Би Ти Ви. Традиционният коледен сладкиш беше дълъг повече от два метра и беше изяден за минути на площада пред катедралата в града. Базар преди Рождество в Дрезден съществува вече 583 години. Той е най-старият на територията на днешната Федерална република и привлича гости от цялата страна. И по стара немска традиция базарът не може и без традиционното греяно вино.", "date": "2017.11.30", "title": "Най-старият Коледен базар в Германия започна"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D1%86%D0%B5%D0%BD%D0%BA%D0%BE-%D1%87%D0%BE%D0%BA%D0%BE%D0%B2-%D0%BE%D1%82%D0%BF%D1%80%D0%B0%D1%88%D0%B8-%D1%81-%D0%BC%D0%B0%D1%86%D0%BA%D0%B0-%D0%B7%D0%B0-%D0%B1%D0%B0%D0%BB%D0%B8-news708641.html", "text": "Младежът заминал за индонезийския остров, чийто вулкан подлуди света, миналия петък и в момента се наслаждава на слънце, лукс и златни пясъци. Спас е в компанията на изкусителна девойка, с която споделят тузарското пътуване. В същото време Ценко Чоков от няколко месеца е в ареста от края на месец май миналата година. Той е обвинен като ръководител на банда за рекет, лихварство, побоища и палежи. \"Спас си има един и същ подход към момичетата. Веднъж-два пъти месечно идва в София, завъртява им главите със скъпи вечери и подаръци (чанти и обувки), а след това ги кани на екзотични пътувания. Сега е действал по същия начин и девойката веднага му се е хванала на въдицата. Спас обича да глези мадамите и затова те се чувстват добре в неговата компания\", разкриха пред столичен всекидневник хора, запознати с личния му живот. Синът на Ценко Чоков се похвали и с богаташкия си начин на живот. Той публикува касова бележка от обяд или вечеря, на която крайната сума е 1202. Веднага се появиха предположения, че става въпрос за евро, което би означавало, че Спас е хвърлил колосална сума за спагети, гръцка салата, задушен ориз, фрешове от портокал, хляб, крем брюле и вода. Вероятно от почерпката доволна е останала и младата девойка, която споделя почивката на индонезийския остров. Любопитен момент е, че Спас и приятелката му са на Бали в критичен момент. Преди дни там изригна вулканът, което наложи масова евакуация на хиляди местни хора и туристи. 39 българи са се обърнали към кризисния щаб на Министерството на външните работи във връзка с изригването на вулкана. От ведомството уверяват, че сънародниците ни в Бали са в безопасност. Не е ясно дали Чоков-младши и приятелката му влизат в тази бройка. Преди време Спас Чоков буквално си беше загубил ума по Малкото коте на Валери Божинов - Бояна Генова. Дългокраката блондинка от аматьорския сериал \"София: Ден и нощ\" и бивша свалка на Божинката прекара миналата Нова година със сина на екскмета на Галиче, който не си поплюва с пачките. Двамата често бяха засичани по ресторанти и хотели, но вероятно и любовта там в един момент е приключила. Синът на бившия кмет на Галиче Ценко Чоков - Спас, е на почивка на фаталния Бали.", "date": "2017.11.30", "title": "Синът на Ценко Чоков отпраши с мацка за Бали"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%B0%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-news708622.html", "text": "срещу предвиденото в Държавния бюджет 2018 финансиране на академията. Учените обявиха, че протестните действия продължават и днес. Предвидено е . Според тях предвидените средства в бюджета не отговарят на европейските норми и на поетите национални ангажименти в областта на науката. \"Българската академия на науките е основната и най-ефективната научна институция в страната. Нейното унищожаване ще има силно негативни последици върху развитието на България и няма да бъде простено от потомците ни\", категорични са учените. Учените от Българската академия на науките отново излизат на протест в 9 часа на всички сгради на БАН да бъдат спуснати черни знамена. Учените определиха отпуснатата бюджетна субсидия за 2018 година като \"ликвидационна\"", "date": "2017.11.30", "title": "ИЗВЪНРЕДНО В ПИК TV! БАН продължава протестите"}
{"url": "http://pik.bg/%D1%82%D0%B0%D0%B9%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%B8%D0%B7%D1%85%D0%B0%D1%80%D1%87%D0%B8%D0%BB%D0%B8-%D0%B1%D0%BB%D0%B8%D0%B7%D0%BE-150-000-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BD%D0%B0%D0%B5%D0%BC-%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BC%D0%BE%D0%B1%D0%B8%D0%BB%D0%B8-%D0%B7%D0%B0-%D0%B3%D0%BE%D0%BB%D1%84-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-news708597.html", "text": "Тайните служби на САЩ са изхарчили близо 150 000 долара за наем на електромобили за голф от началото на управлението на президента Доналд Тръмп, съобщава USA Today. Близо 7 500 долара от сумата е била похарчена по време на визитата на Тръмп в Мар-а-Лаго за Деня на благодарността. Тогава президентът на САЩ игра няколко пъти голф, като сред съперниците му бе и легендарния голфър Тайгър Уудс.", "date": "2017.11.30", "title": "Тайните служби изхарчили близо 150 000 долара за наем на електромобили за голф от началото на управлението на Доналд Тръмп"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B2%D0%BB%D1%8E%D0%B1%D0%B5%D0%BD%D0%B8%D1%82%D0%B5-%D0%B3%D1%8A%D0%BB%D1%8A%D0%B1%D1%87%D0%B5%D1%82%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D1%81%D0%BB%D0%B5%D0%B4-%D0%B5%D0%B4%D0%BD%D0%BE-%D0%BA%D0%B0%D1%84%D0%B5-%D0%B2-%D0%B3%D1%8A%D1%80%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B8%D0%BE%D0%B1-news708633.html", "text": "Влюбените \"гълъбчета\" Росен Плевнeлиев и Деси Банова кацнаха при Гала. Президентът на България за 2012-2017 година и синоптичката дават първото си интервю, откакто официално обявиха, че са двойка. Плевнелиев и Банова получиха специални подаръци от водещите в началото на интервюто. Синоптичката сподели, че е очаквала рано или късно да избухне тази медийна бомба, но не е очаквала чак такова внимание. \"Папараци ни следят денонощно, една кола дори катастрофира. Седят пред нас, пред дома на майка ми\", оплака се тя. \"Деси е герой. Ние не искаме да крием любовта си, но не искаме и постоянно да ни преследват папараци\", заяви от своя страна Росен Плевнелиев. \"В началото бях против това да разкриваме връзката си, но Росен ме убеди да го направим, защото се изписаха много неверни неща и много глупости\", коментира Деси Банова. \"Абсолютно наясно сме, че ще бъдем обсъждани. Това ни чака, но от друга гледна точка, то не бяха папарашки снимки, то не бяха неверни истории. Ние вярваме, че не е добре за една любов, колкото и силна да е тя, да бъде преекспонирана тя. Ние няма как да се скрием, ще продължат да ни виждат за ръка и на летището, и по улиците\", обясни Росен Плевнелиев. \"Аз сподели на Гала новината за връзката си с Росен Плевнелиев много, преди тя да стане медийно достояние. Когато стана ясно, беше невероятно. Получих поздравления от цял свят, буквално телефонът ми прегря\", разкри синоптичката. \"Заедно сме от малко повече то 3 месеца. Отнесохме се много честно и коректно към всички. Още в началото споделихме на родителите си, на децата си, на нашите бивши партньори\", призна държавният глава в периода 2012-2017 година и добави: \"Получих поздравления от целия свят. Оставаме посветени на нашите деца и на нашите близки и приятели.\" \"От първия път, в който можех да разговарям с него, знаех, че той е невероятен мъж\", сподели Деси Банова. \"През 2014 година бях поканена на световен форум в ООН. Тогава знаех, че и г-н Плевнелиев ще бъде там. Свързах се с неговия пиар и се уговорихме за интервю. Още тогава ми направи впечатление, че той е ужасно скромен, отзивчив и добронамерен човек\", каза още тя. \"Спомням си това интервю. Спомням си как Деси успя в много комична ситуация, в която нямаше камера, тя успя да се справи. Самото това действие на мен ми направи много добро впечатление. Това беше единствената ни среща до 2017 година\", увери Росен Плевнелиев и допълни: \"Тази година се срещнахме за втори път, на 26 април, на наградите, които Деси Тенекеджиева организира. Успях да си променя графика и да отида и това промени целия ми живот\", обясни синоптичката. \"Там пламна първата искра. Имах реч от трибуната, а после си направихме една снимка и се заговорихме за онова интервю от 2014 година\", довери държавният глава. \"След това си разменихме есемеси, чухме се точно след едно мое гостуване в \"На кафе\", в което и Деси имаше участие. След това пихме кафе в Гърция, където вече се случиха нещата\", сподели той. \"Месец преди да се случи най-голямата трагедия в живота му, той посещава тази кардиологична клиника, където почива първородният му син Филип. Тогава едно момиченце му подарява едно сърце, на което пише, че \"Само когато човек изпита най-голямата трагедия в живота си, тогава се учи да живее\". След това той разказа в едно интервю, че е препрочитал и препрочитал тази мисъл и си казах колко невероятен и силен човек е. Плаках много и си казах, че Господ изпраща такива тежки изпитания само на добрите хора. За мен е много голяма сила на характера това да продължиш напред\", разкри Деси Банова. \"Усетих, че ние сме сродни души\", каза още Росен Плевнелиев, а синоптичката добави: \"Тази връзка е толкова специална не защото той е президент, а аз популярно лице, а защото душите ни се намериха.\" \"Първата реакция на дъщеря ми, след като видя Росен, тя каза: \"Мамо, този човек наистина е много умен.\" Тя го хареса много. Това се случи, когато бяхме на почивка в Гърция и се прибирахме към вкъщи. Тогава случайно чрез общи познати се срещнахме, за да изпием по едно кафе \", коментира Деси Банова. \"Ние поддържаме много добри отношения с нашите бивши партньори\", категоричен е държавният глава. \"Планирал съм, като запален скиор, да я науча да кара ски. Всички папараци да заповядат, ще караме ски в Банско\", заключи Росен Плевнелиев.", "date": "2017.11.30", "title": "БОМБА В ЕФИР! Влюбените \"гълъбчета\" Плевнелиев и Деси Банова: След едно кафе в Гърция... (СНИМКИ/ОБНОВЕНА)"}
{"url": "http://pik.bg/%D0%BD%D1%8F%D0%BC%D0%B0%D1%82-%D1%81%D0%BF%D0%B8%D1%80%D0%BA%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%BF%D0%BE%D1%81%D1%80%D0%B5%D0%B4-%D0%BD%D0%BE%D1%89-news708606.html", "text": "Със среднощни скандали и процедурни прийоми. Така депутатите завършиха 17 часа дългия маратон по гласуването на бюджета за догодина. Днес те имат още текстове за обсъждане. Пленарният ден за депутатите приключи малко след 3 през нощта след като пет пъти времето за работа беше удължавано. В отговор на неочаквано дългия работен ден от левицата използваха всички възможности на правилника на НС, за да утежнят гласуването. Така те прегласуваха почти всеки текст. Иначе в късните часове на нощта нервите на депутатите повлияха и на дисциплината в залата. На няколко пъти се наложи председателят на НС Цвета Караянчева да прави забележки на депутати. В крайна сметка днес депутатите трябва да решат как ще прецизират текста и какво ще гласуват. По-рано вечерта гласуването на бюджета се размина на косъм от блокиране. Причината - депутатите приеха да увеличат субсидията за вероизповеданията с 1 300 000 лева по предложението на социалиста Васил Антонов. Проблемът дойде от там, че въпросните средства не са заложени в приходно-разходната част на бюджета. Това можеше да доведе до прекрояване на финансовата рамка. Депутатите изпаднаха в процедурен парадокс, тъй като не може да се гласува един и същи текст три пъти. Редовното им заседание започва в 10 ч.", "date": "2017.11.30", "title": "Нямат спирка! Депутатите се хванаха за гушите посред нощ"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D0%B7%D0%B0%D1%8F%D0%B4%D0%B5-%D1%81-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D1%8A%D0%BB%D0%B3-%D0%BD%D0%B0-%D1%81%D0%B0%D1%89-news708595.html", "text": "Президентът на САЩ Доналд Тръмп открито се заяде с членовете на Демократическата партия, призовавайки ги да не коментират държавният дълг на страната, тъй като администрацията на бившия американски президент Барак Обама го е увеличила два пъти. „Смешно е да слушаме, как демократите говорят за националния дълг, когато президентът Обама го удвои само за осем години“, написа Тръмп в профила си в „Туитър“. Пре септември САЩ за първи път в историята си премина границата от 20 трилиона долара дълг.", "date": "2017.11.30", "title": "Доналд Тръмп се заяде с демократите заради държавния дълг на САЩ"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%BB%D0%BE%D0%B6%D0%B8-%D0%BC%D0%B0%D1%81%D0%BA%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D0%BE%D0%BB%D1%8F-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D0%B7%D0%B0%D1%80%D0%B0%D0%B7%D0%B8-%D1%81-%D0%BC%D0%B0%D0%BB-news708650.html", "text": "Зам.-председателят на парламента и лидер на \"Воля\" скача на проф. Иво Христов, Вежди Рашидов и Слави Тифонов с маска, за да не се зарази от малоумщина. Бизнесменът политик ругае всички политици и се изкарва чист и бял. Преди това Марешки се опита да събере журналистите в кулоарите на парламента, но те не го удостоиха с внимание. Марешки иска да търси възмездие за честта и достойнството на българския народ и за поквареното поведение на българските политици. \"Още не сме намерили противоваксина и затова ще продължим да стоим с маски, за да не се заразим с тези лоши практики в парламента\", отсече Марешки. \"Тук не им е аптеката, тук е парламентът\", възмути се депутатът от БСП Драгомир Стойнев и направи забележка на председателката на парламента Цвета Караянчева, че допуска такъв \"цирк\" в пленарната зала.", "date": "2017.11.30", "title": "ПЪРВО В ПИК TV! Марешки сложи маска в парламента! Лидерът на \"Воля\" не иска да се зарази с малоумщина от проф. Иво Христов, Вежди Рашидов и Слави Трифонов"}
{"url": "http://pik.bg/%D1%83%D1%87%D0%B5%D0%BD%D0%B8%D1%82%D0%B5-%D0%BE%D1%82-%D0%B1%D0%B0%D0%BD-%D0%BE%D1%82%D0%BD%D0%BE%D0%B2%D0%BE-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news708600.html", "text": "Учени ще протестират срещу бюджета на Българската академия на науките за 2018-а година, съобщава Нова телевизия. В знак на недоволство от сградите на институцията ще бъдат спуснати черни знамена. Предвидено е парите на институцията да се увеличат с 5 милиона лева и така средствата на БАН да станат общо 83 милиона лева. Според учените обаче, увеличението ще стигне едва за покриване на повишението на минималната работна заплата. В същото време на предишен протест исканията бяха за увеличаване на заплатите със 100 лева. Учените настояват още за допълнително заделяна от държавния бюджте на 75 милиона лева за наука и научни изследвания.", "date": "2017.11.30", "title": "Учените от БАН отново излизат на протест"}
{"url": "http://pik.bg/%D0%B5%D1%81%D0%B5%D0%BD%D1%82%D0%B0-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D1%87%D1%83%D0%B2%D1%81%D1%82%D0%B2%D0%B8%D1%82%D0%B5%D0%BB%D0%BD%D0%BE-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%B8-%D0%B7%D0%BD%D0%B0%D1%87%D0%B8%D1%82%D0%B5%D0%BB%D0%BD%D0%B0-%D0%BE%D0%B1%D0%BB%D0%B0%D1%87%D0%BD%D0%BE%D1%81%D1%82-news708592.html", "text": "Облачността днес ще бъде предимно значителна, но само на отделни места ще превали слаб дъжд, съобщават от  Националния институт по метеорология и хидрология (НИМХ) при Българската академия на науките (БАН), цитирани от Фокус. През деня южният вятър ще се усили, по-съществено в Източна България и в районите разположени северно от планините – ще бъде силен и бурен с пориви над 20 м/с. Дневните температури значително ще се повишат и максималните ще са предимно между 10 и 15 градуса, в западните райони около река Дунав малко по-ниски, в София между 10 и 11 градуса. Атмосферното налягане ще бъде по-ниско от средното за ноември и през деня ще се понижава. Над Черноморието ще има разкъсана, предимно значителна облачност – без валеж. През деня вятърът от юг ще се усили и ще бъде силен и бурен. Максималните температури ще са между 13 и 16 градуса. Температурата на морската вода ще бъде между 11 и 13 градуса. Вълнението на морето ще бъде 2 - 3 бала, но през деня ще се усилва и вечерта вече ще е 3 - 4 бала. Над планините ще има значителна облачност и на места по високите части ще превали слаб сняг. През деня югозападния вятър ще се усили и ще бъде силен и бурен. Ще се затопли и максималната температура на 1 200 метра ще е около 7 градуса, на 2 000 метра – около 3 градуса.", "date": "2017.11.30", "title": "Есента се завръща! Чувствително повишаване на температурите и значителна облачност"}
{"url": "http://pik.bg/%D0%B6%D0%B5%D0%BD%D0%B0-%D0%B5-%D0%B8%D0%B7%D0%B4%D1%8A%D1%85%D0%BD%D0%B0%D0%BB%D0%B0-%D0%BF%D1%80%D0%B5%D0%B4-%D1%85%D0%BE%D1%82%D0%B5%D0%BB-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news708588.html", "text": "Жена се е строполила и е починала пред хотел „България“ в Пловдив, научи TrafficNews.bg. Хора от ресторанта на хотела са станали свидетели на гледката. По думите им, издъхналата жена е скитница, съдейки по облеклото и поведението. Инцидентът е станал снощи минути след 22:00 часа. Хора от заведението веднага са повикали полиция и линейка, но медиците само са констатирали смъртта.", "date": "2017.11.30", "title": "Жена е издъхнала пред хотел в Пловдив"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B8%D1%85%D0%B0-%D1%80%D0%B5%D0%B6%D0%B8%D0%BC%D0%B0-%D0%BD%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F-%D0%BD%D0%B0-%D0%B1%D0%B0%D0%BB%D0%B8-%D0%B4%D0%BE-10-%D0%B4%D0%B5%D0%BA%D0%B5%D0%BC%D0%B2%D1%80%D0%B8-news708601.html", "text": "Властите в Индонезия продължиха режима на извънредна ситуация на остров Бали заради вулкана Агунг до 10 декември, съобщава ТАСС, позовавайки се на изявление на губернатора на  региона Мейд Мангку Пастик. Основната причина за това решение е оставащата заплаха „за сериозно изхвърляне на пепел от вулкана“. До 1 декември остава затворено летището на съседния на Бали остров Ломбок. Националното управление по ликвидация на последствията от стихийни бедствия в страната е оценило нивото на активност на вулкана на втора от четири възможни степени.", "date": "2017.11.30", "title": "Властите в Индонезия продължиха режима на извънредна ситуация на Бали до 10 декември"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%B2-26-%D0%BE%D0%B1%D0%BB%D0%B0%D1%81%D1%82%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D0%B4%D0%BD%D0%B5%D1%81-news708591.html", "text": "Жълт код за силен вятър е обявен в 26 области в страната, съобщава сайтът на НИМХ, цитиран от Фокус. Кодът е в сила за областите Благоевград, Кюстендил, Перник, София област, София град, Монтана, Враца, Ловеч, Пловдив, Пазарджик, Смолян, Кърджали, Хасково, Ямбол, Бургас, Сливен, Стара Загора, Габрово, Велико Търново, Русе, Търговище, Разград, Силистра, Шумен, Варна и Добрич. В тези райони ще духа силен, временно и бурен южен вятър с пориви до около 25 м/с. По Черноморието също ще духа силен южен вятър 14-17 м/с (7 бала по Бофорт), с пориви 20-24 м/с (8-9 бала по Бофорт).", "date": "2017.11.30", "title": "Предупреждение! Жълт код за силен вятър в 26 области на страната за днес"}
{"url": "http://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B2-%D0%BE%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BE%D0%B1%D1%89%D0%BD%D0%BE%D1%81%D1%82-%D0%B7%D0%B0-%D1%82%D1%8A%D1%80%D0%BF%D0%B5%D0%BD%D0%B8%D0%B5-%D0%BA%D1%8A%D0%BC-%D0%BF%D1%85%D0%B5%D0%BD%D1%8F%D0%BD-news708590.html", "text": "Според постоянния представител на Южна Корея в ООН Чхо Те-юл, световната общност не трябва да се отказва от опитите да се намери мирно решение на проблема на Корейския полуостров, въпреки поредната провокация от страна на Пхенян, предава ТАСС, цитирана от Фокус. Дипломатът заяви, че за 75-те дни, през които режимът в Северна Корея се е въздържал от провокации, у много страни са се появили надежди, че мирът на полуострова е възможен. „Заради изпитанията от 29 ноември обаче тези надежди се изпариха“, допълни той. „Рано е да се отказваме от вярата в мирното решение на проблема, въпреки разочарованието. Има възможности. Трябва да сме търпеливи и упорити в усилията Северна Корея да бъде заставена да седне на преговорната маса“, добави Чхо Те-юл. Според него, Пхенян трябва да разбере, че неговият ядрен статут никога няма да бъде приет от други страни. „Световната общност трябва да осигури по-добро бъдеще на Северна Корея, ако тя направи правилния избор“, заключи той.", "date": "2017.11.30", "title": "Представителят на Южна Корея в ООН призова световната общност за търпение към Пхенян"}
{"url": "http://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B1%D1%80%D0%BE%D1%8F%D1%82-%D0%BD%D0%B0-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8%D1%82%D0%B5-%D0%B2-%D0%BD%D1%8F%D0%BA%D0%BE%D0%B8-%D1%81%D1%82%D1%80%D0%B0%D0%BD%D0%B8-%D0%BE%D1%82-%D0%B5%D1%81-%D1%81%D0%B5-%D0%BE%D1%87%D0%B0%D0%BA%D0%B2%D0%B0-%D0%B4%D0%B0-%D1%81%D0%B5-%D1%83%D1%82%D1%80%D0%BE%D0%B8-%D0%B4%D0%BE-2050-%D0%B3-news708594.html", "text": "Според базирания във Вашингтон Изследователски център „Пю“ (Pew Research Centre) мюсюлманското население в някои европейски държави ще се утрои до 2050 г., докато в други страни то почти няма да се измени, пише The Guardian, цитирани от Фокус. Според доклада „Нарастващото мюсюлманско население на Европа“, се наблюдава рязко разделение между Източна и Западна Европа. Делът на мюсюлманите в населението на Германия ще се увеличи от 6,1% през 2016 г. до 19,7% през 2050, ако миграцията продължи с настоящите си темпове, докато от другата страна на границата, в Полша делът ще се увеличи от 0,1 до 0,2%. Дори и ако всички настоящи 28 страни членки на Европейския съюз плюс Норвегия и Швейцария затворят границите си за мигрантите, делът на мюсюлманското население на запад ще продължи да нараства заради по-големия възрастов профил и по-голямата плодовитост, но ще остане много нисък на изток. Според доклада, през 2016 г. мюсюлманите са съставяли 4,9% от населението на Европа или 25,8 млн. души в 30 държави. През 2010 г. броят им е бил 19,5 млн. Броят на мигрантите-мюсюлмани към Европа се е увеличил рязко след 2014 г. до половин милион души годишно, най-вече заради хората, бягащи от зоните на конфликт в Сирия, Ирак и Афганистан. Изследователите предвиждат три сценария : нулева миграция между 2016 и 2050, среден сценарий при който бежанските потоци спират, но хората продължават да мигрират по други причини и трети с висока миграция, при който рекордния приток на мигранти, отбелязан между 2014 и 2016 г. продължава със същия религиозен състав. При нулевия мигрантски сценарий се очаква мюсюлманското население в Европа да се повиши от 4,9% до 7,4%. Освен Кипър, който ще има по исторически причини 25,4% мюсюлманско население, Франция ще стане страната в Европа с най-голям дял мюсюлмани – 12,7% при настоящи 8,8%. При средния миграционен сценарий, който е и най-вероятен, Швеция ще стане страната в Европа с най-голям дял мюсюлмани – 20,5%. Делът във Великобритания ще се увеличи от 6,3% през 2016 г. до 16,7%. Във Финландия броят на мюсюлманите ще скочи рязко – от 2,7% до 11,4%. Всички останали страни от западна Европа ще се сблъскат с голям ръст на мюсюлманското население. Ако големият мигрантски приток продължи до 2050 г., делът на мюсюлманите в Швеция ще достигне до 30,6%, във Финландия 15%, в Норвегия – 17%. В Източна Европа повечето държави ще останат със сравнително нисък дял мюсюлмани, като единствено Унгария и Гърция ще отбележат по-значителен ръст. Освен заради миграцията, броят на мюсюлманите в Европа ще се увеличи значително и по естествен път. Мюсюлманите в Европа имат повече деца от членовете на другите религиозни общности или от атеистите. Според проучването, средно в мюсюлманските семейства има по 2,6 деца, докато в немюсюлманските 1,6. Мюсюлманското население е също така значително по-младо от немюсюлманското. 27% от мюсюлманите в Европа са по-млади от 15 години, докато сред немюсюлманите делът е 15%. „Докато европейското мюсюлманско население се очаква да нарасне и в трите сценария – повече от двойно при средния и високия миграционни сценарии, броят на немюсюлманите ще намали при всеки случай“, пише в доклада на „Пю“.", "date": "2017.11.30", "title": "Прогноза! Броят на мюсюлманите в някои страни от ЕС се очаква да се утрои до 2050 г"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B0%D0%B1%D0%B0%D0%BD%D0%BE%D0%B2-%D0%BF%D0%BE%D0%BF%D0%B8%D0%BB%D1%8F-%D0%B1%D0%B0%D1%88-%D0%BF%D0%B0%D1%82%D1%80%D0%B8%D0%BE%D1%82%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%BF%D1%80%D0%B0%D0%B2%D0%B8-%D1%81%D0%B8-%D1%80%D0%B5%D0%BA%D0%BB%D0%B0%D0%BC%D0%B0-%D0%BD%D0%B0-news708659.html", "text": "Депутатът от \"Обединени патриоти\" Александър Сабанов коментира пред камерата на ПИК TV изявлението на Веселин Марешки, че е патриоти №1. \"Смешно е да се явява в парламента с маска. Няма право да си прави реклама на продуктите в парламента и да ползва депутатите за клиповете си. Поради такива сценки рейтингът на Народното събрание и на толкова ниско ниво. Явно е модерно, откакто сме във властта, всички да се наричат патриоти. Но няма право да си прави рекламни клипове и скечове в парламента. Това е основното\", заяви Сабанов. Той заяви, че парите за БАН не са много, но има достатъчно пари които учените могат да взимат от проекти. \"Всеки иска милиони, но все пак трябва да могат да се изкарват. Има достатъчно проекти, по които да работят. Чрез тях хем ще свършат нещо полезно и ново, хем ще изкарат пари, така че да са достатъчни. На субсидиране не може да се разчита, защото само с увеличение на приходите, ще стигнем до теглене на нови заеми\", обясни депутатът. \"Държава не може да се бърка в икономиката. Има достатъчно програми, по които бизнесът може да намери начин да взима пари. Във всички министерства има пари по проекти за развитие на бизнеса. Въпрос на адекватност на бизнеса е да се възползва\", коментира още той. По думите му Валери Симеонов работи усилено в икономиката и върху демографската криза и тези проблеми бързо се решават. Според него за няколко месеца е направено, колкото за години. \"ДПС са изобретателите на корупцията с обръчите си от фирми и нямат никакво право да искат сега демонтажи. Ясно е, че ревнуват, че губят позиции, защото не са на власт, а от нея се хранят и това ги кара да са нервни. Но управляващата коалиция е стабилна и само могат да мечтаят за демонтажи. Ще изкараме стабилен четиригодишен мандат. Хората си избраха легитимна власт, никой не желае предсрочни избори\", категоричен бе Сабанов.", "date": "2017.11.30", "title": "САМО В ПИК TV! Патриотът Александър Сабанов попиля \"баш патриота\" Марешки: Прави си реклама на противогрипните маски в парламента (ОБНОВЕНА)"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-19-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B0%D0%B2%D1%82%D0%BE%D0%B1%D1%83%D1%81-%D0%B8-%D0%BA%D0%B0%D0%BC%D0%B8%D0%BE%D0%BD-%D0%B2-%D1%85%D0%BE%D0%BD%D0%BA%D0%BE%D0%BD%D0%B3-news708593.html", "text": "19 чоека са пострадали при катастрофа между автобус и камион в Хонконг, съобщава телевизионният канал CGTN. Според информацията, инцидентът е станал около 05:00 часа местно време днес (бр. 23:00 часа на 29 ноември българско време). Автобус, пътуващ към центъра на града от летището, се сблъскал с камион. Първоначално част от пътниците в автобуса останали блокирани в него след удара, но пристигналите бързо спасителни екипи успели да извадят всички. Не се съобщава за жертви. Катастрофата е провокирала и сблъсък на още седем таксиметрови автомобила, чийто шофьори не успели да спрат навреме. Двама таксиметрови шофьори са сред пострадалите. Започнало е разследване на причините за случилото се.", "date": "2017.11.30", "title": "Инцидент! 19 пострадали при катастрофа между автобус и камион в Хонконг"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F---%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D1%80%D0%B0%D0%B7%D0%BE%D0%B1%D0%BB%D0%B8%D1%87%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2-%D0%BE%D0%B3%D1%80%D0%BE%D0%BC%D0%BD%D0%B0-news708609.html", "text": "Работихме до около 3.15 през нощта. Успях да поспя 1-2 часа. Това заяви пред Би Ти Ви депутатът от ГЕРБ Десислава Атанасова във връзка с последното заседание на Народното събрание, на което бяха приети бюджетите на НЗОК и Държавното обществено осигуряване. \"Г-жа Нинова казва в едно интервю, че е проверявана три пъти, от трима различни прокурори, но никой не е открил нарушения. Това твърдение, а и другото, че тя ме съди, са абсолютно неверни\", категорична е тя на въпрос за скандалите й с Корнелия Нинова. \"Един от документите, които показах, е че г-жа Нинова с приватизирането на \"Техноимпекс\" е приела задължения от 700 000 долара. Още в деня на приватизирането тя е платила 70 хиляди долара\", разкри депутатът от ГЕРБ. \"Не знам да има човек с нормална житейска кариера, който да не помни, че е придобила задължения за 700 хиляди долара, както обяснява Корнелия Нинова\", отсече Десислава Атанасова. \"Корнелия Нинова не само, че е участвала в приватизацията, не само, че е поела задължения за 700 хиляди долара, но е платила в кеш 70 хиляди долара за тези акции. Г-жа Нинова има притеснения от тази приватизацията и затова и сега си сменя позициите за закона\", каза още тя. \"Вчера получих писмо от г-н Цацаров, в което се казва, че за този период на 18 години от приватизацията, в прокуратурата не са постъпвали сигнали за проверки, не са правени такива и не са образувани досъдебни производства. По този начин оборваме твърденията й, че приватизацията на \"Техноимпекс\" е била подложена на три проверки. Нейните твърдения не отговарят на истината\", заяви депутатът от ГЕРБ. \"Корнелия Нинова не ме съди. Към настоящия момент не съм страна по никакво дело, въпреки че от лятото се кани да ме съди\", заключи Десислава Атанасова.", "date": "2017.11.30", "title": "ЕКСКЛУЗИВНО! Скандалът се разгаря - Десислава Атанасова разобличи Корнелия Нинова в огромна лъжа за \"Техноимпекс\" (СНИМКА)"}
{"url": "http://pik.bg/%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%B1%D0%B0%D0%BB%D0%B8-%D0%BE%D1%82%D0%B2%D0%BE%D1%80%D0%B8-%D0%B2%D1%80%D0%B0%D1%82%D0%B8-%D0%BE%D1%82%D0%BD%D0%BE%D0%B2%D0%BE-news708598.html", "text": "Летището на индонезийския курортен остров Бали отвори врати отново, след като вятърът издуха пепелта, изхвърлена от вулкана Агунг, давайки възможност на аеролиниите да извозят туристите, предава Reuters, цитирана от Фокус. Работата на летището, второто по големина в страната, бе прекъсната преди дни, след като разположения в източната част на Бали вулкан Агунг започна да изригва пепел и пушек. „Международното летище в Бали започна да работи в оперативен режим“, съобщава индонезийската служба за контрол на въздушни трафик. Решението следва снижаването на равнището на въздушна тревога в района с едно равнище под най-сериозното, за което допринесоха ветровете. „Надяваме се да полетим, може би днес или утре, за да се завърнем“, заяви австралийският турист Нейтън Джеймс, чакайки на летището.", "date": "2017.11.30", "title": "Летището на остров Бали отвори врати отново"}
{"url": "http://pik.bg/%D1%80%D0%B8%D1%81%D0%BA%D0%BE%D0%B2%D0%B0%D0%BD-%D0%BF%D0%BE%D0%BB%D0%B5%D1%82-%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB-%D1%81%D1%8A%D1%81-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%BD%D0%B0-%D0%B1-news708611.html", "text": "Действията на Иран са един политически знак към Саудитска Арабия, не към България - по повод на променената среда за сигурност в Персийския залив и Близкия Изток. Това заяви пред Би Ти Ви народният представител от БСП Славчо Велков на въпрос за дипломатическия скандал със самолета на Бойко Борисов. Припомняме, че във вторник вечер самолетът \"Еърбъс\" на Авиоотряд 28, с който премиерът Бойко Борисов и водената от него делегация пристигнаха на официална визита в Саудитска Арабия, не беше допуснат да прелети над територията на Иран. \"Ако аз решавах, откъде да бъде полетът, нямаше да е оттам. Другият маршрут, по който е минал премиерът, не е безопасен, защото самолетът преминава през район, където се водят активни сражения\", обясни депутатът. \"Възможно е българските власти да не са отчели политическите промени между Иран и Саудитска Арабия и затова да се е стигнало до този момент\", каза още Славчо Велков. \"Аз почти на шега казах на ваши колеги, че в този момент е имало, макар и минимален шанс, да останем и без премиер, и без цар\", заяви той. \"Имаше опити на мнозинството да се претупа бюджетът, но не им се получи\", заключи народният представител от БСП.", "date": "2017.11.30", "title": "РИСКОВАН ПОЛЕТ! Славчо Велков с нови разкрития за дипломатическия скандал със самолета на Борисов! Животът на премиера бил в опасност"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%BC%D1%8A%D0%B6%D0%B5%D1%82%D0%B5-%D0%B4%D0%BD%D0%B5%D1%81-%D0%B4%D0%B0-%D1%81%D0%B5-%D0%BF%D0%BE%D0%B4%D1%87%D0%B8%D0%BD%D1%8F%D0%B2%D0%B0%D1%82-%D0%BD%D0%B0-%D0%B6%D0%B5%D0%BD%D0%B8%D1%82%D0%B5-news708603.html", "text": "15-ят слънчев ден се счита за време за почитане на жената-майка, за откровения и пробуждане на способностите. Добре е да се прекара известно време сред природата и човек да се зареди с енергия, казва астрологът Ивелина Пенчева. Денят е добър за онези, които са осъзнали своето предназначение в живота, своята неповторимост и уникални способности, добавя тя. „Всичко в този ден трябва да носи радост. Бъдете мъдри, скромни и останете реалисти. Бъдете готови всеки момент да преоцените ситуацията и да се преориентирате. Бъдете последователни в делата и постъпките си“, съветва астрологът. „Това е своеобразен женски ден, когато мъжете трябва да уважават и почитат жените. Към всяка дама трябва да се отнасят с особено внимание и почитание. Жената се счита днес за господарка на положението. Мъжете трябва да се вслушват в тяхното мнение и да изпълняват безпрекословно. Да се доверяват на женската интуиция. Спорове с жена в този ден са знак за причиняване на зло към Небето“, предупреждава Ивелина Пенчева. „Освобождавайте се от всичко ненужно, от стари догми и правила. Препоръчва се влажно почистване на дома, изкъпване, подстригване. Добре е да се приготвят лекарства и настойки. Работата в този ден трябва да носи радост, иначе се откажете от нея. Обръщайте внимание на всички дреболии, да не се пренебрегват знаменията“, съветва астрологът. „Не трябва да се напрягате, да не се вдига тежко и да се избягва тежката работа. Да не се пали огън в гората. Никакви парични-финансови операции в този ден да не се извършват“, добавя тя. „Препоръчва се на трапезата ви да има мед, сокове, плодове. Да се консумират повече цитрусови плодове“, предупреждава Ивелина Пенчева цитирана от \"Бълтария утре\". „Старайте се по-малко дрехи да обличате, да се избягва парадността. Препоръчва се оранжево и сребристо. Откажете се от ярко-зелен цвят“, съветва тя.", "date": "2017.11.30", "title": "ЗВЕЗДИТЕ ВЕЩАЯТ! Мъжете днес да се подчиняват на жените"}
{"url": "http://pik.bg/%D1%87%D0%B0%D1%81%D1%82-%D0%BE%D1%82-%D0%BA%D0%BE%D1%80%D0%B0%D0%BB%D0%B8%D1%82%D0%B5-%D0%B2-%D0%B3%D0%BE%D0%BB%D0%B5%D0%BC%D0%B8%D1%8F-%D0%B1%D0%B0%D1%80%D0%B8%D0%B5%D1%80%D0%B5%D0%BD-%D1%80%D0%B8%D1%84-%D1%81%D0%B0-%D1%80%D0%B5%D0%B7%D0%B8%D1%81%D1%82%D0%B5%D0%BD%D1%82%D0%BD%D0%B8-%D0%BA%D1%8A%D0%BC-%D0%B8%D0%B7%D0%B1%D0%B5%D0%BB%D0%B2%D0%B0%D0%BD%D0%B5%D1%82%D0%BE-news708567.html", "text": "Малка част от Големия бариерен риф край австралийския бряг е в достатъчно добро здраве, за да послужи за регенериране на всичките му корали, които са застрашени от безпрецедентно избелване в резултат на климатичното затопляне, сочат резултатите от изследване, цитирано от БТА. Според него, около 100 коралови рифа изглежда са по-слабо изложени на опустошителния ефект от избелването и на хищници, като вид морска звезда, която изяжда коралите. Следователно тези коралови рифове имат потенциала да осигурят ларви, които са нужни за \"реставрацията\" на други, получили увреждания рифове, увериха учените. \"Въпросните 100 коралови рифа са като сърдечносъдова система на Големия бариерен риф - поясни ръководителят на изследването Питър Мъмби от университета на Куинсланд в Австралия. - Макар че съставляват едва 3 процента от всичките около 3 800 рифа в Големия бариерен риф, 100-те рифа са с потенциала да доставят ларви на 45 процента от тази екосистема за една година.\" \"Наличието на сърцевината от корали в добро здраве свидетелства, че всички корали притежават достатъчна резистентност, за да се справят с агресиите\", заключи Карло Хок от екипа.", "date": "2017.11.30", "title": "Част от коралите в Големия бариерен риф са резистентни към избелването"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%80%D0%B5%D1%88%D0%B8%D1%85%D0%B0-%D0%B1%D0%B5%D0%B7-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE-news708617.html", "text": "Управляващото мнозинство в Народното събрание отхвърли предложението на БСП бюджетът на президентството да бъде увеличен догодина с 330 000. лв. Депутатите не приеха текста и гласуваха на второ четене разходи на президентската институция от 6 668 000 лв., като текущите заложени разходи са 6 468 000 лв.. Президентската администрация ще разполага с 200 000 лв. за придобиване на дълготрайни активи и основен ремонт през 2018 г. Максималният размер на ангажиментите за разходи, които могат да бъдат поети, е 2 200 000 лв. Максималният размер на новите задължения за разходи, които могат да бъдат натрупани през 2018 г., е също 2 200 000 лв. По късни доби депутатите приеха рамката бюджета за 2018 г., която утре обаче ще трябва да бъде прегласувана, заради едни два милиона лева за храма \"Ал. Невски\" в София и Зографския манастир в Атон, които БСП успя да прокара с подкрепата на ДПС и с част от гласовете  на патриотите.", "date": "2017.11.30", "title": "Депутатите решиха: Без увеличение на бюджета на президентството"}
{"url": "http://pik.bg/%D0%B4%D0%BD%D0%B5%D1%81-%D0%B5-%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%BF%D1%8A%D1%80%D0%B2%D0%B8%D1%8F-%D0%BE%D1%82-12-%D1%82%D0%B5-%D0%B0%D0%BF%D0%BE%D1%81%D1%82%D0%BE%D0%BB%D0%B8---%D0%B5%D1%82%D0%BE-%D0%BA%D0%BE%D0%B8-%D0%B8%D0%BC%D0%B5%D0%BD%D0%B8%D1%86%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D1%87%D0%B5%D1%80%D0%BF%D1%8F-news708604.html", "text": "Православната църква почита паметта на Свети Апостол Андрей Първозвани. Светецът се нарича първозван, защото първи от 12-те апостоли е повикан и тръгнал след Исус Христос и заедно с брат си апостол Петър били свидетели на неговите чудеса, смърт и възкресение. Свети Андрей Първозвани е християнски проповедник и е брат на Свети Петър. От ранни години Андрей жадувал за божествената истина и когато Йоан Кръстител се явил от Юдея, той станал един от неговите ученици. Проповядвал в Мала Азия, Грузия и Скития, заради което е смятан за покровител на Румъния и Русия. Когато апостолите се разпръснали по света, за да проповядват Евангелието, Свети Андрей обиколил много земи - Византия, Тракия, Русия, Рим. Хората вярвали, че може да излекува страшни и неизлечими болести. За проповядването на християнската вяра Свети първоапостол Андрей получава смъртна присъда и е разпънат на кръст. По време на управлението на Константин Велики тялото му било пренесено в Цариград, в черквата на Светите апостоли. По-късно през 1208 г. главата му била пренесена в Рим, където се пази в църквата \"Св. Петър\". През 1964 г., за да се почете подобряването на отношенията между Римокатолическата църква и Цариград, тя е дарена на Цариградската патриаршия. Името на Свети Андрей Първозвани често се среща в Евангелието. За него се споменава в разказа за нахранването на народа с пет ечемични хляба и с две риби. Църковният празник се нарича от народа Андреевден, Едрей, Едрин или Мечкин ден. Той е свързан в народния календар с представите за прехода от есента към зимата. Вярва се, че Свети Андрей е покровител на мечката и неин заповедник. В много предания се разказва, че той се явява пред хората, яхнал мечка и прогонва зимата и дългите нощи. Според народните възгледи и познания в областта на астрономията на този ден започва нарастването на деня. Българската поговорка гласи: \"На Едрей ден започва да наедрява денят, колкото едно просено /житно, маково или синапено/ зърно.\" Имен ден празнуват Андрей, Андриян, Андрея, Андреа.", "date": "2017.11.30", "title": "Днес е голям празник! Почитаме първия от 12-те апостоли - ето кои именици трябва да почерпят"}
{"url": "http://pik.bg/%D1%88%D0%BE%D0%BA-%D1%81%D0%BA%D1%80%D0%B8%D1%82%D0%B0-%D0%BA%D0%B0%D0%BC%D0%B5%D1%80%D0%B0-%D1%85%D0%B2%D0%B0%D0%BD%D0%B0-%D0%B4%D0%B5%D1%82%D0%B5%D0%B3%D0%BB%D0%B5%D0%B4%D0%B0%D1%87%D0%BA%D0%B0-%D0%B4%D0%B0-%D0%BF%D1%80%D0%B5%D0%B1%D0%B8%D0%B2%D0%B0-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%BE-%D0%B2%D0%B8%D0%B4%D0%B5%D0%BE-18-news708618.html", "text": "Родители от Виетнам заснеха със скрита камера как 51-годишната им бавачка пребива от бой 8-седмичната им дъщеря. Камерата се озовала в стаята по инициатива на майката на бебето, която забелязала, че момиченцето й е станало много неспокойно и често плаче насън. На кадрите се вижда как бавачката тресе детенцето, подхвърля го във въздуха и го налага по цялото тяло. По информация на The Sun, жената работела в семейството около 2 месеца – от самото раждане на малкото момиченце. След като изгледала ужасяващите кадри, майката позвънила в полицията. 51-годишната жена е задържана.", "date": "2017.11.30", "title": "ШОК! Скрита камера хвана детегледачка да пребива новородено (ВИДЕО 18+)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%80%D0%B0%D0%B7%D0%BC%D0%B0%D1%85%D0%B0-%D0%BF%D1%80%D1%8A%D1%81%D1%82-%D0%BD%D0%B0-%D0%BE%D0%BB%D0%B8%D0%B3%D0%B0%D1%80%D1%81%D0%B8%D1%82%D0%B5-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%B3%D0%BE%D0%BB%D0%B5%D0%BC%D0%B8%D1%82%D0%B5-news708614.html", "text": "Валери Симеонов размаха пръст на олигарсите от ефира на БНТ. Вицепремиерът са зарече, че няма да отстъпи от позицията на Патриотите да се бори с големите производители на алкохол, които искат да станат монополисти на пазара. Вчера Валери Симеонов прие в Министерски съвет Сдружение \"Българска домашна ракия\". На нея той каза, че са поставени въпросите за продължаващото безметежно съществуване на сив сектор. \"Това са едни казани, за които всеки селски и градски кмет знае, но не предприема нищо. Мащабен сив сектор, който създава неравноправие и подбива работата на тези,които си плащат данъци и акцизи и създава сериозни обороти в с големите производители монополисти\", добави той. \"Незаконните дистрибутори купуват спирт от големите производители и с него правят същото, което правят и големите - имитация на ракия. Това е в пъти по-евтино от продукта, който се получава при дистилация на грозде, круши и други плодове. И големите, и сивият сектор не продават истинска ракия\", отсече Валери Симеонов. Вицепремиерът коментира и акцията си \"Тишина\" по морето, както и проверките за оборота на заведенията. \"Нека някой друг се похвали, че е вкарал 300-400 милиона повече в хазната\", заяви Симеонов. \"По никакъв начин социализмът не е бил по-добър от сега. Мантра са приказките за индустриалната икономика. Хората бяха излъгани\", заяви вицепремиерът. \"Когато се казва истината, когато се търсят грешките - това е коалицията\", обясни Валери Симеонов. Той разкри как е видял вчера работата в парламента по бюджета. \"Видях падението на опозицията, това е свободно падане. В едно нещо БСП са прави - тази коалиция е вредна и опасна. Вредна и опасна за опозицията\", обясни лидерът на Патриотите. \"ДПС е партия в упадък с грозно политическо грачене без аргументи. Тази агресия, тази арогантност - кой си е позволил да нарече другите \"идиоти\". ДПС винаги е паразитирало. При положителни процеси не може да има сериозен успех\", допълни той. \"Въобразяват си, че с много приказване, много лъжи и партийни листовки, които раздават на европейските партньори, може да постигнат нещо. Няма как да стане - народът е гласувал за това съотношение в парламента\", каза още Валери Симеонов. \"Ден година храни, сега всеки дърпа чергата към себе си\", коментира той обсъждането на бюджета, протеста на БАН и искането на други браншове за повече пари. \"В България има около 1500 регистрирани казана и около 5-6000 незаконни, срещу които не се предприемат никакви мерки, защото не са твърде интересни като места за проверки на Агенция \"Митници\" и НАП\", обясни той. \"Хората се обръщат към мен като вицепремиер да се ограничи този сив сектор. Много лесно ще се ограничи, стига да има желание\", добави той. \"Не страдам от болно самолюбие, не мисля че е унизително да осигуриш водоснабняване. Най-важната новина е, че на Калотина има вода. Ако трябва да се занимавам с казани, защо да не се занимавам\", продължи Симеонов.", "date": "2017.11.30", "title": "ГОРЕЩА ТЕМА! Валери Симеонов размаха пръст на олигарсите! Вицепремиерът категоричен: Големите производители на алкохол не правят истинска ракия"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%E2%80%9E%D0%B0%D0%BD%D0%B3%D0%B5%D0%BB%D0%B0-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0%E2%80%9C-%D0%B0%D0%BB%D1%84%D1%80%D0%B5%D0%B4%D0%BE-%D0%B0%D1%81%D1%82%D0%B8%D0%B7-%D0%B2-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-news708575.html", "text": "Съд в Аржентина осъди бившия морски капитан Алфредо Астиз, познат като „Ангела на смъртта“, на доживотен затвор заради нарушения на човешките права, извършени по време на диктатурата в страната, в таен център за задържане и изтезания, съобщава Voice of America, цитирани от Фокус. Астиз е обвинен в отвличания, в това число и на малолетни, изтезания и убийства. По време на процеса са издадени присъди и на още 53 лица. Процесът е за престъпления срещу човечеството, извършени срещу 789 души в Флотската техническа школа – най-големия таен център за изтезания от времето на диктатурата. Преследването срещу извършените в него престъпления започна през 2007 г. Правозащитните групи смятат, че близо 30 хил. души са убити по време на диктатурата в Аржентина, управлявала страната между 1976 и 1983 г.", "date": "2017.11.30", "title": "Присъда! Доживотен затвор за „Ангела на смъртта“ Алфредо Астиз в Аржентина"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0%D1%80%D0%B0%D0%B4%D0%B8-%D0%B0%D0%BD%D1%82%D0%B8%D0%BC%D1%8E%D1%81%D1%8E%D0%BB%D0%BC%D0%B0%D0%BD%D1%81%D0%BA%D0%B8-%D0%B2%D0%B8%D0%B4%D0%B5%D0%BE%D0%BA%D0%BB%D0%B8%D0%BF%D0%BE%D0%B2%D0%B5-news708570.html", "text": "Доналд Тръмп сподели на профила си в социалната мрежа „Туитър“ клипове с антимюсюлманско съдържание, оригинално публикувани от заместник-председателя на британската крайнодясна група „Великобритания на първо място“ Джейдън Франсен, предизвиквайки остра реакция от страна британския министър-председател Тереза Мей, пише The Guardian, цитирани от Фокус. В споделените от Тръмп клипове се вижда как група мюсюлмани бутат момче от покрива на сграда, как разрушават статуя на Дева Мария и как тормозят холандско момче с патерици. Президентът е споделил материалите без приложен коментар. „Великобритания на първо място“ иска да раздели общностите и да всява напрежение. Тя създава притеснения у спазващите закона хора. Британците отхвърлят предразсъдъците на крайната десница, която е антитезата на ценностите, които нашата страна уважава – приличието, уважението и толерантността“, коментира говорител на британския министър-председател. Въпреки, че разкритикува Тръмп, правителството на Великобритания отхвърли призивите на опозицията неговата покана да посети Великобритания в близките месеци да бъде отменена. „Поканата за официално посещение е приета. По-нататъшни детайли ще бъдат разкрити по-късно“, уточни говорителят. Американският президент често използва профила си в „Туитър“, за да подкрепя спорни личности. През 2015 г. на въпрос дали смята споделянията си за подкрепа той заяви, че, когато „ретуитва“, го прави \"с причина“.", "date": "2017.11.30", "title": "Реакция! Тереза Мей скочи срещу Доналд Тръмп заради антимюсюлмански видеоклипове"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82%D1%80%D0%B0%D0%BC%D0%B2%D0%B0%D0%B9-%D0%B0%D0%B2%D0%B0%D1%80%D0%B8%D1%80%D0%B0-%D0%BF%D1%80%D0%B5%D0%B4-%D0%BF%D0%B8%D1%80%D0%BE%D0%B3%D0%BE%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B8-news708602.html", "text": "Трамвай запречи кръстовището на бул. \"ген. Тотлебен\" и бул. \"Пенчо Славейков\" в София рано тази сутрин, точно пред болница \"Пирогов\", видя репортер на ПИК. Причината за аварията беше скъсана жица от електропреносната мрежа. Няколко трамвая са се събраха на кръстовището, а движението в района беше много натоварено. Всички чакаха аварийни екипи, които да отстранят проблема. Сигналът е подаден в 6,50 часа, а след половин час трафикът беше нормализиран. Автобусите качваха хората от трамвайните спирки по специално нареждане, научи ПИК", "date": "2017.11.30", "title": "ПЪРВО В ПИК! Трамвай аварира пред \"Пирогов\" (ОБНОВЕНА/СНИМКИ)"}
{"url": "http://pik.bg/%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%81%D0%B8%D1%82%D0%B8-%D1%81-13-%D0%B0-%D0%BF%D0%BE%D0%B1%D0%B5%D0%B4%D0%B0-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-%D0%B2%D1%8A%D0%B2-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-news708563.html", "text": "Лидерът във Висшата лига на Англия Манчестър Сити продължи победния си ход. В мача си от междинния 14-и кръг на шампионата на Англия играчите на мениджъра Хосеп Гуардиола победиха у дома Саутхемптън с 2:1. Рахим Стърлинг в шестата минута на добавеното време на двубоя  донесе успеха на  „Гражданите“. Преди това Кевин де Бройне откри резултата за Манчестър Сити в 47-ата минута, а в 75-ата минута Ориол Ромеу възстанови равенството. За Манчестър Сити това е 13-а победа в кампанията, като тимът няма загуба все още. Манчестър Сити има аванс от осем точки пред втория Манчестър Юнйтед. Борнемут – 1:2 – Хъдърсфилд 5:0 – Суонзи 1:0 – Уест Хем 4:0 – Саутхемптън 2:1 Стоук Сити – 0:3", "date": "2017.11.30", "title": "Манчестър Сити с 13-а победа от началото на сезона във Висшата лига"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D1%80%D0%B8%D0%B5-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%B7%D0%B0-2018-%D0%B3-news708577.html", "text": "Парламентът прие бюджета на Министерството на образованието за 2018 година, предаде Фокус. Както е известно, депутатите гласуваха удължаване на заседанието си заради бюджета. В бюджета на Министерството на образованието са заложени приходи в размер на 13 100 млн. лв и разходи в размер на 584 470 млн. лв. Най-голямата част от разходите в бюджета са отделени на политиката за учене през целия живот. С приемането на бюджета депутатите предоставиха на БАН трансфер в размер на 83 075 млн. лв.", "date": "2017.11.30", "title": "Парламентът прие бюджета на Министерството на образованието за 2018 г."}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE%D0%BF%D0%BE%D1%81%D1%82%D0%B0%D0%B2%D0%B5%D0%BD-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%BD%D0%B0%D1%82%D0%BE-%D0%B0%D0%BB%D0%B8%D0%B0%D0%BD%D1%81%D1%8A%D1%82-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%B0%D1%89%D0%B8%D1%82%D0%B8-%D1%88%D0%B2%D0%B5%D1%86%D0%B8%D1%8F-%D0%B8-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D0%BF%D1%80%D0%B8-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD-news708564.html", "text": "Според Ханс Хелсет, специален съветник на централата на НАТО в Норвегия, Алиансът трябва да защити Швеция и Финландия в случай на въоръжена агресия срещу тях, въпреки че нито една от двете държави не е член на съюза, съобщава Reuters, цитирана от Фокус. Според Хелсет, засилващите се връзки между двете държави и НАТО увеличават риска спрямо тях и Алиансът трябва да им се притече на помощ при нужда. „Това, че те не са страни-членки, всъщност намалява препятствията за въоръжена агресия срещу двете страни. Според мен, НАТО просто има морални и други причини да им помогне“, смята Хелсет. Той добави, че Алиансът остава открит да приеме Швеция и Финландия, ако те поискат да се присъединят към него. Двете страни участват в учения на НАТО , но не попадат под чл. 5 на договора на НАТО, според който нападение срещу едва страна се смята за нападение срещу всички. И двете страни знаят, че ако се кандидатират за членство в Алианса, това ще предизвика ответна реакция от Москва, която е срещу всяка разширяване на НАТО. По-рано високопоставен представител на руското Външно министерство призова да се възобновят връзките с европейските държави, включително и комуникацията между военните експерти. Но Хелсет заяви, че „няма как да се върнем към обичайния метод за действие“ с Русия, предвид анексирането на Крим, подкрепата на Русия към сирийския президент Башар Асад и използването на „неприятелски атаки в кибер-пространството“.", "date": "2017.11.30", "title": "Високопоставен служител на НАТО: Алиансът трябва да защити Швеция и Финландия при евентуална агресия срещу тях"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D1%80%D0%B8%D0%B5-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D0%B7%D0%B0-2018-%D0%B3-%D0%B8-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%BF%D0%BB%D0%B5%D0%BD%D0%B0%D1%80%D0%BD%D0%BE%D1%82%D0%BE-%D0%B7%D0%B0%D1%81%D0%B5-news708579.html", "text": "Парламентът прие бюджета на Министерство на културата за 2018 г. и прекрати пленарното си заседание, съобщи Фокус. Предложението за прекратяване на заседанието след приемане на бюджета на Министерство на културата направи Николай Александров от ПГ на „Обединени патриоти“. „За“ предложението му гласуваха 179 народни представители, „против“ – 4 и „въздържали се“ - 5, с което то бе прието. Приходите в бюджета на Министерството са 24,9 млн. лв., а разходите възлизат на 175 282 млн. лв. Най-голямата част от разходите на Министерство на културата са разпределени за политиката в областта на създаване, популяризиране на съвременното изкуство в страната и в чужбина. Както е известно, пленарното заседание започна вчера в 9:00 часа и бе удължавано четири пъти. Първоначално депутатите щяха да заседават до 18:00 часа, след това приеха да работят до 23:00 часа, после до 24:00 часа на 30 ноември. Последното решение бе заседанието да бъде удължено до приемане на бюджета на Министерство на енергетиката за 2018 г.", "date": "2017.11.30", "title": "Парламентът прие бюджета на Министерство на културата за 2018 г. и прекрати пленарното заседание"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%89-%D0%BD%D0%B0-%D0%B5%D1%81-%D0%BF%D0%BE-%D0%B1%D1%80%D0%B5%D0%BA%D0%B7%D0%B8%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B5-%D1%87%D0%BB%D0%B5%D0%BD-%D0%BD%D0%B0-%D0%B5%D0%B2%D1%80%D0%BE%D0%BF%D0%BE%D0%BB%D1%81%D0%BB%D0%B5%D0%B4-%D0%BA%D0%B0%D1%82%D0%BE--news708565.html", "text": "Великобритания няма да бъде повече член на Европол, след като напусне Съюза, въпреки че правителството в Лондон да заявява, че иска да остане в организацията и да запази възможността за издаване на европейска заповед за арест и да използва споделените бази данни с престъпници. Това заяви главният преговарящ на Европейския съюз по Брекзит Мишел Барние, цитиран от The Independent, съобщи Фокус. По време на конференция в Берлин, посветена на сигурността, Барние коментира, че Великобритания няма да бъде повече член на Европол, добавяйки, че тя също така ще напусне Европейската агенция по отбрана, а нейните министри на отбраната и посланици ще бъдат изключвани от международните срещи с европейските си колеги. „Тези промени са логично последствие от избора, направен от британците на референдума от миналата година“, заяви той. „Това е решение, взето след серия нападения на европейска земя, извършени от млади хора, израснали в Европа. Това е решение, взето шест месеца, след като френският министър на отбраната призова към солидарност между всичките си европейски колеги, които да се присъединят в борбата срещу тероризма на „Ислямска държава – коменвтира Барние. - Вместо да стои рамо до рамо със Съюза, Великобритания избра да бъде сама“. По време на речта си той заяви, че общият европейски отбранителен съюз „ще трябва да се развива без британците, след като на 30 март 2019 г. Великобритания, както е желанието ѝ, ще стане трета държава по отношение на отбраната и въпросите за сигурността. Тя няма повече да е член на Европейската агенция по отбрана и на Европол“, допълни Барние. „Великобритания няма да може да се възползва от Европейския фонд за отбрана като страните членки. Тя няма повече да участва във вземането на решенията и в планирането на нашата отбрана и инструменти за сигурност“, заключи той.", "date": "2017.11.30", "title": "Главният преговарящ на ЕС по Брекзит: Великобритания няма да бъде член на Европол,след като напусне Съюза"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D1%82-%D1%80%D0%B8%D1%8F%D0%B4-%D0%BE%D0%B1%D0%B5%D0%B4%D0%B8%D0%BD%D0%B8%D1%85%D0%BC%D0%B5-%D1%81%D0%B5-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news708607.html", "text": "След среща с военния министър на Саудитска Арабия, вицепремиерът Красимир Каракачанов посочи, че кралството е една от държавите, които много успешно участват в борбата срещу тероризма и „Ислямска държава“, съобщава БНТ. „Те имат добри специалисти, изградена система, която работи. Разговаряхме за подписването на споразумение за обмен на информация. Може да изпратим наши представители за подобряване на комуникацията. По този начин ще сме много по-ефективни в борбата срещу тероризма“, заяви вицепремиерът.", "date": "2017.11.30", "title": "Вицепремиерът Каракачанов от Рияд: Обединихме се в борбата срещу \"Ислямска държава\""}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%BB%D0%B8%D0%B1%D0%B8%D1%8F-%D1%80%D0%B0%D0%B7%D1%80%D0%B5%D1%88%D0%B8-%D1%81%D0%BF%D0%B5%D1%88%D0%BD%D0%B0-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news708580.html", "text": "Президентът на Франция Еманюел Макрон заяви, че Либия се е съгласила с лидерите на Европейския съюз и Африка да позволи на мигрантите, сблъскващи се със злоупотреби на нейна територия, да бъдат евакуирани спешно до родните си страни, предава Франс Прес, цитирана от Фокус. „Лидерите на Либия, Франция, Германия, Чад, Нигер и на други страни решиха да се провеждат спешни операции по евакуация от Либия на хората, които искат да бъдат преместени“, каза Макрон.", "date": "2017.11.30", "title": "Президентът на Франция: Либия разреши спешна евакуация на мигранти"}
{"url": "http://pik.bg/%D0%BA%D0%BB%D0%B0%D1%81%D0%B0%D1%86%D0%B8%D1%8F-%D0%BD%D0%B0%D0%B9-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%B2-%E2%80%9E%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC%E2%80%9C-%D0%B7%D0%B0-2017-%D0%B3%D0%BE%D0%B4%D0%B8%D0%BD%D0%B0-%D0%B5-news708573.html", "text": "Най-следваната звезда в „Инстаграм“ за 2017 година е американската актриса и певица Селена Гомес, съобщава Лайф. Тя има 130 милиона последователи в мрежата. Второто място в класацията си разделят португалската футболна суперзвезда Кристиано Роналдо и американската певица Ариана Гранде. Двамата имат по 115 милиона последователи. Бионсе е следвана в мрежата от 108 милиона свои фенове, което я оставя на четвъртата позиция. „Топ 5“ на класацията допълва Ким Кардашян със 104 милиона последователи. За най-популярно видео за 2017 година в „Инстаграм“ е призната публикация на Кристиано Роналдо. В нея е запечатано пътуването на играча и големият му син с хиперкар Bugatti Chiron. Видеото е било изгледано от близо 20 млн. потребители на „Инстаграм“. Най-популярната снимка на годината е тази на бременната Бионсе, която е получила над 11 млн. харесвания.", "date": "2017.11.30", "title": "Класация! Най-популярната звезда в „Инстаграм“ за 2017 година е..."}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BE%D0%BE%D0%BD-%D0%BE%D0%B1%D1%81%D1%8A%D0%B4%D0%B8-%D1%81-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%BA%D0%BD%D0%B4%D1%80-news708568.html", "text": "Заместник генералният секретар на ООН по политическите въпроси Джефри Фелтман съобщи, че на 29 ноември е провел среща с постоянния представител на Северна Корея към ООН Ча Сон Нам във връзка с последните ракетни изпитания на КНДР, съобщава електронното издание RT. „В разговора ни лично предадох на господин Нам послание от генералния секретар на ООН“, заяви Фелтман. По думите му, основната заплаха за безопасността на целия свят в момента идва от Корейския полуостров.", "date": "2017.11.30", "title": "На четири очи! Заместник генерален секретар на ООН обсъди с постоянния представител на КНДР в организацията последните ракетни тестове на Пхенян"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%B8%D1%81%D0%BA%D0%B0%D0%BB-%D0%B4%D0%B0-%D1%83%D0%B1%D0%B8%D0%B5-%D1%81-%D0%B1%D1%80%D0%B0%D0%B4%D0%B2%D0%B0-%D1%81%D1%8A%D1%81%D0%B5%D0%B4%D0%B8%D1%82%D0%B5-%D1%81%D0%B8-%D0%B7%D0%B0%D1%89%D0%BE%D1%82%D0%BE-%D1%81%D0%B0-%D1%88%D0%BE%D1%82%D0%BB%D0%B0%D0%BD%D0%B4%D1%86%D0%B8-news708576.html", "text": "67-годишният Джеймс Ретиган от Манчестър бе осъден на 14 седмици затвор условно заради това, че заплашвал съседите си да ги убие с брадва заради това, че са шотландци, съобщава Mirror. Присъдата му ще стане ефекстивна, ако в рамките на следващата година Ретиган направи ново подобно провинение. Той ще трябва да заплати и глоба от 215 паунда. Съдът е издал и заповед да не контактува с шотландските си съседи. Посочва се, че Ретиган издебнал съседите си, когато се прибират, като ги атакувал със заплахи веднага щом те паркирали колата си.  Той заплашил с брадва да убие съседа си Кени Маклафин и цялото му семейство, като след това забил брадвата във вратата на своята къща. В гнева си пенсионерът заплашвал още, че ще запали къщата на шотландските си съседи докато те спят. Освен това Ретиган нееднократно си позволявал да прави груби изказвания по адрес на съседите си на висок глас, като изтъквал националността им. „Когато се напие, което става често, е страшно. Най-много ме притеснява, че наистина може да запали дома ми и не се чувствам в безопасност“, разкрива притесненията си Кени Маклафин. Неговата дъщеря също е притеснена, че конфликтът може да приключи фатално. „Чувствам, че всичко може да приключи, когато той наистина ни избие“, коментира тя.", "date": "2017.11.30", "title": "Екшън! Британски пенсионер искал да убие с брадва съседите си, защото са шотландци"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-60-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news708578.html", "text": "В морето Банда, източно от индонезийския остров Амбон е било регистрирано земетресение с магнитуд 6,0 по Рихтер, съобщава ТАСС, позовавайки се на Европейско-Средиземноморския сеизмологичен център. Епицентърът на  труса е бил на дълбочина 162 километра, на 402 километра от град Амбон, който е разположен на едноименния остров. Няма данни за разрушения и пострадали. Не се съобщава за опасност от цунами.", "date": "2017.11.30", "title": "Трус! Земетресение с магнитуд 6,0 по Рихтер бе регистрирано край бреговете на Индонезия"}
{"url": "http://pik.bg/%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B0%D1%89-%D0%B2-%D0%BE%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BE%D1%82%D0%BD%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D0%BB%D0%B0%D1%81%D0%B0-%D0%BD%D0%B0-%D0%BA%D0%BD%D0%B4%D1%80-%D0%B2-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-news708569.html", "text": "Постоянният представител на САЩ в ООН Ники Хейли призова всички страни по света да прекъснат всякакви връзки със Северна Корея, включително и преустановяване на търговски отношения, както и експулсиране на севернокорейски работници, съобщава електронното издание RT. Хейли поиска това по време на извънредното заседание на Съвета за сигурност на ООН, посветено на последния ракетен тест на Северна Корея. Постоянният представител на САЩ в ООН настоя още и за отнемането на правото на глас на КНДР в организацията. „Никога не сме искали война със Северна Корея, като и в момента не я искаме. Но ако се стигне до там, може да сте сигурни, че настоящият севернокорейски режим ще бъде унищожен напълно“, заяви Хейли. Тя съобщи още, че президентът на САЩ Доналд Тръмп е заявил пред лидера на Китай Си Дзинпин, че Китай трябва да прекрати всякакви доставки на нефт за Северна Корея.", "date": "2017.11.30", "title": "Постоянният представител на САЩ в ООН призова за отнемането на гласа на КНДР в организацията"}
{"url": "http://pik.bg/%D0%BE%D1%82%D1%80%D0%BE%D0%B2%D0%B5%D0%BD%D0%B8%D1%8F%D1%82-%D0%B2-%D0%BA%D1%83%D0%B0%D0%BB%D0%B0-%D0%BB%D1%83%D0%BC%D0%BF%D1%83%D1%80-%D0%B1%D1%80%D0%B0%D1%82-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B8%D0%BC%D0%B0%D0%BB-%D1%83-%D1%81%D0%B5%D0%B1%D0%B5-%D1%81%D0%B8-%D0%B0%D0%BD%D1%82%D0%B8%D0%B4%D0%BE%D1%82-news708589.html", "text": "Ким Чон Нам, брат на лидера на Северна Корея Ким Чен Ун, който бе отровен на летището в Куала Лумпур, е носил със себе си антидот на отровите, които са го убили, съобщава малазийското издание The Star. По информация на експертите, в раницата на Нам е имало 12 дози атропин – антидот, който помага срещу нервно-паралитични вещества и отрови, включително и VX. Не става ясно откъде Ким Чон Нам е имал антидота. Братът на Ким Чен Ун бе убит на 13 февруари на летището в Куала Лумпур. По информация на полицията на Малайзия, две момичета залели мъжа с нервно-паралитично разяждащо вещество VX, като в рамките на 20-ина минути той починал. По-рано заподозрените за убийството на Ким Чон Нам не се признаха за виновни.", "date": "2017.11.30", "title": "Отровеният в Куала Лумпур брат на Ким Чен Ун имал у себе си антидот"}
{"url": "http://pik.bg/%D1%88%D0%BE%D0%BA-%D0%B1%D1%80%D0%B5%D0%BA%D0%B7%D0%B8%D1%82-%D1%83%D0%B4%D1%80%D1%8F-%D0%BF%D0%BE-%D1%8F%D0%B3%D0%BE%D0%B4%D0%BE%D0%B2%D0%B0%D1%82%D0%B0-%D0%BF%D1%80%D0%BE%D0%B4%D1%83%D0%BA%D1%86%D0%B8%D1%8F-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news708574.html", "text": "Бъдещето на производството на ягоди във Великобритания е заплашено, освен ако тя не постигне споразумение за „гладка“ търговия с Европейския съюз, съобщава Daily Telegraph, цитирани от Фокус. Говорейки пред парламентарната комисия по излизането от Европейския съюз, директорът на „Консорциума за свежа продукция“ Сиън Томас предупреди депутатите, че хранителните стандарти във Великобритания се разминават с тези в Европейския съюз и бъдещето на ягодовата продукция в страната е поставено под съмнение. „Великобритания зависи силно от вноса на материали за разсад от Европа, за да отглежда ягоди“, аргументира се тя. Според нея, 95% от младите растения, необходими за отглеждането на плодовете, се внасят от Европа, допълвайки, че Великобритания „просто няма достатъчно парници“ за подобна продукция. „Компаниите изпитват затруднения при наемането на сезонни работници не само за прибирането на реколтата, но и в области като пакетирането и доставките. Това може да накара бизнеса да се изнесе в Европа“, разясни Томас.", "date": "2017.11.30", "title": "Шок! Брекзит удря по ягодовата продукция във Великобритания"}
{"url": "http://pik.bg/%D0%BB%D0%BE%D0%BD%D0%B4%D0%BE%D0%BD-%D1%89%D0%B5-%D0%B1%D1%8A%D0%B4%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D0%BC%D0%B0%D1%87%D0%B0-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%82%D0%B8%D1%82%D0%BB%D0%B0-%D0%BF%D0%BE-%D1%88%D0%B0%D1%85%D0%BC%D0%B0%D1%82-%D0%BF%D1%80%D0%B5%D0%B7-%D0%BD%D0%BE%D0%B5%D0%BC%D0%B2%D1%80%D0%B8-2018-%D0%B3%D0%BE%D0%B4%D0%B8%D0%BD%D0%B0-news708555.html", "text": "Вицепрезидентът на Международната шахматна федерация (ФИДЕ) Георгиос Макропулос обяви, че Лондон ще приеме мача за световната титла по шахмат при мъжете през 2018 година, съобщава ТАСС. „Лондон има изключителна история в организацията на спортни и културни събития, а всичко това е присъщо за шахмата“, коментира Макропулос. Актуалният световен шампион Магнус Карлсен от Норвегия, който е притежател на титлата от 2013 година, очаква своя съперник. Той ще бъде определен на турнир на претендентите, който трябва да се проведе от 10 до 28 май в Берлин. В състезанието ще се включат осем гросмайстори. Мачът за световната титла ще се проведе от 9 до 28 ноември 2018 година.", "date": "2017.11.30", "title": "Лондон ще бъде домакин на мача за световната титла по шахмат през ноември 2018 година"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BB%D1%83%D0%BD%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%BD%D0%B0-90-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%B8%D0%BB%D0%B8%D0%BE%D0%BD%D0%B5%D1%80---%D0%B1%D0%B8%D0%B2%D1%88%D0%B8%D1%8F%D1%82-%D1%9D-%D0%BC%D1%8A%D0%B6-%D0%BC%D1%83-%D0%B1%D0%B8%D0%BB-%D0%BD%D0%B0%D0%B1%D0%BE%D1%80-%D0%B8-%D1%81%D1%8A%D0%B4-news708410.html", "text": "Скандалната участничка в „Биг Брадър“ Луна спусна бариерата към сърцето си за всички мъже в Къщата, споделяйки, че има сериозен приятел. Оказва се, че любимият на чалга ветеранката е 88-годишен австралийски милионер, при когото блондинката е прекарала по-голямата част от изминалото лято. С настоящия си благодетел Луна се познавала поне от 20 години, защото той бил съдружник и приятел на бившия ѝ мъж. Ексцентричката не се поколебала да се метне в леглото му малко след като досегашният ѝ любим се споминал. Въпреки че фолкфурията пазеше самоличността му, в България бе обществена тайна, че мъжът на сърцето ѝ е турският мултимилионер Мехмед Трапджъ. Един от най-уважаваните бизнесмени в южната ни съседка се спомина също на преклонната 88-годишна възраст от инфаркт по време на предходното участие на Луна в риалити формàта през 2015 г. Роднините му и до днес хвърляли вината за внезапната му смърт върху нея, защото с приумиците си да предлага брак на премиера Бойко Борисов в ефир, за да е интересна, разочаровала дълбоко любовника си. Черната вдовица Луна обаче бързо хвърлила траура и заменила дългогодишния си партньор с неговия пръв приятел. Макар да се слави с вулгарното си творчество, певицата никога не е забърквала любовни афери със свои колеги, нито пък е участвала в любовни триъгълници. Открай време сърцето ѝ принадлежеше на покойния Мехмед, с когото се запознали преди почти 20 години. Тогава блондинката била прохождаща в чалга жанра. Турчинът я харесал по време на участие в южната ни съседка. Запознали се, а след това искрата пламнала помежду им. Именно на него Луна държи успеха в кариерата си и финансовия лукс, с който парадира в обществото. Любовната връзка между Мехмед и Луна вървяла като по масло, като се пропусне немаловажният факт, че турчинът бил щастливо женен с няколко деца, внуци и дребни правнуци. Семейните му ангажименти станали причина двамата да не стигнат до брак. Луна обаче не страдала от този факт. Мехмед постоянно угаждал на капризите ѝ. Подпомогнал я да се сдобие със собствен дом в престижен столичен квартал, който заедно обзавели с помощта на специалисти по вътрешен дизайн. Легенди се разказват за имението на Луна, в което имало стая за обувки, стая за рокли и стая за спортни дрехи. На разположение на дамата имало домашна помощничка, която се справяла отлично с всички домакински задължения, в които влизало дори правенето на кафе – нещо, с което блондинката показа, че не може да се справи в сегашното си участие в шоуто.", "date": "2017.11.30", "title": "ЕКСКЛУЗИВНО В ПИК! Луна любовница на 90-годишен милионер - бившият ѝ мъж му бил набор и съдружник, издъхнал от инфаркт"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D1%81%D1%8A%D0%B2%D0%B5%D1%82%D0%B2%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B4%D0%B0-%D1%81%D0%B5-%D1%84%D0%BE%D0%BA%D1%83%D1%81%D0%B8%D1%80%D0%B0-%D0%B2%D1%8A%D1%80%D1%85%D1%83-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B8%D1%82%D0%B5-%D0%B8%D1%81%D0%BB%D1%8F%D0%BC%D0%B8-news708581.html", "text": "Американсикят президент Доналд Тръмп отговори на критиките на премиера на Великобритания Тереза Мей, след като сподели на профила си в социалната мрежа „Туитър“ клипове с антимюсюлманско съдържание. „Премиерът на Великобритания Тереза Мей, да не се фокусира върху мен, а да се съсредоточи върху разрушителния радикален ислямски тероризъм, разпространен в Обединеното Кралство. Ние се справяме с този проблем добре“, написа Тръмп в „Туитър“. Доналд Тръмп сподели на профила си в социалната мрежа „Туитър“ клипове с антимюсюлманско съдържание, оригинално публикувани от заместник-председателя на британската крайнодясна група „Великобритания на първо място“ Джейдън Франсен, с което предизвика остра реакция от страна британския министър-председател Тереза Мей. В споделените от Тръмп клипове се вижда как група мюсюлмани бутат момче от покрива на сграда, как разрушават статуя на Дева Мария и как тормозят холандско момче с патерици. Президентът е споделил материалите без приложен коментар. „Великобритания на първо място“ иска да раздели общностите и да всява напрежение. Тя създава притеснения у спазващите закона хора. Британците отхвърлят предразсъдъците на крайната десница, която е антитезата на ценностите, които нашата страна уважава – приличието, уважението и толерантността“, коментира говорител на британския министър-председател. Въпреки, че разкритикува Тръмп, правителството на Великобритания отхвърли призивите на опозицията неговата покана да посети Великобритания в близките месеци да бъде отменена. „Поканата за официално посещение е приета. По-нататъшни детайли ще бъдат разкрити по-късно“, уточни говорителят. Американският президент често използва профила си в „Туитър“, за да подкрепя спорни личности. През 2015 г. на въпрос дали смята споделянията си за подкрепа той заяви, че, когато „ретуитва“, го прави \"с причина“.", "date": "2017.11.30", "title": "Контра! Доналд Тръмп посъветва Тереза Мей да се фокусира върху борбата с радикалните ислямисти във Великобритания"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BF%D1%80%D0%B0%D1%82%D0%B5%D0%BD%D0%B8%D0%BA-%D0%BD%D0%B0-%D0%BE%D0%BE%D0%BD-%D0%B7%D0%B0-%D1%81%D0%B8%D1%80%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8%D1%82%D0%B5-%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B2-%D0%B6%D0%B5%D0%BD%D0%B5%D0%B2%D0%B0-%D0%B4%D0%B0-%D1%81%D0%B5-%D0%B2%D1%8A%D0%B7%D0%B4-news708562.html", "text": "Специалният пратеник на ООН за Сирия Стефан де Мистура призова всички участници на осмия кръг на преговорите в Женева да се въздържат от обвинения, поставяне на условия и други неконструктивни заявления, предава РИА Новости, цитирана от Фокус. „Специалният пратеник на ООН напомня на всички делегации, намиращи се в Женева, за своя призив, направен по време на речта му пред Съвета за сигурност на ООН на 27 ноември, те сериозно да се отнасят към преговорния процес, без да излизат с предварителни условия. С началото на осмия кръг на междусирийските преговори е настъпило време да се фокусираме върху постигането на реален прогрес в политическия процес в интерес на сирийския народ“, се посочва в официално изявление от екипа на Де Мистура, разпространено от негово име. Осмият кръг на преговорите в Женева стартира на 28 ноември. Преди началото на дискусиите водачът на делегацията на обединената сирийска опозиция Нарс Харири заяви, че неговата делегация е готова на преки преговори без предварителни условия, но възнамерява да се фокусира върху обсъждането на оставката на президента на Сирия Башар Асад преди началото на преходния процес в страната. По-късно Харири на няколко пъти повтори исканията си. Делегацията на сирийското правителство все още не е разкрила своята позиция на преговорите.", "date": "2017.11.30", "title": "Специалният пратеник на ООН за Сирия призова участниците в преговорите в Женева да се въздържат от взаимни обвинения"}
{"url": "http://pik.bg/%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%B2%D1%81%D0%B8%D1%87%D0%BA%D0%B8-%D1%81%D1%82%D1%80%D0%B0%D0%BD%D0%B8-%D0%B4%D0%B0-%D0%BE%D1%82%D0%B7%D0%BE%D0%B2%D0%B0%D1%82-%D0%BF%D0%BE%D1%81%D0%BB%D0%B0%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%BE%D1%82-%D0%BA%D0%BD%D0%B4%D1%80-news708556.html", "text": "Съединените щати призоваха всички страни по света да отзоват своите посланици от Северна Корея, съобщи РИА Новости, като се позовава на изявление на официалния представител на Държавния департамент Хедър Науърт. „Всички страни са длъжни да засилят максимално икономическия и дипломатическия натиск над КНДР“, заяви Науърт. Тя се обърна с призив всички страни да експулсират намиращите се на териториите им трудови мигранти от КНДР, чийто заработени средства „се използват за ракетната програма“.", "date": "2017.11.30", "title": "От Държавния департамент на САЩ призоваха всички страни да отзоват посланиците си от КНДР"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BA%D0%BD%D0%B4%D1%80-%D0%BA%D0%B0%D1%82%D0%BE-%E2%80%9E%D0%BE%D0%B3%D1%80%D0%BE%D0%BC%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D1%86%D0%B5%D0%BB%D0%B8%D1%8F-%D1%86%D0%B8%D0%B2%D0%B8%D0%BB%D0%B8%D0%B7%D0%BE%D0%B2%D0%B0%D0%BD-%D1%81%D0%B2%D1%8F%D1%82%E2%80%9C-news708558.html", "text": "Северна Корея представлява сериозна заплаха за цивилизования свят. Това заяви заместникът на прессекретаря на Белия дом Радж Шах, цитиран от Известия. „Заплахата от страна на Северна Корея е крайно сериозна. Това е заплаха не само за САЩ или Корейския полуостров, но и за целия цивилизован свят“, заяви Шах. Той добави, че властите в САЩ правят всичко по силите си за да убедят останалите страни да бъдат предприети „сериозни и решителни стъпки“ за оказването на максимално възможен натиск над КНДР. В ранните часове на 29 ноември КНДР извърши поредно изстрелване на междуконтинентална балистична ракета „Хвасон-15“. Ракетата прелетя 950 км за 53 минути и достигна максимална височина от 4, 475 км. По информация на японското министерство на отбраната, ракетата е паднала на 250 км северно от префектура Аомори.", "date": "2017.11.30", "title": "Белият дом определи КНДР като „огромна заплаха за целия цивилизован свят“"}
{"url": "http://pik.bg/%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B8%D1%82%D0%B5-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-%D1%81%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D1%8F%D1%85%D0%B0-%D0%B4%D0%B0-%D0%BF%D0%BE%D0%B8%D1%81%D0%BA%D0%B0%D1%82-%D0%BE%D1%82-%D0%B5%D0%B3%D0%B8%D0%BF%D0%B5%D1%82-%D0%B7%D0%B0%D0%B1%D0%B0%D0%B2%D1%8F%D0%BD%D0%B5-%D0%BD%D0%B0-%D0%BF%D1%80%D0%B5%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA-news708560.html", "text": "Противостоящите помежду си палестински фракции са се споразумели да поискат от Египет да отложи предаването на контрола над Ивицата Газа от „Хамас“ на „Фатах“ като част от споразумението за помирение, съобщава Франс Прес, цитирана от Фокус. Агенцията се позовава на източници от „Хамас“. „Хамас“ и „Фатах“ молят Египет да отложи предаването на правителствените роли от 1 декември до 10 декември, за да се приключи споразумението, което да осигури изпълняването на действията по националното помирение“, се посочва в официално изявление на „Хамас“.", "date": "2017.11.30", "title": "Палестинските организации се споразумяха да поискат от Египет забавяне на предаването на контрола над Ивицата Газа"}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D0%B7%D0%B0%D1%81%D1%82%D0%B0%D0%B2%D0%B0-%D0%B7%D0%B0%D0%B4-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%BF%D0%BE%D1%80%D1%82%D1%83%D0%B3%D0%B0%D0%BB%D1%81%D0%BA%D0%B8%D1%8F-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B5%D0%B2%D1%80%D0%BE%D0%B3-news708559.html", "text": "Италия ще подкрепи португалския министър на финансите Марио Сентено за следващ председател на Еврогрупата, предава Reuters, цитирана от Фокус. Агенцията се позовава на италиански правителствени източници. Италианският министър на икономиката Пиер Карло Падоан се смяташе за възможен претендент за поста, но министър-председателят на страната Паоло Джентилони заяви по-рано, че това ще бъде проблемно, защото следващата година в Италия предстоят парламентарни избори. Правителственият източник, настоял за анонимност, е заявил, че Италия би подкрепила Сентено да заеме мястото на Йерун Диселблум, който напуска влиятелния пост, след като престана да бъде холандски министър на финансите по-рано тази година след парламентарните избори в страната си. Очаква се на 1 декември Диселблум да обяви списъка с тези, които са обявили кандидатурата си за поста.", "date": "2017.11.30", "title": "Италия застава зад кандидатурата на португалския финансов министър за председател на Еврогрупата"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%BA%D0%B8%D1%82%D0%B0%D0%B9-%D0%B8-%D1%80%D1%83%D1%81%D0%B8%D1%8F-%D0%B4%D0%B0-%D0%BF%D0%BE%D0%BA%D1%80%D0%B5%D0%BF%D1%8F%D1%82-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-news708550.html", "text": "Президентът на Франция Емануел Макрон заяви, че разчита на страните членки на Съвета за сигурност на ООН Китай и Русия да подкрепят санкциите спрямо Северна Корея заради нейното последно ракетно изпитание, предава Reuters, цитирана от Фокус. „Отново осъждам с най-голяма сила ракетното изстрелване. Сега трябва да засилим санкциите - заяви Макрон пред местни медии. - Разчитам особено на Китай и на Русия да предприемат най-сложните и ефективни санкции“.", "date": "2017.11.30", "title": "Президентът на Франция призова Китай и Русия да покрепят санкциите срещу КНДР"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-41-%D0%B3%D0%BE%D0%B4%D0%B8%D1%88%D0%B5%D0%BD-%D1%81-3-%D0%BF%D1%80%D0%BE%D0%BC%D0%B8%D0%BB%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%BF%D0%B0%D0%BD%D0%B0%D0%B8%D1%80%D0%B0-news708543.html", "text": "41-годишен пиян шофьор причини тежка катастрофа на Панаира преди две вечери. Никола Илиев е от град Хисаря, а службата му се намира под тепетата, съобщава \"Трафик нюз\". Изданието припомня, че Никола бе седнал с над 3 промила алкохол зад волана на автомобила си. С бясна скорост пред панаира той помете разделителна мантинела, премина в насрещното и се заби челно в друг автомобил. В тях са нанизва и микробус. След тежкия удар парчета са изхвърчали и са ударили автобус, който се е движил в другото платно. По време на инцидента пострадали леко са били трима души. Двама са прегледани на място в линейка, а 29-годишно момче бе закаран в лечебно заведение за пълен преглед. В същото време виновният водач са разминал без наранявания. Илиев едвам стоял на краката си, като се държал и агресивно след тежкия инцидент. Той не спирал да псува, след като бил закопчан от униформените. Никола бе закаран с патрулка в болница за кръвна проба. След това той е откаран в най-близкото районно управление, където прекара 24 часа. Никола Илиев ще бъде съден по бързата процедура. Той ще остане и без книжка да дълго време.", "date": "2017.11.30", "title": "ЕКШЪН В ПЛОВДИВ! 41-годишен с 3 промила предизвика меле край Панаира"}
{"url": "http://pik.bg/%D1%83%D0%B4%D0%B0%D1%80-%D0%BD%D0%B0%D0%B4-330-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D1%85%D0%B5%D1%80%D0%BE%D0%B8%D0%BD-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news708549.html", "text": "Испанската полиция задържа пратка хероин с тегло 331 кг, съобщи министърът на вътрешните работи Хуан Игнасио Соидо, предаде БГНЕС, цитирани от Нова телевизия. Той поздрави служителите на полицията, които са взели участие в операцията по изземане на наркотика, открит в пристанището на Барселона. По данни на вестник „Периодико“, цената за такова количество хероин на черния пазар може да достигне 120 млн. евро. От министерството обявиха, че наркотикът е бил скрит в контейнери, в които се превозвал цимент. Тази пратка хероин е една от най-големите конфискувани в Испания. При операцията на полицията са задържани четирима души. Започнало е разследване. За последен път подобно количество хероин е задържано в каталунския град Ситжес през 2008г.", "date": "2017.11.30", "title": "Удар! Над 330 килограма хероин са задържани в Барселона"}
{"url": "http://pik.bg/%D1%80%D0%B8%D1%81%D0%BA-%D0%BE%D1%82-%D0%B1%D0%B0%D0%BB%D0%BE%D0%BD-%D0%BD%D0%B0-%D0%B8%D0%BC%D0%BE%D1%82%D0%BD%D0%B8%D1%8F-%D0%BF%D0%B0%D0%B7%D0%B0%D1%80-%D1%83-%D0%BD%D0%B0%D1%81-%D0%B7%D0%B0%D0%B2%D0%B8%D1%88%D0%B5%D0%BD%D0%B8-%D0%BB%D0%B8-%D1%81%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%BE-%D1%86%D0%B5%D0%BD%D0%B8%D1%82%D0%B5-news708537.html", "text": "Европа предупреди за риск от балон на имотния пазар у нас. От доклад на Еврокомисията става ясно, че недвижимостите поскъпват в 25 членки, но в България темпът на нарастване превишава допустимия праг, предава Би Ти Ви. Завишени ли са изкуствено цените на имотите у нас? Това, което притеснява Европейската комисия, е двуцифреният ръст в цените на имотите в последните две години. През 2016 г. имотите у нас, най-вече в големите градове, са поскъпнали с около 12%, като тази година възходът на цените продължава. Затова и за пръв път от Брюксел идва подобно предупреждение за необосновано поскъпване. В момента Мария Георгиева живее под наем. Смята, че доходите ѝ са достатъчно стабилни, за да го заеми със заем за собствен дом. „Вместо наем ще си плащам таксата за кредит - около 800 до 1000 лв.”, посочва тя. Комбинацията от ниски лихви по кредитите и по-високи заплати в големите градове съживи имотния пазар, но и бързо вдигна цените с близо 25% за две години. Според финансисти подобни цени са рискови. „Основният сегмент, който първи ще бъде застрашен от прегряване, е жилищният пазар.Комбинацията от ниски лихви и високи цени създават определен риск, защото невинаги съответната инвестиция може да се оправдае”, коментира Милена Виденова от компания за кредитно застраховане. Съветът към купувачите е да не се изкушават от неразумно скъпи имоти, най-малкото защото се очаква лихвите да тръгнат нагоре. От бизнеса с недвижими имоти също смятат, че цените у нас са скочили с бърз темп, но нямат опасения, че може да се повтори кризата. „Ако нарастването на лихвите се покачи плавно, това ще се отрази плавно и в цените на жилищата. Аз лично съм спокоен за жилищния пазар към този момент, но трябва да сме внимателни”, посочи Георги Павлов, управител на фирма за недвижими имоти. Според финансити сега е добър момент да се избере заем с фиксирана лихва за максимално дълъг период. Към момента българският пазар на имоти все още е в графа „възстановяващ се” в доклада на Еврокомисията. Предстои да видим дали ще се оправдаят прогнозите за забавяне в поскъпването на имотите. Около 1000 евро на квадрат е средната стойност на имот в София. Притеснителното обаче е, че виждаме и оферти от космическите 3000 евро на квадрат.", "date": "2017.11.30", "title": "Риск от балон на имотния пазар у нас! Завишени ли са изкуствено цените?"}
{"url": "http://pik.bg/14-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%B2-%D0%B9%D0%B5%D0%BC%D0%B5%D0%BD-news708551.html", "text": "При сблъсъци в йеменската столица Сана между шиитските бунтовници-хути и силите, лоялни на бившия президент на страната Али Абдула Салех, са загинали 14 души, предава Франс Прес, цитирана от Фокус. Агенцията се позовава на медицински източници от страната. Сблъсъците са избухнали край централната джамия в Сана, която е най-голямата в Йемен, след като хутите са се опитали да поемат контрол над нея преди скорошния мюсюлмански празник, честващ рождението на пророка Мохамед.", "date": "2017.11.30", "title": "14 загинали при сблъсъци в Йемен"}
{"url": "http://pik.bg/%D1%81%D0%B0%D1%89-%D1%81%D0%B0-%D0%BF%D1%80%D0%BE%D0%B4%D0%B0%D0%BB%D0%B8-%D0%BE%D1%80%D1%8A%D0%B6%D0%B8%D0%B5-%D0%B7%D0%B0-42-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%BF%D1%80%D0%B5%D0%B7-2017-%D0%B3%D0%BE%D0%B4%D0%B8%D0%BD%D0%B0-news708552.html", "text": "Съединените щати са продали оръжие на други страни за 31,93 млрд. долара през 2017 финансова година, която приключи на 30 септември, съобщава от американското министерство на отбраната, цитирани от ТАСС. „Договори на обща стойност 6,04 млрд. долара са били финансирани по линия на държавния департамент на САЩ в рамките на програмите за оказване на военна помощ. На стойност 3,87 млрд. долара по линия на министерството на отбраната. Договори за 32,02 млрд. долара са платени от чуждестранни страни-партньори“, се посочва в изявление на Министерството на отбраната на САЩ. Отбелязва се, че посочените цифри говорят за това, че американската военна продукция и услуги остават високо търсени.", "date": "2017.11.30", "title": "САЩ са продали оръжие за 42 млрд. долара през 2017 година"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D1%83%D1%80%D0%B8%D1%81%D1%82-%D0%B7%D0%B0%D0%B3%D0%B8%D0%BD%D0%B0-%D0%B2-%D0%B7%D0%B0%D1%81%D0%B5%D0%BA%D1%80%D0%B5%D1%82%D0%B5%D0%BD%D0%B0-%D0%B2%D0%BE%D0%B5%D0%BD%D0%BD%D0%B0-%D1%81%D1%82%D0%B0%D0%BD%D1%86%D0%B8%D1%8F-%D0%B2-%D1%87%D0%B5%D1%80%D0%BD%D0%BE%D0%B1%D0%B8%D0%BB-news708533.html", "text": "Турист от Беларус загина в Чернобилската засекретена зона, падайки от 15-метрова височина. Младият мъж се покачил на радиолокационната станция «Дуга», съобщава «Интерфакс». От полицията на Чернобилската зона отбелязват, че сигнал за фаталния инцидент подал приятел на екстремала, който станал свидетел на трагедията. Двамата беларуси били придружавани от една рускиня. Тримата проникнали незаконно на територията на засекретения войскови обект «Чернобил-2». Екстремалите искали да направят запомнящи се снимки и затова 33-годишният мъж се покатерил на радиолокационната кула, която се намира на няколко километра от станцията. Мъжът не успял да се задържи, паднал от 15-метровата височина и издъхнал. По случая е образувано досъдебно производство. Другият беларус и рускинята ще трябва да заплатят глоба заради незаконното проникване в зоната. До средата на 80-те години «Чернобил-2» е била съветска хоризонтална радиолокационна станция от системата за ранно откриване на изстрелвани междуконтинентални балистични ракети и в момента е напълно засекретен обект.", "date": "2017.11.30", "title": "ТРАГЕДИЯ! Турист загина в засекретена военна станция в Чернобил "}
{"url": "http://pik.bg/%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%BE%D1%89%D0%B5-30-000-%D0%BD%D0%BE%D0%B2%D0%B8-%D1%80%D0%B0%D0%B1%D0%BE%D1%82%D0%BD%D0%B8-%D0%BC%D0%B5%D1%81%D1%82%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news708424.html", "text": "Интересът към покупката на индустриални имоти се завръща, констатират от консултантската компания за бизнес имоти Forton. Запитванията са за придобиване на доходоносни активи - логистични и производствени сгради, изградени по съвременни стандарти и отдадени под наем с дългосрочни договори. Потенциалните купувачи обаче проявяват интерес и към сделки със собственици с опция да продадат площите си, оставайки в тях под наем (sales and leaseback). „Действително интересът нараства и това е логично - първо наемите са стабилни, а и повечето площи вече са заети, коментира за в. „Марица” Атанас Ласков, управител на агенция „Индустриални имоти”, партньор на БГ склад в Пловдив. Според него, в момента наемите не са толкова актуални. Инвеститорите предпочитат да строят нови бази, за собствено ползване. „Има много предстоящи проекти около Пловдив, които ако се запазят тези темпове, вероятно бързо ще се развият”, допълни Ласков. Най-силен е интересът на инвеститорите около Кукленско шосе и Околовръстното шосе, т.нар. Южна дъга на Пловдив. Другата „гореща” локация е в Северната индустриална зона, и по-точно на първия изход по Голямоконарско шосе, в индустриалната зона на Радиново. Търсят се индустриални площи под наем около завода на Либхер, твърди Ласков. За съжаление обаче в момента няма готови промишлени площи. Ето и някои предстоящи проекти. Италианската Color chart, специализирана в производството на боя за коса, разширява производствената си база. Мястото е точно срещу пожарната в ЖР „Тракия”, а проектът е на арх.Ангел Примов. Преди 7 години - през май 2010-а - италианците отвориха свой офис в Пловдив. Това бе третото им предприятие (след тези в Телгате и Болгаре) с 1.100 кв.м площ и с 50 нови служители. Днес те реинвестират в своята база. Сред примерите е и Френската Latécoère. Базираната в Тулуза компания Latecoere, която е подизпълнител на производителя на самолети Airbus, вече строи завод край Пловдив за 15 млн. евро. Французите избраха \"Тракия икономическа зона\", а проектът излиза от „Архитектурно дизайнерско студио” на арх. Георги Стоянов. Ключови за успеха всеки нов индустриални проект са два фактора - добрата инфраструктура и наличието на работна ръка в района. За съжаление работната ръка става все по-критичен фактор при избора на локация. Затова инвеститорите са принудени да търсят кадри извън Пловдив. Например в \"Тракия икономическа зона\" работят над 20 000 души в компании като Liebherr, ABB, Schneider Electric, Magna Powertrain и др. Прогнозите за инвестициите през следващите десет години ще стигнат над 1 млрд. Евро. С тях ще се отворят нови 30 000 работни места. Интересът към покупката на индустриални имоти се завръща, констатират от консултантската компания за бизнес имоти Forton. Запитванията са за придобиване на доходоносни активи - логистични и производствени сгради, изградени по съвременни стандарти и отдадени под наем с дългосрочни договори. Потенциалните купувачи обаче проявяват интерес и към сделки със собственици с опция да продадат площите си, оставайки в тях под наем (sales and leaseback). „Действително интересът нараства и това е логично - първо наемите са стабилни, а и повечето площи вече са заети, коментира за в. „Марица” Атанас Ласков, управител на агенция „Индустриални имоти”, партньор на БГ склад в Пловдив. Според него, в момента наемите не са толкова актуални. Инвеститорите предпочитат да строят нови бази, за собствено ползване. „Има много предстоящи проекти около Пловдив, които ако се запазят тези темпове, вероятно бързо ще се развият”, допълни Ласков. Най-силен е интересът на инвеститорите около Кукленско шосе и Околовръстното шосе, т.нар. Южна дъга на Пловдив. Другата „гореща” локация е в Северната индустриална зона, и по-точно на първия изход по Голямоконарско шосе, в индустриалната зона на Радиново. Търсят се индустриални площи под наем около завода на Либхер, твърди Ласков. За съжаление обаче в момента няма готови промишлени площи. Ето и някои предстоящи проекти. Италианската Color chart, специализирана в производството на боя за коса, разширява производствената си база. Мястото е точно срещу пожарната в ЖР „Тракия”, а проектът е на арх.Ангел Примов. Преди 7 години - през май 2010-а - италианците отвориха свой офис в Пловдив. Това бе третото им предприятие (след тези в Телгате и Болгаре) с 1.100 кв.м площ и с 50 нови служители. Днес те реинвестират в своята база. Сред примерите е и Френската Latécoère. Базираната в Тулуза компания Latecoere, която е подизпълнител на производителя на самолети Airbus, вече строи завод край Пловдив за 15 млн. евро. Французите избраха \"Тракия икономическа зона\", а проектът излиза от „Архитектурно дизайнерско студио” на арх. Георги Стоянов. Ключови за успеха всеки нов индустриални проект са два фактора - добрата инфраструктура и наличието на работна ръка в района. За съжаление работната ръка става все по-критичен фактор при избора на локация. Затова инвеститорите са принудени да търсят кадри извън Пловдив. Например в \"Тракия икономическа зона\" работят над 20 000 души в компании като Liebherr, ABB, Schneider Electric, Magna Powertrain и др. Прогнозите за инвестициите през следващите десет години ще стигнат над 1 млрд. Евро. С тях ще се отворят нови 30 000 работни места.", "date": "2017.11.30", "title": "Откриват още 30 000 нови работни места край Пловдив"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%83%D0%B4%D1%8A%D0%BB%D0%B6%D0%B8-%D1%80%D0%B0%D0%B1%D0%BE%D1%82%D0%BD%D0%BE%D1%82%D0%BE-%D1%81%D0%B8-%D0%B2%D1%80%D0%B5%D0%BC%D0%B5-%D0%B4%D0%BE-%D0%BF%D1%80%D0%B8%D0%B5%D0%BC%D0%B0%D0%BD%D0%B5-%D0%BD%D0%B0-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0-news708557.html", "text": "Парламентът удължи работното си време до приемане на бюджета на Министерство на енергетиката за 2018 г., предаде Фокус. Предложението направи председателят на Правна комисия и депутат от ГЕРБ Данаил Кирилов. „За“ него гласуваха 106 народни представители, „против“ – 89 и „въздържали се“ -6, с което то бе прието. Бюджетът на Министерство на енергетиката е чл. 20 от проектобюджета. В момента народните представители разглеждат бюджета на Министерство на труда и социалната политика за 2018 г., който е чл. 14 в проекта. По предложение на Данаил Кирилов днешното пленарно заседание ще започне в 10.00 часа.", "date": "2017.11.30", "title": "Парламентът удължи работното си време до приемане на бюджета на Министерство на енергетиката за 2018 г."}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D1%80%D0%B8%D0%B5-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%B7%D0%B0-201-news708566.html", "text": "След остър дебат в зала парламентът прие бюджета на Министерството на здравеопазването за 2018 година, предаде Фокус. Бюджетът бе приет със 120 гласа „за“, 81 „против“ и 1 „въздържал се“. Заложените приходи в бюджета са 40 млн. лв, а разходите- 495,244 млн. лв. Най-много средства в бюджета са предвидени за политика в областта на диагностиката и лечението- 355,716 млн. лв.", "date": "2017.11.30", "title": "От последните минути! Парламентът прие бюджета на Министерството на здравеопазването за 2018 г."}
{"url": "http://pik.bg/%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B5%D1%81%D1%82%D0%BE%D0%BD%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%B5%D0%BC%D0%B0%D1%85%D0%B2%D0%B0%D0%BD%D0%B5-%D0%BD%D0%B0-%D0%BA%D0%B2%D0%BE%D1%82%D0%BD%D0%B8%D1%8F-%D0%BF%D1%80%D0%B8%D0%BD%D1%86%D0%B8%D0%BF-%D0%B7%D0%B0-%D0%BF%D1%80%D0%B8%D0%B5%D0%BC-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%B5%D1%81-news708553.html", "text": "Естония, която в момента е поела ротационното председателство на Европейския съюз, предлага страните от Съюза да приемат мигранти една от друга, единствено ако се разберат за това помежду си, предава EUObserver, цитирани от Фокус. Целта е да се излезе от безизходицата в реформата на политиката на предоставяне на убежище на Европейския съюз, при която източните страни-членки са силно против квотния прием на мигранти. Според естонския план, страните вместо това ще помагат за справянето с кризата чрез хуманитарна помощ, персонал и отделяни средства.", "date": "2017.11.30", "title": "Предложение! Естония поиска премахване на квотния принцип за прием на мигранти в ЕС"}
{"url": "http://pik.bg/%D1%88%D0%B5%D1%81%D1%82%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BF%D1%80%D0%BE%D0%B1%D0%B8%D0%B2-%D0%BD%D0%B0-%D1%82%D0%BE%D0%BF%D0%BB%D0%BE%D0%BF%D1%80%D0%BE%D0%B2%D0%BE%D0%B4-%D0%B2-%D0%BC%D0%BE%D1%81%D0%BA%D0%B2%D0%B0-news708554.html", "text": "Шестима души са пострадали при пробив на тръбопровод с гореща вода в източната част на Москва, съобщава Известия, като се позовава на информация от медицинските служби на руската столица. Инцидентът е станал на улица „Иркутска“ в късните вечерни часове вчера. Заради аварията без отопление и топла вода са останали над 2 000 дома. Те постепенно ще бъдат включени към резервна схема на топлоподаване. „Лекарска помощ във връзка с инцидента са потърсили шестима души. Те са с изгаряния“, е цитиран източникът на Агенцията.", "date": "2017.11.30", "title": "Шестима пострадали при пробив на топлопровод в Москва"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0%D1%80%D0%B5%D1%87%D0%B5-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%E2%80%9E%D0%B1%D0%BE%D0%BB%D0%BD%D0%BE-%D0%BA%D1%83%D1%87%D0%B5%D0%BD%D1%86%D0%B5%E2%80%9C-%D0%B2%D0%B8%D0%B4%D0%B5%D0%BE-news708561.html", "text": "Президентът на САЩ Доналд Тръмп нарече „болно кученце“ лидерът на КНДР Ким Чен Ун, съобщава The Hill. Това стана при изказване на Тръмп за данъчната му реформа. „Имаме огромна подкрепа за данъчната ни реформа, тъй като тези масови съкращения на данъците ще се превърнат в ракетно гориво... „Малкият човек-ракета“... Ракетно гориво за американската икономика“, заяви Тръмп. След това Доналд Тръмп нарече Ким Чен Ун „болно кученце“.", "date": "2017.11.30", "title": "Доналд Тръмп нарече Ким Чен Ун „болно кученце“ (ВИДЕО)"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%B3%D1%80%D0%BE%D0%B1%D1%8A%D1%82-%D0%BD%D0%B0-%D0%B8%D1%81%D1%83%D1%81-%D1%85%D1%80%D0%B8%D1%81%D1%82%D0%BE%D1%81-%D1%81%D0%B5-%D0%BE%D0%BA%D0%B0%D0%B7%D0%B0-%D0%BF%D0%BE-%D0%B4%D1%80%D0%B5%D0%B2%D0%B5%D0%BD-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D1%81%D0%B5-%D1%81%D0%BC%D1%8F%D1%82%D0%B0%D1%88%D0%B5-news708571.html", "text": "Гробницата в Ерусалим, в която се предполага, че е тялото на Исус Христос, е по-древна, отколкото се смяташе, съобщава Би Ти Ви. Ново датиране определя възрастта ѝ на 1 700 години. Досега най-ранните архитектурни свидетелства, откривани във и около гробницата, показваха, че тя е на не повече от 1 000 години и е от времето на Кръстоносните походи. Нови проби, взети от гръцки учени, обаче потвърждават, че оригиналната гробница е конструирана при Константин I - първия римски император християнин.", "date": "2017.11.30", "title": "Сензационно! Гробът на Исус Христос се оказа по-древен, отколкото се смяташе"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B4%D0%B2%D0%B0%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BC%D0%B2%D0%B0%D0%B9-%D0%B8-%D0%BB%D0%B8%D0%BD%D0%B5%D0%B9%D0%BA%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-news708584.html", "text": "Двама души са пострадали при катастрофа между травмай и линейка в източната част на Москва, съобщава РИА Новости. „На пресечката на улиците „Строминка“ и „Втори Полеви полюс“ са се сблъскали трамвай и линейка. По предварителни данни, двама души са ранени“, се посочва в съобщение на пресслужбата на столичното управление ГИБДД. Сътрудници на полицията изясняват на място причините и обстоятелствата около инцидента.", "date": "2017.11.30", "title": "Инцидент! Двама пострадали при катастрофа на трамвай и линейка в Москва"}
{"url": "http://pik.bg/%D0%B3%D0%B0%D1%84-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%B7%D0%BF%D1%80%D0%B0%D1%82%D0%B8-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%BA%D1%8A%D0%BC-%D0%BE%D0%B1%D0%B8%D0%BA%D0%BD%D0%BE%D0%B2%D0%B5%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%BA%D0%B0-%D0%BE%D0%B1%D1%8A%D1%80%D0%BA%D0%B2%D0%B0%D0%B9%D0%BA%D0%B8-%D1%8F-%D1%81-%D1%82%D0%B5%D1%80%D0%B5%D0%B7-news708582.html", "text": "Американският президент Доналд Тръмп допусна грешка в обръщението си към премиера на Великобритания Тереза Мей, обърквайки акаунта й в „Туитър“, и изпрати съобщението на обикновена британска гражданка, съобщава електронното издание RT. В съобщението, в което той реагира на атаката на Тереза Мей заради антимюсюлмански видеоклипове, които Тръмп е споделил в „Туитър“, американският лидер  изпраща обръщението си на ник  @theresamay, чийто ползвател обаче не е премиерът на Великобритания, а обикновената британска гражданка Тереза Мей Скрайвнър. Малко по-късно съобщението е свалено, а американският лидер написал ново, в което вече посочил точният акаунт на британския премиер.", "date": "2017.11.30", "title": "Гаф! Доналд Тръмп изпрати обръщение към обикновена британска гражданка, обърквайки я с Тереза Мей"}
{"url": "http://pik.bg/%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%BE%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B4%D0%B0-%D1%81%D0%B5-%D0%B2%D1%8A%D0%B7%D0%B4%D1%8A%D1%80%D0%B6%D0%B0%D1%82-%D0%BE%D1%82-%D0%B2%D0%BE%D0%B5%D0%BD%D0%BD%D0%B8-news708583.html", "text": "Постоянният представител на Русия в ООН Василий Небензя призова Съединените щати и Южна Корея да се въздържат от съвместни военни учения в района на Корейския полуостров през декември, съобщава Ройтерс. Също така, Небензя се обърна към Пхенян с призив да бъдат прекратени ракетните и ядрени изпитания. Постоянният представител на Русия в ООН говори по време на извънредното заседание на Съвета за сигурност на ООН, посветено на последното ракетно изпитание на Северна Корея.", "date": "2017.11.30", "title": "Постоянният представител на Русия в ООН призова САЩ и Южна Корея да се въздържат от военни учения през декември"}
{"url": "http://pik.bg/%D1%88%D0%BE%D0%BA-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%B0%D0%B4%D1%8A%D1%80%D0%B6%D0%B0%D0%BB-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B7%D0%B0%D1%89%D0%BE%D1%82%D0%BE-%D0%B1%D0%B8%D0%BB-%D0%B1%D1%8F%D0%BB-news708585.html", "text": "Полицай от щата Илинойс обяснил на тийнейджър, задържането му с това, че имал „бяла кожа“, съобщава  New York Post. Обяснението на полицейския служител било заснето на видео. Полицай Естебан Гомес задържал петима тийнейджъри за разпит. В участъка той разяснил, че те били заподозрени в кражба. Един от тийнейджърите започнал да спори с него и се заинтересувал защо са го задържали. „Защото си бял“, извикал срещу него Гомес. Полицаят е заплашен с дисциплинарно наказание. В същото време видеото с ареста бързо стана изключитаелно популярно в социалните мрежи, съобщава NY Post.", "date": "2017.11.30", "title": "Шок! Американски полицай задържал тийнейджър защото бил бял"}
{"url": "http://pik.bg/%D0%B2%D1%81%D0%B5%D0%BD%D0%B0%D1%80%D0%BE%D0%B4%D0%BD%D0%B0-%D1%80%D0%B0%D0%B4%D0%BE%D1%81%D1%82-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%BF%D0%BE%D0%B8%D1%81%D0%BA%D0%B0-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%B4%D0%B0-%D0%BF%D0%BE%D0%BB%D1%83%D1%87%D0%B0%D1%82-%D0%BF%D0%BE%D1%87%D0%B8%D0%B2%D0%B5%D0%BD-%D0%B4%D0%B5%D0%BD-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-news708572.html", "text": "Кмета на Лондон Садик Хан поиска британците да получат неработен ден по случай сватбата на принц Хари и Мегън Маркъл, която трябва да се състои през май 2018 г. , съобщи London Evening Standard, цитиран от Фокус. По-рано британското правителство заяви, че „няма планове“ за отбелязване на сватбата, въпреки, че Великобритания бе зарадвана с неработен ден през април 2011 г., когато принц Уилям се ожени. Според британския министър-председател Тереза Мей, народът на страната ще бъде радостен „просто и да види двамата влюбени“. Маркъл и Хари обявиха по-рано тази седмица, че са сгодени след 16-месечна връзка. Сватбата ще се проведе идният май в църквата „Ст. Джордж“ в Уиндзорския дворец. Садик Хан призова Мей да промени мнението си. „По време на сватбата на принц Уилям светът видя Лондон в положителна светлина, хотелите бяха пълни, търговците отбелязаха ръст на продажбите си, ресторантите бяха пълни, театрите също“, аргументира се той.", "date": "2017.11.30", "title": "Всенародна радост! Кметът на Лондон поиска британците да получат почивен ден за сватбата на принц Хари и Мегън Маркъл"}
{"url": "http://pik.bg/%D0%BE%D1%82%D0%B1%D0%BE%D1%80%D1%8A%D1%82-%D0%BD%D0%B0-%D0%B3%D1%80%D0%B5%D0%BC%D0%B8%D0%BE-%D1%81%D0%BF%D0%B5%D1%87%D0%B5%D0%BB%D0%B8-%D0%BA%D0%BE%D0%BF%D0%B0-%D0%BB%D0%B8%D0%B1%D0%B5%D1%80%D1%82%D0%B0%D0%B4%D0%BE%D1%80%D0%B5%D1%81-news708586.html", "text": "Бразилският фугтболен отбор Гремио е новият носител на Копа Либертадорес. В реванш от финалния сблъсък за трофея Гремио победи като гост аржентинския Ланус с 2:1. В първия мач, който се изигра в Порту Алегре, бразилците се наложиха с 1:0. В реванша Гремио поведе с 2:0, с голове на Фернандиньо в 27-ата минута и на Луан Виейра в 42-ата минута. В 72-ата минута Ланус върна един гол чрез Хосе Санда от дузпа. В 83-ата минута червен картон за груба игра получи Рамиро от Гремио. Отборът на Гремио печели Копа Либертадорес за трети път в историята си. Преди това тимът е стигал до трофея пред 1983 и 1995 година. Гремио продължи традицията, стартирала през 2013 година, трофеят да печели бразилски тим. Както е известно, победителят в турнира представя Южна Америка на Световното клубно първенство на ФИФА.", "date": "2017.11.30", "title": "Отборът на Гремио спечели Копа Либертадорес"}
{"url": "http://pik.bg/%D1%80%D1%83%D1%81%D0%BA%D0%B8-%D0%BC%D0%B0%D1%84%D0%B8%D0%BE%D1%82-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D0%B0%D1%81%D0%BF%D0%BE%D1%80%D1%82-%D0%B8-60-%D1%83%D0%B1%D0%B8%D0%B9%D1%81%D1%82%D0%B2%D0%B0-%D0%BD%D0%B0-%D1%81%D0%BC%D0%B5%D1%82%D0%BA%D0%B0%D1%82%D0%B0-%D1%81%D0%B8-%D0%B8%D0%BC%D0%B0%D0%BB-%D1%84%D0%BE%D0%B1%D0%B8%D1%8F-%D0%BE%D1%82-%D0%BB%D0%B5%D1%82%D0%B5%D0%BD%D0%B5-news708628.html", "text": "Руски криминален бос, обвинен в убийството на 60 души, обжалва екстрадирането си от Австрия с мотива, че се страхува от летене, пише \"Дейли Мейл\". Аслан Гагиев се счита за лидер на една от най-страшните банди в Русия, която тероризира страната от 2004 г. насам. По време на своята криминална кариера той доказано е убил държавни служители, банкери, бизнесмени и юристи. След като е бил обявен за издирване, той е бил арестуван във Виена през януари 2015 г. от австрийската полиция по молба на руските власти. Гагиев бил освободен под гаранция от 100 000 евро, но по-късно бил арестуван на австрийско-българската граница (очевидно според колегите от \"Дейли Мейл\" има такава граница - б.прев.), след като използвал фалшив български паспорт. Гагиев досега е успял да избегне три опита за депортация от Австрия. Адвокатският му екип пледира, че е развил рядка форма на аерофобия, според която той не би могъл да оцелее при самолетен полет до Русия. Все пак руските власти се надяват да го видят в местен затвор най-късно до идния януари. Източник на руските медии е цитиран от \"Дейли Мейл\" да казва: \"За никаква аерофобия не става дума. Дяко просто знае, че там го очаква доживотна присъда.\"", "date": "2017.11.30", "title": "Руски мафиот с български паспорт и 60 убийства на сметката си имал фобия от летене"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%BA%D0%B0%D0%BD%D0%B8-%D0%B0%D1%80%D0%B0%D0%B1%D0%B8%D1%82%D0%B5-%D0%BD%D0%B0-%D1%81%D0%BA%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news708631.html", "text": "Премиерът Бойко Борисов беше официално посрещнат в Рияд от крал Салман бин Абдулазиз Ал-Сауд. Това е първата среща на толкова високо ниво в историята на отношенията между България и Кралство Саудитска Арабия. Имаме много да наваксваме в отношенията си, каза Борисов, и разказа колко красива е България, покани краля на ски у нас и се договори за активно развитие на двустранните контакти в туризма, селското стопанство и икономиката. Негово величество Салман бин Абдулазиз Ал-Сауд пое ангажимент пред Бойко Борисов да съдейства до месец в Рияд да бъде открито посолство на България, което ще помогне за реализирането на съвместни проекти в областите на търговско-икономическите отношения, на иновациите, енергетиката, транспорта, туризма и науката. В двореца Арка в Рияд българският премиер Бойко Борисов, почетният гост на делегацията ни Симеон Сакскобурготски, министрите и представителите на бизнеса бяха посрещнати с кралски почести. Изцяло нова страница в политическия диалог между България и Саудитска Арабия, чиято цел е да развие отношенията между двете страни и да насърчи партньорствата в редица сфери от взаимен интерес. Така саудитският крал и българският премиер коментираха срещата. По-късно премиерът разговаря и с престолонаследника на кралството Принц Мохамед Бин Салман. Между двете делегации се подписаха и споразумения за избягване на двойното данъчно облагане и в областта на земеделието.", "date": "2017.11.30", "title": "ПЪРВО В ПИК! Борисов покани арабите на ски в България"}
{"url": "http://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D1%81-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BD%D0%B0%D0%B9-%D0%BD%D0%B8%D1%81%D0%BA%D0%B0-news708621.html", "text": "Цената на електроенергията през първата половина на 2017 г. е била най-ниска в България (по-малко от 10 евро за 100 квтч ) и най-висока в Дания и Германия ( над 30 евро за 100 квтч ), отчитат данни от анализ на Евростат. Анализът сравнява цените на електроенергията в страните на ЕС между първите шест месеца на 2016 г. и същия период на тази година, като отчита леко намаляване от 0,5 на сто за полугодието на 2017 г. Средният показател на цената на ел енергията в ЕС-28 е 20,4 евро за 100 квтч, показва европейската статистика, което е близо два пъти повече от цената на тока у нас в момента. Страната ни поддържа и сравнително най-ниски цени на природния газ сред държавите-членки на ЕС за първото полугодие на годината - около 3,3 евро, като по този показател пред нас е само Румъния - 3,2 евро. Газът у нас е намалял с около 10 на сто в сравнение с първите шест месеца на миналата година, като най-голямо намаление за този период е отчетен в Хърватия - минус 17 процента, Португалия - минус 15 процента и Литва - минус 11 процента. Средната цена на газта в ЕС е 5,8 евро на 100 киловатчаса. Най-високи са цените на природния газ в Швеция (12 евро), Дания , Португалия и Холандия (по около 8 евро) и др. Данъците и таксите в ЕС представляват средно над една трета (37 процента) от цената на електроенергията, начислена на домакинствата през първата половина на 2017 г. и около една четвърт (26 процента) от цената на природния газ, отчита Евростат.", "date": "2017.11.30", "title": "Евростат с изненадващо разкритие: Цената на тока в България е най-ниска"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B8%D1%8F%D1%82-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82-%D0%B2-cnn-%D0%B1%D0%B5-%D1%83%D0%B2%D0%BE%D0%BB%D0%BD%D0%B5%D0%BD-%D1%81%D0%BB%D0%B5%D0%B4-%D0%B6%D0%B0%D0%BB%D0%B1%D0%B8-%D0%BD%D0%B0-%D0%B6%D0%B5%D0%BD%D0%B8-%D0%B7%D0%B0-%D0%BD%D0%B5%D0%BF%D1%80%D0%B8%D0%BB%D0%B8%D1%87%D0%BD%D0%BE-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5-news708587.html", "text": "Продуцентът на сутрешното неделно новинарско шоу на телевизионния канал CNN Теди Дейвис е би уволнен във връзка с жалби на жени за неприлично поведение, най-вероятно от сексуален характер, съобщава телевизионният канал Fox News. Според информацията, след оплаквания от няколко жени за неприлично поведение от страна на продуцента, от ръководството на телевизионния канал са започнало детайлно разследване. „Поведението на Дейвис не отговаря на стандартите и ценностите на CNN. Дейвис вече не е част от компанията ни“, се посочва в официално съобщение на телевизионния канал. По информация на Асошиайтед Прес, сътрудникът на CNN е обвинен в неподобаващо поведение от сексуален характер.", "date": "2017.11.30", "title": "Поредният! Продуцент в CNN бе уволнен след жалби на жени за неприлично поведение"}
{"url": "http://pik.bg/50-%D1%81%D0%B5%D0%BB%D0%B0-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D1%81%D0%B5-%D0%B2%D0%B4%D0%B8%D0%B3%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%BC%D1%8A%D1%80%D1%81%D0%B5%D0%BD%D0%B0-%D1%80%D0%B5%D0%BA%D0%B0-news708616.html", "text": "Протестиращите заплашиха, че ще затворят ГКПП \"Маказа\", ако техните искания не бъдат чути от компетентните институции. Към момента водата от река Върбица е забранена за употреба за питейни нужди и готвене. Местните жители на селата в района разказват, че питейна вода не им е предоставена, а много от тях нямат възможност да купуват минерална вода. За това част от хората търсели други източници на вода, които са с неизвестно качество. Общинската администрация и държавата се е погрижила детските градини и училищата в района да бъдат снабдени с питейна вода. Припомняме, вчера, 29 ноември, , при помпена станция \"Бенковски\". Мярката беше наложена поради . Съмненията за замърсяване бяха предизвикани от цвета на реката, която е силно мътно и според местните - По-късно от ВиК дружеството в района направи проби на водата. Спрямо резултатите показателите на питейната вода са в норма, въпреки че река Върбица е мътна. Бяха взети проби и за съдържанието на тежки метали. Според собствениците на хвостохранилището \"Ерма река\" показателите на водата са в норма, а неприятният цвят се получава заради цвета на самите скали, които се преработват. Въпреки уверението от фирмата и резултатите от пробите на ВиК, хората продължават да се съмняват в качеството на водата. Според тях в нея има тежки метали и химикали. Докато станат готови новите резултати от втората проба на ВиК обаче забраната за употреба на водата в района остава. Пред БНТ г-н Павлов, който е един от протестиращите местни жители, заяви, че местните нямат никакво доверие на резултатите на ВиК. По думите му хората в района обсъждат варианта да събират сами средства за направата на обективни изследвания на водата. Според тях фирмата осигурява работните места за 200 души, а 50 000 пият отрови заради това. Някои от местните жители са на мнението и че Те призоваха да се направи статистика на честотата на онкоболни в района, за да може да се прецени дали броят им е завишен и дали това е свързано с водата от река Върбица. Припомняме, проблемът с хвостохранилището датира от началото на годината. През месеците февруари и март жителите отново недоволстваха заради замърсената вода на река Върбица. В средата на месец май във водата на реката беше открито и завишено . Жителите от 50 села в област Кърджали излязоха на протест заради замърсяването на река Върбица, което остави населените места без питейна вода. близо 25 000 души в района на Кърджали останаха без питейна вода заради наложена забрана за употребата на водата от река Върбица съмнение за замърсяване на водите на река Върбица от хвостохранилището \"Ерма река\" замърсена с отрови и опасни химикали, изпускани от хвостохранилището. Местните жители бяха категорични и че ще напишат жалба от институциите на ЕС относно този проблем. употребата на водата от реката води до големия брой раково болни хора в района. съдържание на уран", "date": "2017.11.30", "title": "50 села в Кърджали се вдигат на протест заради замърсена река"}
{"url": "http://pik.bg/%D0%BF%D0%B0%D0%B9-%D1%81-%D0%BA%D0%B0%D0%B9%D0%BC%D0%B0-%D0%B8-%D0%B3%D1%8A%D0%B1%D0%B8-news666743.html", "text": "500 г гъби 700-800 г кайма 2 глави лук сол черен пипер олио масло 500 г гъби 700-800 г кайма 2 глави лук сол черен пипер олио масло", "date": "2017.11.30", "title": "Пай с кайма и гъби"}
{"url": "http://pik.bg/%D0%B1%D0%B5%D0%B7%D0%BC%D0%B8%D0%BB%D0%BE%D1%81%D1%82%D0%BD%D0%BE-%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B8-%D0%BA%D0%BE%D0%BD%D1%81%D1%83%D0%BB-%D0%B2-%D0%BE%D0%B4%D1%80%D0%B8%D0%BD-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D0%B5-%D0%BF%D1%80%D0%BE%D1%87%D0%B5%D1%82%D0%B5%D0%BD%D0%B0-news708613.html", "text": "След като и нашето посолство не знае колко точно български затворници има в Одрин, няма как и ние да знаем. Говори се за 11 души, може и да са толкова, а може и да са повече. Това заяви пред Би Ти Ви бившият генерален консул на България в Одрин Георги Димов. \"За въпросните трима българи, които бяха задържани за връзки с Гюлен, ние бяхме пощадени. По принцип за такива случаи се уведомява след 10-ия ден, но ние разбрахме още на 5-ия и това е заради медиите\", обясни той. \"Ние имаме консулска спогодба с Турция, че при такива случаи трябва да се уведомяваме по възможно най-бързия начин, но не по-късно от 48 часа. Но заради извънредното положение в страната този срок отпада\", коментира бившият генерален консул в Одрин. \"При такива случаи има т.нар. протокол за правата на задържаните и заподозрените. Но сега не знам дали го има. Българските служби реагираха като \"след дъжд качулка\"\", разкри Георги Димов. \"Ние много добре трябва да осъзнаем, че става въпрос за една много голяма човешка трагедия. Единствено Турция е обявила тези т.нар. гюленисти за терористи, нито ние, нито Европа, нито САЩ\", категоричен е той. \"Тези българи са вкарани в един затвор от закрит тип, с висока степен на сигурност. Това са най-специалните затвори, представляват нещо като карцери. Присъдата им е прочетена, щом са попаднали в този затвор\", заключи бившият ни генерален консул в Одрин.", "date": "2017.11.30", "title": "БЕЗМИЛОСТНО! Бившият ни консул в Одрин: Присъдата на арестуваните българи е прочетена"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D1%8A%D1%80%D0%B2%D0%B0%D0%B2%D0%BE-%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D0%BA%D1%80%D0%B0%D0%B9-%D0%BF%D0%B0%D0%BD%D0%B0%D0%B3%D1%8E%D1%80%D0%B8%D1%89%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B0-%D0%B5-%D0%B6%D0%B5%D0%BD%D0%B0-news708632.html", "text": "36-годишна жена е загинала при катастрофа тази сутрин на пътя Пазарджик - Панагюрище. Това съобщи говорителят на ОДМВР - Пазарджик Мирослав Стоянов, цитиран от \"Фокус\". Той обясни, че инцидентът е станал на пътя между Панагюрище и село Бъта, в местността Свети Никола. „Станал е сблъсък между лек автомобил „Фолксваген“, в който са пътували 36-годишна жена от селото и 7-годишния ѝ син и джип „Тойота“ с водач от Панагюрище. В резултат на тежкия удар жената управлявала „Голф“-а е починала на място“, обясни Стоянов. Той добави, че са изпратени екипи на РУ - Панагюрище, Спешна помощ и пожарната. „Детето е в добро общо състояние и е транспортирано заедно с водача на джипа в болницата в Панагюрище. Мястото се регулира от екип на „Пътна полиция“ при РУ - Панагюрище. Предстои извършването на оглед“, уточни Стоянов.", "date": "2017.11.30", "title": "ОТ ПОСЛЕДНИТЕ МИНУТИ! Кърваво меле на пътя край Панагюрище! Загинала е жена"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D0%BA%D1%80%D1%8A%D0%B3%D0%BB%D0%B0-%D0%BC%D0%B0%D1%81%D0%B0-%D0%B7%D0%B0-%D0%B4%D0%B5%D0%BC%D0%BE%D0%B3%D1%80%D0%B0%D1%84%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-news708623.html", "text": "В Пловдив ще се състои кръгла маса „Подобряване на демографското състояние на Република България“, организирана от кабинета на заместник министър-председателя по икономическата и демографската политика Валери Симеонов. За участие във форума са поканени  представители на държавни териториални структури, висши учебни заведения, синдикати и работодателски организации, общини от област Пловдив и  неправителствени организации.", "date": "2017.11.30", "title": "Валери Симеонов организира кръгла маса за демографската криза"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%B5%D0%BD-%D0%B4%D0%B5%D0%BD-%D1%81-%D0%B2%D0%B8%D0%B7%D0%B8-%D0%B4%D0%BE-%D0%BA%D0%B0%D0%BD%D0%B0%D0%B4%D0%B0-news708637.html", "text": "Последен ден, в който, ако пътувате до Канада, ще ви трябва виза. От петък - 1-ви декември, българите, които планират да бъдат в страната до шест месеца с цел туризъм, бизнес или пътуване, няма да имат нужда от такъв документ. И все пак, ако отиваме със самолет, е нужно предварително одобрение чрез Електронната система за издаване на предварително разрешение за пътуване. Онези, които вече имат виза за Канада, могат да продължат да пътуват с нея, без да е необходимо да кандидатстват за одобрение. Българските граждани, които искат да работят легално на територията на Канада, могат да получат подробна информация за необходимите документи. Разрешения за работа се издават от Министерството на гражданството и имиграцията на Канада, като за целта се кандидатства в изнесения визов център на Канада в София или онлайн. На незаконно работещите лица се налага глоба, а при повторно нарушение те се депортират от страната.", "date": "2017.11.30", "title": "Последен ден с визи до Канада"}
{"url": "http://pik.bg/%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D0%B7%D0%B0%D0%BF%D0%BE%D1%87%D0%B2%D0%B0%D0%BC%D0%B5-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B2-%D0%BE%D0%B1%D0%BB%D0%B0%D1%81%D1%82%D1%82%D0%B0-%D0%BD%D0%B0-%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%8F-%D0%B8-%D0%BC%D0%BE%D1%80%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D1%81%D1%8A%D1%81-%D1%81%D0%B0%D1%83%D0%B4%D0%B8-news708644.html", "text": "Започваме съвместна работа с Министерството на транспорта на Кралство Саудитска Арабия по подготовката на споразумения за сътрудничество в областта на въздушния и морския транспорт. Това обяви министърът на транспорта, информационните технологии и съобщенията Ивайло Московски след срещата си с министъра на транспорта на Саудитска Арабия Набил бин Мохамед Ал-Амуди. Ивайло Московски е част от официалната делегация, водена от министър-председателя Бойко Борисов, в при посещението му в кралството. Министрите Московски и Набил бин Мохамед Ал-Амуди обсъдиха проекта на спогодба във въздушния транспорт. Двамата изразиха категорична позиция, че чрез този документ отношенията между двете страни ще бъдат затвърдени. Това ще допринесе и за подобряването на въздушната свързаност между България и Саудитска Арабия, както и до увеличение на потока на пътници и товари. Министър Ивайло Московски представи на своя колега възможностите за публично-частни партньорства в транспортната инфраструктура в България, както и концесионната програма на МТИТС. Двамата обсъдиха и въпроса за обмяна на опит и добри практики в строителството на метро. Министър Московски изрази позиция, че за България ще бъде голям икономически успех, ако успее да привлече инвеститори от Кралство Саудитска Арабия. В рамките на официалната визита министър Московски участва в среща между Съвета на Саудитските камари с представители на българския бизнес. По време на форума бяха разгледани възможностите за активизиране на сътрудничеството между бизнес организации от двете страни в сферата на информационните технологии и съобщенията.", "date": "2017.11.30", "title": "Московски: Започваме съвместна работа в областта на въздушния и морския транспорт със Саудитска Арабия"}
{"url": "http://pik.bg/%D1%83%D1%87%D0%B5%D0%BD%D0%B8-%D1%80%D1%8A%D0%BA%D0%BE%D0%BF%D0%B8%D1%81%D1%8A%D1%82-%D0%BD%D0%B0-%D0%BF%D0%B5%D1%82%D1%8A%D1%80-%D0%B1%D0%BE%D0%B3%D0%B4%D0%B0%D0%BD-%D0%B5-%D0%BB%D0%B5%D0%B3%D0%B5%D0%BD%D0%B4%D0%B0-news708639.html", "text": "Ръкописът на първата българска история, писана от българин, който вчера стана известно, че е бил открит от проф. Лилия Илиева, е легенда, твърдят учени. Досега нейното съществуване е било само предположение, съобщава БНТ. Историята предшества с повече от век \"История славянобългарская\" на Паисий Хилендарски. Откритието е на проф. Лилия Илиева, а автор на историческия документ от 17-и век е католическият архиепископ Петър Богдан. Сега екип от филолози и преводачи подготвят ръкописа за печат. Просто легенда. Така учените приемали идеята за съществуването на историята, по-стара с век от тази на Паисий. Първите съмнения, че е истина, се появяват в края на 70-е. В архивите на Ватикана се открива препис на няколко страници. „Мнозина са описвали българската история, всеки както е смятал за вярно или похвално. Поставих си за цел да не се разпростирам по-нашироко, отколкото е редно, нито любовта ми към родината да преувеличи нещо“, пише Петър Богдан в предговора на ръкописа. Между ръкописите и документите на Ватиканската библиотека има много, които съдържат данни за историята на България, каза пред камерата на националната телевизия Падре Бойл - префект на Ватиканската Апостолическа библиотека. Страниците на някои от главите от препис на ръкописа са проучени от проф. Божидар Димитров - тогава е бил млад учен. Минават почти 40 години, в които ръкописът изглежда безвъзвратно изгубен. До момента, в който проф. Лилия Илиева от Югозападния университет в Благоевград го открива в Университетската библиотека на Модена. Откупен наскоро от частна колекция. „Мен ме роди българската земя, сега почти грохнала от старост, същата родина ме крепи като разпадащ се кораб след дълги и разнообразни пътешествия“, споделя Петър Богдан в предговора. Петър Богдан е имал е съзнанието, че се обръща към българския народ. Изключително е значението на ръкописа за историята на Чипровец, Клисура, Копиловец и Железна и борбата им срещу поробителите. Самият Петър Богдан има активна роля в подготовката и избухването на Чипровското въстание. Той за пръв път представя и българския герб - лъв с императорска корона.", "date": "2017.11.30", "title": "Учени: Ръкописът на Петър Богдан е легенда"}
{"url": "http://pik.bg/%E2%80%9E%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%80%E2%80%9C-%D1%83%D0%B4%D1%8A%D0%BB%D0%B6%D0%B8-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D0%B1%D0%B8%D0%BB%D0%B5%D1%82%D0%B8-%D0%BD%D0%B0-%D0%BD%D0%B8%D1%81%D0%BA%D0%B8-%D1%86%D0%B5%D0%BD%D0%B8-news708665.html", "text": "Националният превозвач с нова изненада за пътниците си – удължи с още два дни промоционалната си кампания за самолетни билети на ниски цени. Кампанията „5 дни е петък“ започна на 24 ноември и поради нестихващия интерес и постоянните запитвания от клиенти, „България Ер“ реши да даде бонус от още 2 дни на пътниците да се възползват от специалните цени. До пасажерите могат да резервират на ниски цени самолетни билети за всички директни полети на България Ер от София и да ги използват отсега до края на 2018, без ограничения в дестинацията или периода на пътуване. Най-изгодни продължават да бъдат пътуванията до . Цената на самолетните билети в едната посока е , а 99 евро в двете посоки. Еднопосочните билети до са на цена от , а двупосочните струват 119 евро. Полетът до струва в едната посока и за двупосочен билет. Пътуващите могат да закупят и еднопосочни билети до на цена от , докато двупосочните до столиците на струват . За Виена двупосочната цена е Еднопосочните цени на билетите до струват 89 евро. Двупосочните полети до Цюрих и Амстердам са по 129 евро, а до Тел Авив, Прага и Париж - 179 евро. Промоционалната кампания включва и билети до Всеки, който иска да закупи билети, може да го направи през на +359 2 402 04 00 или по e-mail: callFB@air.bg, онлайн през уебсайта на авиокомпанията - , или от агентската мрежа.", "date": "2017.11.30", "title": "„България Ер“ удължи кампанията си за билети на ниски цени"}
{"url": "http://pik.bg/4-%D0%B7%D0%BB%D0%B0%D1%82%D0%BD%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%BF%D1%80%D0%B8-%D1%80%D0%B0%D0%B7%D0%B2%D0%BE%D0%B4-news708610.html", "text": "Разводът на родителите е труден за децата им, без значение на каква възраст са те. Според експертът по разводи Карън Холдън, има 4 важни неща, които трябва да разберем ако родителите ни се развеждат: 1. Не го приемайте лично Да, лесно е да се каже, но правилните неща обикновено не звучат много сложно. Разводът и причините, които водят до него по никакъв начин не са свързани с вас и не бива да се оставяте той да влияе на отношенията с родителите ви. Макар и да не сте имали толкова дълга връзка с някого, вие със сигурност знаете колко сложни са отношенията между хората. Едва ли решението на вашите родители е неочаквано за вас – вероятно те не се разбират отдавна. Разберете – вие сте онова, което ги свързва, а не което ги разделя. 2. Не съдете родителите си Щом се стига до развод, разберете родителите си – простете им и им позволете да потърсят щастието си. Не ги обвинявайте - бъдете сигурни, че те са положили много усилия да намерят баланс и да поправят отношенията си само заради вас. Ако вашата позиция по време на раздяла е обвинителна, ситуацията ще стане още по-сложна, защото родителите ви са просто хора и се притесняват какво ще почувствате вие. 3. Подкрепете ги Вие не сте малко дете – не се дръжте като такова. Имате достатъчно опит, за да знаете как да постъпите правилно щом родителите ви имат нужда от подкрепа. Бъдете нащрек за промени в поведението на всеки от тях. И двамата минават през много труден момент и лесно могат да изпаднат в депресия. 4. Помнете – вие държите контрола над връзката с родителите си Колкото и да се влошат отношенията между възрастните, със сигурност всеки от тях иска да запази връзката си с вас. Опитайте да намерите баланса и да поддържате отношения и с двамата, въпреки че ще живеете само с единия. В случай че това е невъзможно в момента, не се отчайвайте – със сигурност един ден, с течение на времето несъгласията ще се изгладят и ще се помирите и с двамата.", "date": "2017.11.30", "title": "4 златни правила при развод"}
{"url": "http://pik.bg/%D0%BD%D0%B0%D0%BF-%D1%82%D1%8A%D1%80%D1%81%D0%B8-177-%D1%87%D0%B5%D1%81%D1%82%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B4%D0%B0-%D0%B3%D0%B8-%D0%BD%D0%B0%D0%B7%D0%BD%D0%B0%D1%87%D0%B8-%D0%B7%D0%B0-%D0%B4%D0%B0%D0%BD%D1%8A%D1%87%D0%BD%D0%B8-news708653.html", "text": "Националната агенция за приходите търси 177 служители за звеното „Фискален контрол“. Агенцията е обявила конкурс за длъжността „инспектор по приходите”. Те ще работят в екипи на територията на цялата страна. Екипите ще правят проверки в близост до граничните пунктове, както и във вътрешността на страната – на местата, където транспортните средства се разтоварват под данъчен контрол. Конкурсът за свободните работни места ще се проведе на два етапа. На първия участниците ще решават тест, чиято цел е да се установят професионалните им знания. Допуснатите до втория етап, ще бъдат и интервюирани. Работата на инспекторите във фискалното звено е свързана с физически и документален контрол на стоки с висок фискален риск. Данъчните ще следят как се движат стоките, дали се реализират на територията на България, изнасят ли се за трети страни и дали всички транзакции се отразяват коректно в счетоводните и финансови документи на превозвача, получателя и доставчика. Служителите в звеното ще бъдат обезпечени с транспортни средства и техническо оборудване за изпълнение на функциите си. Кандидатите за работа трябва да подадат документи до 7 декември, включително, лично или чрез пълномощник с нотариално заверено пълномощно-оригинал в сградата на съответната структура на НАП в София, Варна, Пловдив, Велико Търново или Бургас. Описание на длъжностите, изискванията за конкурса и образци на заявление за участие, могат да бъдат намерени на интернет страницата на НАП.", "date": "2017.11.30", "title": "НАП търси 177 честни българи да ги назначи за данъчни"}
{"url": "http://pik.bg/%D0%BA%D0%B0%D1%88%D0%BA%D0%B0%D0%B2%D0%B0%D0%BB%D0%BA%D0%B8-%D1%81-%D0%BC%D0%B0%D1%81%D0%BB%D0%B8%D0%BD%D0%B8-news671437.html", "text": "1 пакет бутертесто 300 г кашкавал 200 г маслини Необходими продукти 1 пакет бутертесто 300 г кашкавал 200 г маслини", "date": "2017.11.30", "title": "Кашкавалки с маслини"}
{"url": "http://pik.bg/%D0%BA%D0%BE%D1%86%D0%B5%D1%82%D0%BE-%D0%B2%D0%B4%D0%B8%D0%B3%D0%BD%D0%B0-%D0%BF%D0%B0%D0%BB%D0%B0%D1%82-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%B4%D0%BE-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-news708661.html", "text": "Палат за чудо и приказ вдигна фолк певецът Константин в Банкя. Шикозният дом се оценява на 1.5 млн. лева и е само на две преки от къщата на премиера Бойко Борисов. Коцето и жена му построили палата с перспектива на три етажа. По един за децата, а в приземния ще живеят те. Сградата напомняла на санаториум в курортното градче, тъй като била в подножие на гора. В обзавеждането на дома воля на фантазията си дал столичен архитект, който сътворил истинско чудо, но след като изслушал желанията на Надя и Коцето. Луксозната обител разполага с огромна кухня, обзаведена с уреди последен клас, кинозала и джакузита. С голямо внимание и вкус са подредени стаите на децата, пише седмичник. Къщата е оборудвана с охранителна техника, а високата ограда пази семейството от любопитни погледи. Парцелът е наследство от бабата на Коцето, която има и други апетитни имоти в столицата.", "date": "2017.11.30", "title": "Коцето вдигна палат за милиони до Бойко Борисов"}
{"url": "http://pik.bg/%D1%8E%D0%B1%D0%B8%D0%BB%D0%B5%D0%B9-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%87%D1%83%D0%BA%D0%BD%D0%B0-30-%D0%BF%D0%BE-%D1%8F%D0%BA%D0%BE-%D0%B1%D0%B0%D1%80%D0%B0%D0%B1%D0%B0%D0%BD%D1%87%D0%B5-%D0%BA%D0%B0%D1%82%D0%BE-%D0%BD%D0%B0-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D1%81%D0%BD%D0%B8%D0%BC%D0%BA%D0%B8-news708651.html", "text": "30 години чукна на днешния 30 ноември най-известната плеймейтка Николета Лозанова. По традиция, която спазва от последните две-три години, секс иконата посрещна празника си далеч от родината. От няколко дни Николета и дъщеря й Никол се глезят в 5-звездния комплекс \"Зая\" на частния остров Нурай в Абу Даби. Според най-големия сайт за онлан резервация \"Booking\" в момента цената на една нощувка там е почти 2000 лева. Откакто слезе от телевизионен екран, рожденичката доста често отскача до Обединените арабски емирства. Николета уплътнява ежедневието си с фотосесия за \"Фейсбук\" из луксозните хотели. Още повече, че свободното й време наистина е в излишък, след като закананата й да се завърне с гръм и трясък в национален ефир така и не се изпълни. Плеймейтката обаче продължава да радва феновете си със силикон и плажна еротикаот арабските дестинации. Типично в нейн стил последните й фотоси от остров Нурай акцентират щедро върху барабанчето на Николета, което явно от обработката на кадрите, то гони по размер това на Ким Кардашиян. Очарователната Никол също се глези като Николета - с масажи и със СПА-процедури. Прави впечатление, че красавацата вече гони по ръст известната си майка.", "date": "2017.11.30", "title": "ЮБИЛЕЙ! Николета чукна 30 по яко барабанче като на Кардашиян (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%B7%D0%B0-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%82%D0%BE%D1%80%D1%81%D0%BA%D0%B8%D1%82%D0%B5-%D0%B0%D0%BA%D1%86%D0%B8%D0%B8-%D0%BD%D0%B0-%D0%BA%D0%BE%D1%80-news708673.html", "text": "Депутатът от ГЕРБ Десислава Атанасова показа на брифинг в парламента документи за приватизаторските дейности на лидера на БСП Корнелия Нинова в \"Техноимпекс\". Пред медиите тя разкри, че е получила писмо от главния прокурор Сотир Цацаров, който заявява, че не са правени проверки на въпросната приватизация, въпреки че преди дни Нинова обяви, че сделката е проверявана от трима различни прокурори. \"Получих официално писмо от г-н Цацаров, който вчера казва, че от 13 януари 1999 година е изтекъл срок от почти 18 години, през който не са подавани сигнали, не са извършвани проверки и не са образувани досъдебни производства за приватизацията на \"Техноимпекс\". Не са извършвани и проверки на придобитите акции от г-жа Корнелия Нинова\", разкри Десислава Атанасова. \"Дойде времето, когато твърденията трябва да бъдат подкрепени с факти. Всички ние трябва да чуем истината не само за приватизацията, но и за прехода, за управлението по това време, за всички сделки. Г-жа Нинова трябва да съобщи цялата истина. Може би затова тя се притеснява от дебата за приватизацията\", коментира депутатът от ГЕРБ. \"Вие сте хората, които трябва да задавате въпроси. Аз зададох моите и ще продължа да го правя, защото никой не може да си присвоява мястото на морален стожер, ако няма нито аргументи, нито възможности истината да е на негова страна\", заключи Десислава Атанасова.", "date": "2017.11.30", "title": "ИЗВЪНРЕДНО В ПИК TV! Десислава Атанасова показа документи за приватизаторските акции на Корнелия Нинова (ОБНОВЕНА)"}
{"url": "http://pik.bg/%D1%86%D1%81%D0%BA%D0%B0-%D0%BA%D0%B0%D0%BD%D0%B8-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%BD%D0%B0-%D1%8E%D0%B1%D0%B8%D0%BB%D0%B5%D1%8F-news708656.html", "text": "С рок концерт и с приятелска среща срещу европейски футболен гранд ЦСКА-София планира да отбележи 70-годишния юбилей на фалиралия \"армейския\" клуб, съобщава БТА. Събитията са насрочени за 16 май на Националния стадион \"Васил Левски\", 11 дни след официалната дата на основаването на автентичния клуб ЦСКА през 1948 година. За съперник в шоу-мача \"червените\" са в преговори с петкратния европейски клубен шампион \"Ливърпул\", чийто сезон във Висшата английска лига свършва три дни по-рано. Припомняме, че автентичният ЦСКА фалира и в момента два клуба предявяват претенции, че са ЦСКА - ЦСКА-София и ЦСКА 1948.", "date": "2017.11.30", "title": "ЦСКА кани Ливърпул на юбилея"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BC%D1%8A%D1%80%D1%82%D1%8A%D0%B2-%D0%BF%D1%80%D0%B5%D0%B4-%D0%B1%D0%BB%D0%BE%D0%BA%D0%B0-%D1%80%D0%B0%D0%B9%D1%87%D0%BE-%D0%BA%D0%BE%D0%BD%D1%8F%D1%80%D0%B0-news708687.html", "text": "Тялото на мъж е открито в градина пред жилищен блок в Дупница. Около 20:19 часа в Спешния център в Кюстендил е получен сигнал за мъж в безпомощно състояние в градинка пред блок 69 в дупнишкия квартал \"Бистрица\". На място е изпратен екип, който само констатирал смъртта на мъжа. Близки на починалия са представили документ за белодробно заболяване. Тялото е транспортирано за аутопсия в Съдебна медицина. За случая е уведомена полицията. По информация на Струма.бг трупът е на 43-годишния Райчо Коняра. Райчо Коняра е живял на 8-мия етаж в същия блок №69, баща е на едно дете. Преди време е живял в „Гиздова махала“. Криминалисти изясняват причините за смъртта. Не се изключва и версията за убийство.", "date": "2017.11.30", "title": "ТРАГЕДИЯ В ДУПНИЦА! Намериха мъртъв пред блока Райчо Коняра"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-%D0%BE%D1%82%D1%87%D0%B5%D1%82%D0%BE%D1%85%D0%B0-%D0%BD%D0%BE%D1%89%D0%B5%D1%81-%D0%B2-%D1%81%D0%BE%D1%84%D0%B8%D1%8F-news708697.html", "text": "Опасно мръсен въздух е измерен късно снощи от всички измервателни станции на Изпълнителната агенция по околна среда в София. Това става ясно от данните на екоагенцията, публикувани на сайта на Столичната община. Над два пъти и половина е било превишението на нормите на замърсяване с фини прахови частици. Над допустимо замърсяване е отчетено в още 9 населени места в България - средно над 1 път и половина, уточняват от екоагенцията. Измерванията в столицата показват обичайно два пика на замърсяване с прах - сутрин от 7 до 11 часа и вечер от 17 до 23-24 часа. Като основна причина са посочени интензивният трафик и битовото отопление, предава БНР.", "date": "2017.11.30", "title": "Опасно мръсен въздух отчетоха нощес в София"}
{"url": "http://pik.bg/%D0%B1%D0%B5%D0%B1%D0%B5-%D0%B3%D0%B8%D0%B3%D0%B0%D0%BD%D1%82-%D1%81%D0%B5-%D1%80%D0%BE%D0%B4%D0%B8-%D0%B2-%D1%81%D0%B2%D0%B8%D0%BB%D0%B5%D0%BD%D0%B3%D1%80%D0%B0%D0%B4-news708702.html", "text": "Бебе гигант се роди в свиленградското АГО на 21 ноември. Момиченцето, което ще носи името Василена, има внушителни за новородено мерки Василена е второ дете в семейството на Виктория и Красимир Костадинови. 6-годишният й батко Димитър се е родил 4,600 кг, но по нормален път. Щастливата майка работи в чейндж бюро, а бащата е граничен полицай. То тежи 5,250 кг и е дълго 52 сантиметра, съобщи \"Старият мост\". С това тегло бебокът е абсолютен рекордьор за 2017 г. тук. Заради големите размери се наложило раждането да е чрез секцио. Бебе гигант се роди в свиленградското АГО на 21 ноември. Момиченцето, което ще носи името Василена, има внушителни за новородено мерки Василена е второ дете в семейството на Виктория и Красимир Костадинови. 6-годишният й батко Димитър се е родил 4,600 кг, но по нормален път. Щастливата майка работи в чейндж бюро, а бащата е граничен полицай.", "date": "2017.11.30", "title": "Бебе гигант се роди в Свиленград"}
{"url": "http://pik.bg/%D0%B2-%D1%82%D1%83%D1%80%D1%86%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BE%D1%89%D0%B5-50-%D0%B4%D1%83%D1%88%D0%B8-%D0%B7%D0%B0-%D0%B2%D1%80%D1%8A%D0%B7%D0%BA%D0%B8-%D1%81-%D0%B3%D1%8E%D0%BB%D0%B5%D0%BD-news708699.html", "text": "Турските сили за сигурност са задържали нови 50 души, включително военни летци, за връзки с организацията на опозиционния ислямски духовник Фетхуллах Гюлен /ФЕТО/, предаде Анадолската агенция, позовавайки се на източници от правоохранителните органи. Съобщава се, че заповедта за ареста на 66 обвиняеми за връзки с ФЕТО е издадена от прокуратурата на провинция Ескишехир. Операцията по задържането на останалите 16 души продължава и в момента. Група бунтовници направи опит за военен преврат в нощта на 15 срещу 16 юли 2016 г. Основните сблъсъци се разиграха в Истанбул и Анкара. При тях загинаха над 240 души, над 2000 бяха ранени, бунтът беше потушен. След неуспешния опит за пуч бяха арестувани над 50 000 души, а над 140 000 бяха уволнени или отстранени от работа. Администрацията на президента Реджеп Ердоган обвини ФЕТО за опита за държавен преврат. Самият Гюлен, който в момента живее в САЩ, осъди преврата и отхвърли отправените му обвинения. Ердоган иска неговото екстрадиране от Вашингтон, но за момента всички опити в тази посока остават неуспешни, предаде РИА „Новости“, цитирана от БГНЕС.", "date": "2017.11.30", "title": "В Турция арестуваха още 50 души за връзки с Гюлен"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8-%D0%B1%D0%B0%D0%BD%D0%BE%D0%B2%D0%B0-%D0%BE%D1%81%D1%82%D0%B0%D0%B2%D0%B0-%D0%B4%D0%B0-%D1%80%D0%B0%D0%B7%D0%BA%D0%B0-news708706.html", "text": "\"Потресен съм от това, което виждам, Росен Плевнелиев с любимата си да се разхождат из сутрешните блокове и предаването на Гала.\" Така коментира Александър Симов гостуването на президента Росен Плевнелиев и новата му любима Деси Банова. Депутатът подчерта, че желае само любов на младата двойка, но не може да приеме това принизяване на дейността на президентската институция, че няма накъде повече. \"В един момент изпитах известно опасение, че след Гала, следващата стъпка да видим Росен Плевнелиев и Деси Банова в предаването на Кобилкина, в което да ни обяснят какво правят нощно време в спалнята, нещо което би трябвало да е приоритет само за тях двамата. Изобщо тази показност на чувствата на двамата, аз разбирам че  това е идеята за светска двойка. Лично за мен е дразнеща, изключително арогантна и най-важното не работи в полза на българските институции, в крайна сметка ти си бил президент. Защото наистина следващата стъпка е Кобилкина и дали правят позата  \"младия гербер укротява синоптичката\". Симов уточни, че в никакъв случай не става въпрос за пиар акция, по думите му те наистина се обичали, но не е правилно да е толкова показно. На въпрос дали отива на един президент да седне на диванчето, където силинконки си развяват личния живот, Александър Симов припомни, как в предаването на Гала основна тема беше преди време пиенето на урина. \"Плевнелиев по този начин деградира лицето на президентската институция. Нито един от предишните ни президенти, независимо какво мнение имаме за тях, не си е позволил подобно поведение. Той се държи като Евгени Минчев в политиката, ти си бивш президент, ти си бил лицето на тази държава и е тъжно когато влизаш в новините с това с коя дама си държите ръцете\", допълни още Симов.", "date": "2017.11.30", "title": "ЕКСКЛУЗИВНО В ПИК! Александър Симов с горещ коментар за Плевнелиев и Банова: Остава да разкажат на Кобилкина позата \"укротяване на синоптичката\"! "}
{"url": "http://pik.bg/%D0%BD%D0%B8%D0%BA%D1%83%D0%BB%D0%B4%D0%B5%D0%BD-%D1%87%D1%83%D0%BA%D0%B0-%D0%BD%D0%B0-%D0%B2%D1%80%D0%B0%D1%82%D0%B0%D1%82%D0%B0-%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D0%BF%D0%BE%D0%B7%D0%BD%D0%B0%D0%B2%D0%B0-%D0%BF%D1%80%D1%8F%D1%81%D0%BD%D0%B0%D1%82%D0%B0-%D1%80%D0%B8%D0%B1%D0%B0-news708685.html", "text": "Дни преди Никулден – предлагат ли ни търговците замразена вместо прясна риба на пазара ? В момента шаранът се продава между 5 и 6 лева за килограм. От естествените и изкуствените водоеми до магазините и пазарите прясната риба поскъпва с 1-2 лева за килограм , а понякога дори и двойно. \" Очите са изпъкнали, бистри. Хрилете – розов, червен цвят, прилепнали люспи към мускулатурата, както и перки . Слузта е прозрачна и не е голямо количество. При отваряне на вътрешността на рибата – коремната кухина е със седефен блясък и вътрешните органи са с характерната за рибата миризма\", уточнява Галя Викьова от БАБХ. Сред най-честите измами на търговците е да предлагат замразена риба като прясна . За да не подвеждат потребителите, задължително трябва да изписват дата на размразяване. Тази година и търговците, и рибарите отчитат дефицит на някои видове черноморска риба. Затова и цените на българската риба са по-високи тази година. Чернокопът е поскъпнал от 10 на 12 лв. килограмът. А паламудът – от 8 на 12. От улични търговци можем да купим и по-евтина риба. Там обаче шансът да попаднем на некачествена стока е по-голям.", "date": "2017.11.30", "title": "Никулден чука на вратата! Ето как се познава прясната риба"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%BD%D0%B8%D0%BA%D1%83%D0%BB%D0%B4%D0%B5%D0%BD-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%85%D0%B0-12-%D1%82%D0%BE%D0%BD%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-%D1%80%D0%B8%D0%B1%D0%B0-%D0%BA%D1%80%D0%B0%D0%B9-%D0%B0%D0%B9%D1%82%D0%BE%D1%81-news708700.html", "text": "Конфискуваха 1.2 тона незаконна риба на входа на Айтос, съобщиха от полицията в Бургас. Рибата е от вида таранка и платика и е задържана от „Икономическа полиция\" при МВР-Бургас. Вчера малко преди 10 часа на входа на Айтос товарен автомобил, в който пътували двама мъже от Бургас, на 46 и 52 години, е спрян за проверка. В него са открити 50 пластмасови каси с голямо количество риба. Според мъжете тя е уловена в язовир \"Цанко Церковски\" край Карнобат. Била предназначена за пласиране в Русе за предстоящия Никулден. От извършените проверки е констатирано, че рибата е с неустановен произход и липсват необходимите документи. Установено е, че рибата е уловена в язовир \"Мандра\". Цялото количество е конфискувано и предадено на Дирекция \"Социален патронаж\" към Община Бургас. За установените административни нарушения служителите от ОДБХ-Бургас изготвили два акта.", "date": "2017.11.30", "title": "Преди Никулден: Конфискуваха 1,2 тона незаконна риба край Айтос"}
{"url": "http://pik.bg/%D1%81%D1%8A%D0%B2%D0%B5%D1%82%D1%8A%D1%82-%D0%BD%D0%B0-%D0%BF%D0%B5%D1%81-%D1%81-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%BD%D0%B0-%D0%BB%D1%8F%D0%B2%D0%B0-%D0%B2%D0%B8%D0%B7%D0%B8%D1%8F-%D0%B7%D0%B0-%D0%B5%D0%B2%D1%80%D0%BE%D0%BF%D0%B0-news708704.html", "text": "Програмата на Съвета започва днес със среща на стотици активисти от Европа, които ще обсъдят стратегията и подготовката на кампанията за европейските избори през 2019 г. Организацията ПЕС-Жени също ще проведе ежегодната си конференция под мотото „От получаването до притежаването на власт“. Делегати и участници ще дебатират върху състоянието на равенството между половете в Европа и как то може да се превърне в реален политически ангажимент. По същото време, генералните секретари на прогресивните европейски политически партии се срещат, за да обсъдят най-добрите практики в борбата срещу популизма и „фалшивите новини“. В Лисабон се очаква да пристигнат още министър-председатели и лидери на социалистически партии от цяла Европа, като Кристиан Керн /Социалдемократическа партия, Австрия/, лидерът на БСП Корнелия Нинова, гръцкият министър-председател Алексис Ципрас, италианският премиер Паоло Джентилони, лидерът на Испанската социалистическа работническа партия Педро Санчес, министър-председателят на Малта Джоузеф Мускат, председателят на Групата на социалистите и демократите в Европейския парламент Джани Питела, еврокомисарите Франс Тимерманс, Корина Крецу, Пиер Московиси, Витянис Андрюкайтис и много други. Президентът на ПЕС Сергей Станишев заяви: „Нашият основен фокус остава обновяването – на нашите политики, приоритети, сътрудничество и решимост да поведем Европа към по-добро. Нашите ежегодни Съвети винаги се превръщат в значими събития и тази година не е изключение. Изказваме специални благодарности на португалските социалисти и на премиера Антонио Коща за тяхното гостоприемство. Нашето прогресивно политическо семейство има какво да научи от успехите на португалското правителство и затова се събираме тук, в Лисабон.“ На основните пленарни сесии на Съвета на ПЕС ще бъдат утвърдени две резолюции. Първата е посветена на бъдещето на ЕС и представлява алтернативната лява визия за Европа. Във втората резолюция, социалистите ще утвърдят процедурата за избор на т.нар. Общ кандидат за председател на Европейската комисия за предстоящите европейски избори през 2019 г. Натоварената програма включва още и серия от семинари, организирани от ПЕС, евродепутати и Фондацията за европейски и прогресивни изследвания /ФЕПС/. Делегати и активисти се събират днес в Лисабон за заседание на Съвета на ПЕС, както и за поредица от дебати, семинари и срещи. Домакини на срещата ще бъдат лидерът на ПЕС Сергей Станишев и португалският премиер Антонио Коща.", "date": "2017.11.30", "title": "Съветът на ПЕС с алтернативна лява визия за Европа"}
{"url": "http://pik.bg/%D1%82%D0%BB%D1%8A%D1%81%D1%82%D0%B8-%D0%BF%D0%B0%D1%87%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BF%D0%BB%D0%B0%D1%82%D0%B8%D0%BB%D0%B0-16-%D0%BC%D0%BB%D0%BD-%D0%BB%D0%B2-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B4%D0%B5%D0%BB%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news708705.html", "text": "През 2017 г. България е изплатила 799 595 евро обезщетения по осъдителни решения на Европейския съд за правата на човека в Страсбург. За сравнение през 2016 г. страната ни е изплатила 969 492 евро обезщетения, а Германия - 69 369 евро. Toва посочи омбудсманът Мая Манолова на конференция, предаде БТА. Тя допълни, че България има един от най-високите дялове на неизпълнени решения на съда в Страсбург. Също така страната ни е една от четирите държави заедно с Турция, Румъния и Грузия, за които е проведена процедура от обикновено към засилено наблюдение на делата. На България се падат 7 процента от общия брой дела под засилено наблюдение, като пред нас само Русия, Турция и Украйна. По думите на Манолова системните нарушения на Конвенцията обикновено се дължат на лошо законодателство и лоши административни практики и трябва да се работи те да бъдат отстранени, за да не бъде осъждана България отново и отново. \"Често българските институции не предприемат необходимите действия за изпълнение на решенията на съда в Страсбург\" , каза Манолова. Тя все пак отбеляза, че има положителни пример за групи дела, по които България е взела необходимите мерки.", "date": "2017.11.30", "title": "Тлъсти пачки! България е платила 1,6 млн. лв. обезщетения заради дела в Страсбург"}
{"url": "http://pik.bg/%D1%85%D0%B8%D1%82-%D0%B2-%D0%BD%D0%B5%D1%82%D0%B0-%D0%B7%D0%B0%D1%89%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%82%D0%B0%D0%BD%D1%86%D1%83%D0%B2%D0%B0-%D1%81%D1%8A%D1%81-%D1%81%D0%B0%D0%B1%D1%8F-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BE%D0%B7%D0%BD%D0%B0%D1%87%D0%B0%D0%B2%D0%B0-%D0%B0%D1%80%D0%B4%D0%B0-%D0%B7%D0%B0-%D0%B0%D1%80%D0%B0%D0%B1%D0%B8%D1%82%D0%B5-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news708681.html", "text": "Танцът носи името арда и е традиционен арабски. Преди години се е танцувал преди война, но днес се изпълнява при различни тържества дори и на сватби. Според местните обичаи арда е знак за доверие и приятелско отношение. Участието на премиера Бойко Борисов в танц със саби в Саудитска Арабия стана тотален хит в социалните мрежи. Президентът на САЩ Доналд Тръмп също е грабнал сабята за традиционния танц при посещението си в Саудитска Арабия през май. Българският министър-председател обаче получи много похвали. „Вие сте по-добър от Тръмп, като истински воин, добре се справяте със сабята“ , обърнал се към Борисов саудитският принц Султан. Танцът е свързан е с военни победи . Обичайно започва със стих, който се повтаря под ритъма на барабани. После се повдигат сабите във въздуха също ритмично. Смята се, че оръжията, държани от Тръмп и делегацията му през май, са били автентични, използвани при екзекуции.", "date": "2017.11.30", "title": "ХИТ В НЕТА! Защо Борисов танцува със сабя! Ето какво означава \"арда\" за арабите (ВИДЕО/СНИМКИ)"}
{"url": "http://pik.bg/%D1%81%D0%BB%D0%B5%D0%B4-%D1%81%D0%B5%D0%BD%D0%B7%D0%B0%D1%86%D0%B8%D1%8F%D1%82%D0%B0-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D1%89%D0%B0%D1%81%D1%82%D0%BB%D0%B8%D0%B2%D0%B8%D1%8F%D1%82-%D0%B8%D0%BB%D0%B8%D0%B0%D0%BD-%D0%B8%D0%BB%D0%B8%D0%B5%D0%B2-news708769.html", "text": "Наставникът на Верея - Илиан Илиев, коментира победата на тима си с 2:1 срещу Лудогорец. \"Разковниче няма. Рецепта не е налична. Футболистите ми показаха здрава игра. Трябваше да направим 7 промени, в сравнение с мача с Левски, заради проблемите в тима ни. Никой не е вярвал, че ще бъдем там, където сме. Че ще побеждаваме грандовете. Важното е обаче, че всичко това се получава. Играем с почти всичко, с което разполагаме и във всеки двубой сме на 100%. Притеснихме Лудогорец в определени моменти. Имаше и риск, но нещата няма как да се случат без това. Не надиграхме Лудогорец, използвахме празните пространства. Допуснахме грешки, но опонентът ни не се възползва. Имахме повече шанс от съперника, но можеше да вкараме и още голове, реално погледнато. Но съм доволен. Съвсем нормално е да бъда такъв\", коментира Илиев след мача от 18-ия кръг на шампионата.", "date": "2017.11.30", "title": "След сензацията в Стара Загора! Ето какво каза щастливият Илиан Илиев"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%87%D0%B8%D1%80%D0%BF%D0%B0%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%B0%D1%82%D0%B8-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81-%D0%BF%D1%80%D0%BE%D0%B1%D0%BE%D0%B4%D0%BD%D0%B0-%D1%80%D0%B0%D0%BD%D0%B0-%D0%BD%D0%B0-%D0%B2%D1%80%D0%B0%D1%82%D0%B0-news708714.html", "text": "Към 19.20 часа на 28 ноември в РУ-Чирпан е получено съобщение от Центъра за спешна помощ за постъпил пациент с порезна рана на врата. След проведени оперативно-издирвателни действия е установено, че след възникнал скандал 34-годишен мъж е пробол с остър предмет 35-годишен свой опонент, съобщиха от полицията в Стара Загора. Пострадалият е транспортиран до болницата, където е настанен за лечение. Мъжът е без опасност за живота. Извършителят е задържан за срок до 24 часа в РУ - Чирпан Образувано е досъдебно производство по случая.", "date": "2017.11.30", "title": "Екшън в Чирпан! Скандал прати млад мъж в болница с прободна рана на врата"}
{"url": "http://pik.bg/%D0%BF%D0%BE%D1%87%D0%B5%D1%80%D0%BD%D0%B5%D0%BD-%D0%B1%D0%B0%D1%89%D0%B0-%D0%BF%D0%BE%D0%BB%D1%83%D0%B4%D1%8F---%D1%85%D0%B2%D1%8A%D1%80%D0%BB%D0%B8-%D0%B4%D0%B2%D0%B5-%D1%80%D1%8A%D1%87%D0%BD%D0%B8-%D0%B3%D1%80%D0%B0%D0%BD%D0%B0%D1%82%D0%B8-%D0%B2-%D1%81%D1%8A%D0%B4%D0%B0-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%BC%D0%BD%D0%BE%D0%B3%D0%BE-%D1%80%D0%B0%D0%BD%D0%B5%D0%BD%D0%B8-news708716.html", "text": "Бащата на жертва на убийство хвърли две ръчни гранати в съда в украинския град Никопол, предаде УНИАН. Мъжът и още един човек са загинали при взрива, има и много ранени. „Осколките са ранили трима подсъдими, двама полицаи, служител на съда и гражданин”, става ясно от официалното съобщение. Според „Интерфакс” делото е свързано с разстрела на двама души в автомобила им през февруари 2016 г. Единият от тях е син на извършителя на днешното нападение. По късно Анна Старчевска от Националната полиция на Днепропетровска област съобщи пред телевизионния канал 112Украйна, че заради бомбата в съда в болница са настанени 10 души. Мъжът, който е взривил гранатите е загинал на място. В момента тече операция на двама души от ранените. Старчевска потвърди, че гранатите са взривени от бащата на загинал при разстрел в автомобил през 2016 г. в Никопол. Изяснява се как е успял да внесе ръчните гранати в сградата на съда. Знае се, че при поредното отлагане на делото той изчакал полицаите да сложат белезниците на подсъдимите и хвърлил взривните устройства.", "date": "2017.11.30", "title": "Почернен баща полудя - хвърли две ръчни гранати в съда! Има загинали и много ранени"}
{"url": "http://pik.bg/%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%B5%D0%BD-%D0%B8%D0%B2%D0%B0%D0%BD-%D0%BB%D0%B0%D1%81%D0%BA%D0%B8%D0%BD-%D0%BF%D0%BE%D0%BF%D0%B8%D0%BB%D1%8F-%D0%B2%D0%BB%D1%8E%D0%B1%D0%B5%D0%BD%D0%B8%D1%82%D0%B5-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8-%D0%B1%D0%B0%D0%BD%D0%BE%D0%B2%D0%B0-news708717.html", "text": "Иван Ласкин не сдържа емоциите си от видяното в \"На кафе\" днес. Актьорът светкавично изстреля в публичното пространство мисли и чувства за първото съвместно интервю на бившия президент Росен Плевнелиев и синоптичката Десислава Банова. На личната си страница във Фейсбук, известният с острия си, но точен език творец, се изказа: \"Погледнах през прозореца и нещо се беше променило. Абе, снега ми биеше на кафяво! После на терасата забелязах, че за първи път вятъра духа отгоре на долу. Пословичната ми интуиция рече: От днес, Иване времето ще бъде Президентско... Дори мурсалският чай, който не изпих, ми се разсмя от чашата. Сега номера е да си СИНОПТИМЕЙТКА...целият ден ми се прецака от фалшива лигня!\"", "date": "2017.11.30", "title": "БЕЗПОЩАДЕН! Иван Ласкин попиля влюбените Плевнелиев и Банова"}
{"url": "http://pik.bg/%D1%81%D1%8A%D0%B4%D1%8A%D1%82-%D0%B2-%D1%80%D1%83%D1%81%D0%B8%D1%8F-%D0%BF%D0%BE%D0%B4%D0%BF%D1%83%D0%BA%D0%B0-%D0%BF%D1%83%D1%88%D0%B5%D1%89%D0%B8%D1%82%D0%B5-%D0%BF%D0%BE-%D0%B1%D0%B0%D0%BB%D0%BA%D0%BE%D0%BD%D0%B8%D1%82%D0%B5-%D0%BA%D0%BE%D0%BC%D1%88%D0%B8%D0%B8-news708718.html", "text": "Ако съседът ви по тераса пуши и димът ви пречи, можете да го съдите. Съдът в Русия реши, че действащото законодателство в страната допуска компенсация за морални щети за нарушение на правата на гражданите в сферата на здравеопазването от въздействието на цигарения дим и последиците от употребата на цигари, предаде НТВ. От Върховния съд подчертават, че Жилищният кодекс защитава правата на непушачите, а също така се позовават на Конституцията за това, че всеки има право на благоприятна обкръжаваща среда. Т.е. всеки има право да пуши в жилището си, но да го прави така, че димът от цигари да не прониква в съседните апартаменти, предава РИА Новости. По този начин е приключен спор между двама жители на Новосибирск, один от които е решил чрез съда да забрани на своя съсед на пуши на балкона. Ищецът твърди, че димът от цигари влиза в неговия апартамент, което оказва лошо влияние върху здравето на детето му, и поиска компенсация за морална вреда от 250 хиляди рубли. Съдебният спор продължил две години.", "date": "2017.11.30", "title": "Съдът в Русия подпука пушещите по балконите комшии"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D1%80%D0%BE%D0%B4%D0%BE%D0%B2%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%B0%D0%BD%D0%B0%D1%85%D0%B8%D0%B4-%D1%82%D0%B0%D1%87%D0%B5%D0%B2%D0%B0-%D1%81%D0%B4%D0%BE%D0%B1%D1%80%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D1%82%D0%B5%D0%BE%D0%B4%D0%BE%D1%80%D0%B0-%D1%81%D1%8A%D1%81-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%B8%D1%82%D0%BA%D0%BE-%D1%86%D0%BE%D0%BD-news707760.html", "text": "Популярната тв говорителка от времето на соца, Анахид Тачева, се завърна от Америка със специална мисия! Легендарната журналистка от няколко дни е в София за пръв път след инцидента с дъщеря й Теодора Цонева, разкрива светското предаване на ПИК TV - \"Жълтите новини\". В края на септември тя направи неуспешен опит за самоубийство, изпадна в кома, от която се събуди след седмица, изостави сина си Дейвид на произвола на съдбата, а покрай инцидента не получи съчуствие от роднитите си, а точно обратното - още повече ги настрои срещу себе си. Лошата вест за трагедията застигна Анахид в Ню Йорк, където живее през последните години при малката си дъщеря Ани. Нейните страхове, че новината за комата на Теодора ще докара проблеми на майка й, се оправдаха. 77-годишната говорителна, която миналата година загуби сина си Митко Цонев, получи хипогликемичен шок от притеснение. Въпреки огромното й желание по-скоро да се прибере в София, за да е близо до дъщеря си, пътуването бе отложено, заради влошеното й здраве. Ани пусна майка си да прелети Океана веднага, след като телевизионната легенда се стабилизира. Тачева засега няма самолетен билет за връщане обратно в Америка и най-вероятно ще изкара цяла зима в България, за да държи изкъсо Теодора, издават запознати. Говорителката вече бере плодовете на мисията, с която се е върнала у нас. Тя събрала всичките роднини, които бяха обърнали гръб на дъщеря й, и като глава на фамилията настояла те да изпълнят желанието й, а именно - да заровят в миналото всичките неразбории, които са ги отдалечили един от друг през годините. Анахид се обърнала към родата, че не иска, когато един ден ги напусне, да ги остави в родова война.", "date": "2017.11.30", "title": "КРАЙ НА РОДОВАТА ВОЙНА! Анахид Тачева сдобри дъщеря си Теодора със семейството на Митко Цонев (ВИДЕО)"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BD%D0%B5-%D0%BC%D0%B5-%D0%B5-%D1%81%D1%82%D1%80%D0%B0%D1%85-%D0%B4%D0%B0-%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0%D0%BC-%D1%82%D1%80%D1%8A%D0%BC%D0%BF-news708772.html", "text": "The Guardian, цитиран от \"Фокус\". Министър-председателят на Великобритания Тереза Мей заяви, че не я е страх да критикува американския президент Доналд Тръмп и САЩ, докато защитаваше правотата на критиките си към „ретуитовете“ на американския държавен глава, чийто първоизточник е крайно-дясната група „Великобритания на първо място“, пише британското левичарско издание Тръмп предизвика вълна от критики в сряда, след като сподели три филмчета, които първо бяха публикувани в мрежата от вицепредседателя на групата „Великобритания на първо място“, показващи насилствени действия, извършени от мюсюлмани. В отговор на това, от Даунинг стрийт излязоха със съобщение, в което определиха действието на Тръмп като „погрешно“. След това, американският държавен глава написа среднощно съобщение в „Туитър“, в което нападна персонално британския премиер: „Тереза Мей, не се съсредоточавай върху мен, а върху деструктивния радикален ислямски тероризъм, който върлува в Обединеното кралство. Ние сме добре!“. Мей не закъсня да даде личен отговор на нападката, по време на пресконференция в столицата на Йордания – Аман. Тя заяви, че САЩ и Великобритания са работили срещу тероризма в близко сътрудничество. Освен това, британският премиер добави: „Фактът, че работихме заедно не означава, че се страхуваме да говорим, когато САЩ грешат и да бъдем напълно откровени с тях. Сигурна съм, че споделянето на филмчета от „Британия на първо място“ е грешка“. „Това е организация на омразата. Тя иска да всява разделение и недоверие в обществото. Тя е фундаментална опозиция на ценностите, които споделяме като нация – ценности, като уважение, толерантност и, ще посмея да го кажа, общо благоприличие“.", "date": "2017.11.30", "title": "Тереза Мей: не ме е страх да критикувам Тръмп"}
{"url": "http://pik.bg/%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D0%B7%D0%B0-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D1%8F%D0%BC%D0%B0-%D0%BA%D0%B0%D0%BA-%D0%BB%D0%B5%D0%B2%D0%B8%D1%86%D0%B0%D1%82%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D0%B5%D0%B4%D0%BD%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B4%D0%B0-%D1%81%D1%82%D0%B0%D0%B2%D0%B0%D1%82-%D0%B2%D1%81%D0%B5-%D0%BF%D0%BE-%D0%B1%D0%BE%D0%B3%D0%B0%D1%82%D0%B8--news708774.html", "text": "Постарахме се достатъчно предварително да започнем един разговор за бюджета и конгресните документи на БСП бяха за проблемите в страната. Започнахме от приходната част на бюджета - видяхме, че се прогнозират по-ниски приходи. Това коментира пред БНТ Жельо Бойчев от БСП. Според него ГЕРБ не могат да събират добре приходите.  Исторически България е показала да събира повече пари. Икономическият цикъл е положителен, ние сме свързани с европейската икономика, която расте. Но големият проблем е дали правителството има добрата политика да използва тази конюнктура, смята той. Според левия депутат няма никакви реформи, а напротив - има пълен отказ от реформи. Бойчев смята, че ще има закрити болници и цели райони ще останат или лишени, или затруднени от гледна точка на болници и здравеопазване. Ние искаме да се смени подходът и болниците да не функционират като търговски дружества и да е ясен всеки разход в здравеопазването, коментира народният избраник от БСП. Няма как левицата да приеме едни граждани да станат все по-богати, други все по-бедни. БСП предлага необлагаем минимум за българските граждани, отсече той.", "date": "2017.11.30", "title": "Жельо Бойчев за бюджета: Няма как левицата да приеме едни граждани да стават все по-богати, други все по-бедни"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-%D1%83%D0%B4%D0%B0%D1%80%D0%B8-%D0%BF%D0%BE-%D0%BC%D0%B0%D1%81%D0%B0%D1%82%D0%B0-%D1%81%D0%B8%D0%BD%D0%B8%D1%82%D0%B5-news708719.html", "text": "Собственикът на Левски - Спас Русев, буквално \"взриви\" обстановката на \"Герена\" след разгромната победа с 4:0 над Дунав в Първа лига. Изключително доволен от успеха в Русе, той е обявил, че дава безлимитен картбланш на треньора Делио Роси, пише \"Новспорт\". По този начин Русев потвърди слуховете, че стои твърдо зад италианския наставник и няма никакво намерение да го сменя. Нещо повече - бизнесменът планира мащабна селекция през зимата, за да може Левски да бъде конкурентноспособен на лидерите Лудогорец и ЦСКА, допълва изданието.", "date": "2017.11.30", "title": "Ключово решение на \"Герена\"! Спас Русев удари по масата! \"Сините\"..."}
{"url": "http://pik.bg/%D0%B2%D1%81%D1%81-%D1%89%D0%B5-%D0%B8%D0%B7%D1%81%D0%BB%D1%83%D1%88%D0%B0-%D1%88%D0%B5%D1%84%D0%BE%D0%B2%D0%B5%D1%82%D0%B5-%D0%BD%D0%B0-%D1%81%D0%BF%D0%B5%D1%86%D1%81%D1%8A%D0%B4%D0%B8%D0%BB%D0%B8%D1%89%D0%B0%D1%82%D0%B0-%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B8%D1%82%D0%B5-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%BF%D0%BE-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D0%B5%D1%82%D0%B0%D0%B6%D0%B8--news708720.html", "text": "Прокурорската колегия вече прехвърли 10 прокурори и следователи от редовите към спецпрокуратурите, но съдийската поиска обективна информация за очакваната натовареност и така се стигна до прокурорското предложение за обсъждане още днес на ĸaдpoвaтa и мaтepиaлнaтa oбeзпeчeнocт на спецструктурите. И макар техните административни ръководители да имаха готовност да дойдат още днес, дебатът беше насрочен за след седмица, за да може да се осигури и прогнозна статистика. Тя трябва да дойде от съда - за делата за корупция на година, и от прокуратурата - за разследванията, по които се работи в момента. След изслушването на спецръководителите и ако освен от щатно разширяване, се окаже, че спецсъдът и прокуратурата се нуждаят и от битово, ще се търси разрешение на проблема в контакт с МС и областния управител. Bисшият съдебен съвет (ВСС) ще изслуша шeфoвeтe нa cпeциализираните cъдилищa и пpoĸypaтypи за кадровите и битовите възможности на специализираните структури да поемат и делата, свързани с корупция по високите етажи на властта. Дебатът ще е точно след седмица, решиха с пълно единодушие съдебните кадровици. Тези дела са от компетентността на спецструктурите от началото на месеца и покрай прехвърлянето им стана ясно, че магистратите, които трябва да ги поемат, са малко, а сградата на спецсъда - тясна.", "date": "2017.11.30", "title": "ВСС ще изслуша шефовете на спецсъдилищата и прокуратурите за корупцията по високите етажи на властта"}
{"url": "http://pik.bg/%D1%80%D1%83%D1%81%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D0%BF%D0%BE%D0%BB%D1%88%D0%B0-%D0%B2-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%B2%D0%B0%D0%BD%D0%B4%D0%B0%D0%BB%D0%B8%D0%B7%D1%8A%D0%BC-news708775.html", "text": "РИА Новости. Министерството на външните работи на Русия излезе със съобщение, в което определя като противозаконни действията на полските власти, по чиито указания е осъществен частичен демонтаж на паметник на съветски военнопленници в Полша, предава „В Полша продължават акциите на „държавен вандализъм“ по отношение на съветско/руското мемориално наследство. В съответствие с рекомендациите на полския Институт за национална памет и по решение на властите на град Замостие (Люблинско воеводство) е осъществен частичен демонтаж на монумента, установен в памет на 20 хиляди съветски военнопленници, убити от нацистите през ноември 1941 година на територията на концлагера Королюва. От паметника са изтрити изображенията на сърпове и чукове, както и информационната таблица“, отбелязаха от руското дипломатическо ведомство.", "date": "2017.11.30", "title": "Русия обвини Полша в държавен вандализъм"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2-%D0%B1%D1%81%D0%BF-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B2-%D1%88%D0%BE%D0%BA-%D0%BE%D1%82-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F%D1%82%D0%B0-%D0%B7%D0%B0-%D0%BD%D0%B8%D0%BD%D0%BE%D0%B2%D0%B0-%D0%B8-%D0%BC%D0%B8%D0%BB%D0%B8%D0%BE%D0%BD%D0%B8%D1%82%D0%B5-%D0%BE%D1%82-%D1%82%D0%B5%D1%85%D0%BD%D0%BE%D0%B8%D0%BC%D0%BF%D0%B5%D0%BA%D1%81---%D0%B8%D1%81%D0%BA%D0%B0%D1%82-%D1%86-news708683.html", "text": "Паника цари в БСП. Нервите са опънати и в двата лагера в партийната централа. Кръгът около лидерката Корнелия Нинова все по-осезаемо губи подкрепа по места. Опонентите ѝ, обединени от отпора срещу нея пък, са силно притеснени от данните на социолозите и анализите на политолозите. Последните разкрития около приватизацията на \"Техноимпекс\", оглавяван от Нинова, както и участието на мъжа ѝ - Митко Нинов, в борда да друго приватизирано външнотърговско друежство - \"Минералимпекс\", са отчаяли доста от ревностните ѝ привърженици, както и голяма част от колебаещите се леви на чия страна да застанат. И в двата лагера са еднакво притеснени и от социологическите проучвания, които сочат, че разликата между БСП и ГЕРБ се запазва от изборите насам и нито шумните акции на червените, нито постоянните скандали между двете партии не покачват доверието към социалистическата партия. Анализаторите дори им подсказвали, че постоянните скандали отблъсват меката периферия на БСП и задълбават пропастта между нея и избирателите, които гласуваха за Радев по-скоро протестно, отколкото убедено. Острите атаки, които Драгомир Стойнев отнесъл в Стара Загора през последните дни, били категорично доказателство, че към управляващия кръг в партията е натрупана критична маса напрежение. В северозападните структури на червените посрещнали с пълно негодувание обясненията защо Нинова е получила мандат да подпише промените в конституцията, искани от ГЕРБ, а партията отказвала да ги гласува. \"Пълно малоумие - обобщили социалистите, - това се казва шизофрения.\" Откакто ексдепутатът от ГЕРБ Антон Тодоров пък разкри, че младото семейство Нинови е участвало в ръководството на три от общо десетте външнотърговски дружества за приватизация, а депутатката Десислава Атанасова днес оповести отговора на главния прокурор Сотир Цацаров, според който проверка на приватизирането на \"Техноимпекс\" никога не е правено, макар Нинова да твърди, че такава е извършвана три пъти, социалистите направо били вбесени (ВИЖТЕ В ОЩЕ ПО ТЕМАТА). \"Възмутена съм, но не искам да е така\", коментираха веднага от \"Позитано\" 20 не толкова заради фактите, колкото заради неистините, които Нинова твърди. Много хора и в червената централа, и по места започнали да се съмняват във всичко, което твърди. Паметливи наблюдатели на процесите в страната още от зората на демокрацията припомнят откъде тръгват топлите връзки на Нинова с приватизацията, извършена от дясното правителство на Иван Костов. Пряката връзка е тогавашният председател на Народното събрание Йордан Соколов, който е бил бракоразводен адвокат на станалата му впоследствие съпруга Ева. След тежкия развод Соколов успява да прибере и децата на Ева. Едната ѝ дъщеря е състудентка на Корнелия Нинова и се оженва за Христо Михайловски, който пък е заместник на тогавашния министър на търговията и туризма Валентин Василев, пряко наблюдаващ приватизацията на външнотърговските дружества. До този момент изобщо не е ясно с какви активи се е разпореждала Нинова, освен със заварените 2 милиона налични пари в \"Техноимпекс\", което разкри Тодоров. Пълна загадка е какво се е случило с материалните активи на дружеството в чужбина, както и със вземанията му, за които няма никаква информация. Евентуалното разследване на тази, както и на другите сделки, изключително плашат социалистите, защото разкритията могат да им отнемат правото да говорят за морал и алтернатива в политиката. На \"Позитано\" се подготвят да поискат обяснение при закрити врати от лидерката си преди фактите да са излезли в публичното пространство, изнесени от политическите им опоненти или от прокуратурата.", "date": "2017.11.30", "title": "ПАНИКА В БСП! Червените в шок от разкритията за Нинова и милионите от \"Техноимпекс\" - искат цялата истина за приватизациите й"}
{"url": "http://pik.bg/%D0%BF%D0%B5%D1%82%D1%80%D0%BE%D0%BB%D0%BD%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-%D1%81%D1%8A%D0%BA%D1%80%D0%B0%D1%89%D0%B0%D0%B2%D0%B0%D1%82-%D0%B4%D0%BE%D0%B1%D0%B8%D0%B2%D0%B0-%D0%BD%D0%B0-%D0%BD%D0%B5%D1%84%D1%82-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-2018-%D0%B3-news708776.html", "text": "ТАСС Министрите на петрола от страните-членки на ОПЕК се договориха да продължат споразумението за съкращаване на добивите на нефт до края на 2018 година. Това съобщи пред министърът на петрола и газта на Оман Мохамед бен Хамад ар Румхи. „Да“, бе отговорът му на въпроса на ТАСС, дали е постигната договорка за продължаване на споразумението. Министърът не уточни дали ще бъдат установени квоти на добива за Нигерия и Либия, които са освободени от задължения за намаляването му. Преди заседанието Румхи заяви пред журналистите, че този въпрос също ще бъде обсъден.", "date": "2017.11.30", "title": "Петролните държави съкращават добива на нефт до края на 2018 г."}
{"url": "http://pik.bg/%D0%BF%D1%80%D0%B5%D0%B4%D0%BA%D0%BE%D0%BB%D0%B5%D0%B4%D0%B5%D0%BD-%D1%81%D1%8E%D1%80%D0%BF%D1%80%D0%B8%D0%B7-%D0%B7%D0%B0-%D1%87%D0%B8%D1%81%D1%82%D0%B0%D1%87%D0%BA%D0%B8%D1%82%D0%B5-%D0%B2%D1%8A%D0%B2-%D0%B2%D1%81%D1%81-1040-%D0%BB%D0%B5%D0%B2%D0%B0-%D0%B7%D0%B0-8-%D0%B4%D0%BD%D0%B8-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%B5%D0%BD-%D1%82%D1%80%D1%83%D0%B4-news708778.html", "text": "1040 лева за 8 работни дни ще получат чистачките на сградата на Висшия съдебен съвет. Това прие ВСС на днешния пленум, предаде Дарик радио. Причината е пребоядисване на сградата, по време на което 8 дни чистачките са работили с удължено работно време. 1040 лева за 8 работни дни ще получат чистачките на сградата на Висшия съдебен съвет. Това прие ВСС на днешния пленум, предаде Дарик радио. Причината е пребоядисване на сградата, по време на което 8 дни чистачките са работили с удължено работно време. Първоначалното предложение на ВСС било хигиенистките да получат хонорар от 65 лева на ден. Съветът обаче реши, че за всеки един от 8-те дни, в които работното им време е било удължено. Така освен редовната си месечна заплата, служителите от администрацията ще получат и възнаграждение от 1040 лв. за изминалия месец. През 2009 г. пък стана ясно, че . Подобна е заплатата и на За сравнение се движи .", "date": "2017.11.30", "title": "Предколеден сюрприз за чистачките във ВСС: 1040 лева за 8 дни извънреден труд"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2-%D0%BD%D1%81%D0%B0-%D1%81%D0%BF%D0%BE%D1%80%D1%82%D1%8A%D1%82-%D0%BC%D0%BE%D0%B6%D0%B5-%D0%B4%D0%B0-%D1%81%D0%BF%D0%BE%D0%BC%D0%BE%D0%B3%D0%BD%D0%B5-%D0%B7%D0%B0-%D0%B8%D0%B7%D0%BA%D0%BE%D1%80%D0%B5%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F%D1%82%D0%B0-news708698.html", "text": "Спортът ще ни върне и самочувствието, ще даде здраве на младите и на нацията, ще спести огромни разходи за здравеопазване. Спортът може да спомогне за изкореняването на агресията в училище, в дома, по улиците, каза президентът Румен Радев, който беше гост на тържественото събрание, с което Националната спортна академия \"Васил Левски\" отбеляза 75-ата си годишнина. Дълбоката обществена криза през последните десетилетия не подмина и спорта. Държавата се отдръпна от финансирането му, отдръпна се от много важни помощни, регулаторни, контролни и обединяващи функции, каза държавният глава пред присъстващите. Напоследък се задоволяваме и с един медал от олимпиада, за спортна култура сред българската младеж трудно можем да говорим, добави той. Президентът Радев подчерта, че спортът далеч не е само физическо развитие, а развива също бързината и гъвкавостта на мисълта, изгражда характера, възпитава в екипен дух, спортментство, обединява нацията, сближава хората и народите, носи мир. Радев добави също, че в развитите държави спортът вече е част от икономическото развитие на страната. Още преди 75 години държавното ръководство на България осъзнава ролята на спорта за общественото развитие и полага основите на Държавното висше училище за телесно възпитание. През всички тези години НСА отстоява своята мисия да утвърждава ценностите на спорта, олимпийските идеали, и да развива спортната наука, каза държавният глава. Обръщайки се към преподавателите и академичния състав на НСА, президентът благодари за всичко, което са правили и продължават да правят за българския спорт. Румен Радев награди НСА с Почетния знак на президента на България, а получи като дар пластика на символа на спортната академия - нейната арка. Кметът на София Йорданка Фандъкова също поздрави присъстващите със 75-ата годишнина от създаването на, както го определи, едно от най-силните и най-качествените висши училища в София. Изтъквайки качествата на НСА, Фандъкова благодари за развитието на спорта и образованието в столичния град. Все повече стават децата ни в спортните зали, на басейните, посочи кметът. Тя благодари също за дългогодишното отлично сътрудничество на спортната академия със Столичната община. Фандъкова изтъкна предстоящото домакинство на София като европейска столица на спорта през 2018 година. Кметът на София открои още усилията на общината за възстановяване и изграждане на спортната инфраструктура.", "date": "2017.11.30", "title": "Румен Радев в НСА: Спортът може да спомогне за изкореняването на агресията"}
{"url": "http://pik.bg/%D0%B2%D1%80%D1%8A%D1%89%D0%B0%D1%82-400-%D0%BC%D0%BE%D1%80%D1%81%D0%BA%D0%B8-%D0%BF%D0%B5%D1%85%D0%BE%D1%82%D0%B8%D0%BD%D1%86%D0%B8-%D0%BE%D1%82-%D1%81%D0%B8%D1%80%D0%B8%D1%8F-%D0%B2-%D1%81%D0%B0%D1%89-news708732.html", "text": "AFP, цитирана от \"Фокус\". Над 400 морски пехотинци, участващи в операцията в Сирия срещу близкоизточната радикална групировка „Ислямската държава“, се оттеглят, след като съюзническите сили изтласкаха джихадистите от сочения за столица на халифата град Рака, предава „С освобождението на града и бягството на „Ислямска държава“, е разпоредено връщането на единицата у дома, а заместването й е отменено\", се казва в изявление на водената от САЩ международна коалиция срещу джихадистите.", "date": "2017.11.30", "title": "Връщат 400 морски пехотинци от Сирия в САЩ"}
{"url": "http://pik.bg/%D1%81%D0%BF%D0%B8%D0%B4%D0%B8-%D0%B3%D0%BE%D0%BD%D0%B7%D0%B0%D0%BB%D0%B5%D1%81-%D0%BF%D0%B5%D0%BD%D0%B8%D1%81%D1%8A%D1%82-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0-%D1%81%D0%BF%D0%B5%D1%80%D0%BC%D0%B0%D1%82%D0%B0-%D1%81-45-%D0%BA%D0%BC%D1%87%D0%B0%D1%81-news708674.html", "text": "Не си мислете, че като е толкова твърд и напращял, пенисът не може да е гъвкав. Е, чак като каучук, едва ли, но спокойно може да се огъне като бумеранг, докато прониква във вагината на жената. Това доказали учените от холандската болница \"Грьонинген\" още през 1999 г. Те снимали с ядрено-магнитен резонанс двойки, правещи секс. Редица проучвания стигат до извода, че сексуално опитните жени не смятат големината за основно качество. За тях е достатъчно Негово величество да е добре излъскан, изчистен и, оттук-оттам, поизбръснат. Учените установили, че добре поддържаното мъжко достойнство се котира доста по-високо от размера. В момента на еякулацията спермата се впуска смело напред с 45 км в час. Скоростта се забавя, когато семенната течност влезе във вагината. Тук на нея вече са й необходими няколко минути, за да стигне до матката. За тези, които не знаят, добре е да са наясно и с факта, че дебелината на пениса е доста по-важна от дължината му. Една от причините е, че по-дебелата главичка на пениса служи за чудесен стимулатор на клитора. Доказано е, че по-малките по размер пениси в състояние на покой нарастват с повече сантиметри по време на ерекция, отколкото по-големите. Така например, ако малкият пенис увеличи размера си с 1/3 при ерекция, то големият може почти да не промени размера си по време на възбуда. Множество проучвания доказват, че обрязаните мъже имат 60% по-нисък риск от прихващане на ХИВ. Същите са и с по-малък риск от заразяване с генитален херпес. След изпразване пенисът се чувства толкова изнемощял, че изобщо не си и помисляйте да го търсите за втори рунд поне в близките 60 минути. Всеки един мъж получава средно по около 12 ерекции през деня. Това, разбира се, съвсем не означава, че в подобен момент той е възбуден. Става дума за т.нар. спонтанна ерекция. Тя възниква независимо от каквито и да било дразнители и без участието на главния мозък, пише \"Woman.bg\".", "date": "2017.11.30", "title": "СПИДИ ГОНЗАЛЕС! Пенисът изстрелва спермата с 45 км/час "}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%B2%D1%8A%D0%B7%D0%B4%D1%83%D1%85%D1%8A%D1%82-%D0%B2-%D1%81%D0%BE%D1%84%D0%B8%D1%8F-%D0%B5-62-%D0%BF%D1%8A%D1%82%D0%B8-%D0%BF%D0%BE-%D0%BC%D1%80%D1%8A%D1%81%D0%B5%D0%BD-%D0%BE%D1%82-%D0%BD%D0%BE%D1%80%D0%BC%D0%B0%D1%82%D0%B0-news708795.html", "text": "Измереното замърсяване на въздуха в София с 6.2 пъти над нормата представлява единична часова стойност, без да съществува часова норма, каза министърът на околната среда и водите Нено Димов, цитиран от \"Фокус\". Той уточни, че измерените средни денонощни концентрации на замърсители са всъщност с превишение до 2.6 пъти. Според него двете основни причини за замърсяването на въздуха са метеорологичните условия и начина на отопление. „Основният източник на замърсяване на въздуха в България е именно отоплението на твърди горива. В последните няколко дни рязко застудя и предполагам, че това е комбинация с други специфични метеорологични условия. Но като цяло, включително и в замерването, което правихме преди няколко седмици на няколко ключови места в София, се видя, че там, където има отопление на твърдо гориво, се превишават нормите с фини прахови частици. Става дума за средно денонощните норми“, заяви Министър Нено Димов и допълни, че на дневен ред са поставени 9 мерки за справяне с проблема, които са били разгледани преди дни в Брюксел. Следващата стъпка е изготвяне на график за прилагането на тези мерки, който трябва да бъде готов до месец февруари, 2018 година. Министър Димов алармира, че Европейската комисия би могла да наложи глоба на България заради замърсения въздух, но е по-вероятно да опита да стимулира решаването на въпроса.", "date": "2017.11.30", "title": "Министър Нено Димов: Въздухът в София е 6,2 пъти по-мръсен от нормата"}
{"url": "http://pik.bg/%D1%85%D0%B8%D1%82%D1%8A%D1%82-%D0%B2-%D1%82%D1%80%D0%B5%D1%82%D0%B0-%D0%BB%D0%B8%D0%B3%D0%B0-%D1%81-%D0%BF%D1%8A%D1%80%D0%B2%D0%BE-%D0%B7%D0%B8%D0%BC%D0%BD%D0%BE-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D0%B5-news708729.html", "text": "Хитът в Югоизточната Трета лига - Арда Кърджали, се сдоби с първо зимно попълнение. Това е доскорошният футболист на Поморие - Диян Лозев, пише \"Спортал\". Играчът е разтрогнал договора си с тима от Втора лига и вече е състезател на Арда. Той ще се присъедини към новия си клуб на 7 януари, когато отборът от Кърджали стартира подготовка. Арда ще проведе два лагера. Възпитаниците на Елин Топузаков ще се готвят в Свиленград и Анталия. В скоро време към тима се очаква да се присъедини футболист от Първа лига.", "date": "2017.11.30", "title": "Хитът в Трета лига с първо зимно попълнение!"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B3%D0%BD%D0%BE%D0%B7%D0%B0%D1%82%D0%B0-%D0%B7%D0%B0-%D0%B4%D1%8A%D0%B6%D0%B4%D0%BE%D0%B2%D0%B5-%D0%B5-%D0%B7%D0%B0%D0%B4%D0%B5%D0%B9%D1%81%D1%82%D0%B2%D0%B0%D0%BD-%D0%BF%D0%BB%D0%B0%D0%BD-%D0%B7%D0%B0-%D0%B7%D0%B0%D1%89%D0%B8-news708794.html", "text": "В следващите дни прогнозата е да има дъжд и вятър. Имаме притеснения от опасност, задействан е планът за защита от наводнение. Възложено ми е от премиера Борисов да създам щаб за координация и контрол. В него влизат и кметът на София, министрите на енергетиката, земеделието и отбраната. Това обяви вътрешният министър преди минути след като свика Национален щаб срещу бедствията по поръка на министър-председателя. \"Обсъдихме обстановката подробно – какво трябва да направим, за да са защитени гражданите и да не се случва това, което се случи съвсем скоро в Бургас“, обясни министър Валентин Радев. „На 22 ноември направихме Съвет за намаляване на риска при бедствия и аварии към МС. Той беше заплануван още преде бедствието в Бургас, направихме съвещание и гласувахме Националната стратегия за намаляване на риска при бедствия, дадохме указания за разработване на готовността за изпълнение на плановете за защита при бедствия. Превантивно взимаме мерки и изпращаме гл. комисар Николай Николов, директор на Главна дирекция „Пожарна безопасност и защита на населението”, за Перник, Благоевград и Кюстендил. Там ще има щабове, които той ще координира. За София остава главният секретар на МВР гл. комисар Младен Маринов и кметът Йорданка Фандъкова. За Смолян, Пловдив и Пазарджик заминава зам.-министър Балабанов, а в Кърджали и Хасково - старши комисар Асен Игнатов, заместник директор на Главна дирекция „Противопожарна безопасност и защита на населението“, разясни министър Радев, като уточни, че Министерството на отбраната е мобилизирало и 94 мобилни групи, които да имат готовност да помогнат, ако се наложи. „Но всичко това са превантивни мерки. От два дни предупреждаваме областните управители“, каза още той.", "date": "2017.11.30", "title": "ОТ ПОСЛЕДНИТЕ МИНУТИ! Валентин Радев: Заради прогнозата за дъждове е задействан план за защита от наводненията"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%B8%D0%B7%D0%BB%D0%B5%D0%B7%D0%B5-%D0%B2-%D0%BF%D0%BE%D0%BB%D0%BE%D0%B2%D0%B8%D0%BD%D1%87%D0%B0%D1%81%D0%BE%D0%B2%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%80%D0%B5%D1%88%D0%B8-%D0%BA%D0%B0%D0%B7%D1%83%D1%81%D0%B0-%D1%81-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D1%85%D1%80%D0%B0%D0%BC-%D1%81%D0%B2-%D0%B0%D0%BB%D0%B5-news708796.html", "text": "Парламентът излезе в 30-минутна почивка, за да реши казуса със средствата за ремонт на храм-паметника „Св. Александър Невски“ и Зографския манастир . Това стана по предложение на председателя на ПГ на ГЕРБ Цветан Цветанов. По негово настояване се свика извънреден председателски съвет на Народното събрание и заседание на Бюджетна комисия. Казусът е във връзка с отпуснатите вчера средства в размер на 1, 130 млн. лева за ремонта на храм-паметника „Св. Александър Невски“ и Зографския манастир. Това бе част от алтернативния бюджет на БСП. Той се състои в това, че средствата не са отразени в рамката на държавния бюджет за 2018 г., която бе приета преди това.", "date": "2017.11.30", "title": "Парламентът излезе в половинчасова почивка, не може да реши казуса с ремонта на храм \"Св. Александър Невски\""}
