{"url": "https://pik.bg/%D1%80%D0%B5%D0%B2-%D0%BD%D0%B0-%D0%BC%D0%BE%D1%82%D0%BE%D1%80%D0%B8-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0-%D0%B2%D0%B8%D0%B4%D0%B8%D0%BD-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BC%D0%BE%D1%82%D0%BE%D1%81%D1%8A%D0%B1%D0%BE%D1%80-news774098.html", "text": "Събитието се организира от местния клуб „Северозападни мотори”, със съдействието на Община Видин. Кметът на Общината Огнян Ценков се срещна с участниците, които се събраха в бившето военно поделение до крепостта „Баба Вида”. Той отправи своите поздравления и подчерта, че Община Видин отново дава своята подкрепа за реализирането на това популярно събитие, което събира хора от цялата страна и от чужбина, пише \"Монитор\". Кметът поднесе специални благодарности на членовете на видинския мотоклуб „Северозападни мотори“ и на неговия президент Младен Младенов - Денкича, които влагат много усилия и енергия за организирането на това събитие от национален мащаб и популяризират старопрестолния Видин. Младен Димитров-Денкича поздрави мотористите и благодари на видинския кмет за оказаната подкрепа: \"Без Вас, г-н Ценков, това събитие нямаше да стане факт. А то предизвика наистина голям интерес”. От името на мотоклуба той подари на кмета сувенир – умален модел на мотор, символ на клуба. В съботния ден любителите на високите скорости от над 30 мотоклуба от страната и чужбина се включиха в почетна обиколка на град Видин, станаха свидетели на стънт шоу, състезания по драг на летището край с. Иново, томбола и игри. Единадесетото издание на Националния мотосъбор приключва днес - на 18 август вечерта с рок концерт на групите „Ъ голям” и „Северозападняците”. С концерт на рок групите „Мегахерц” и „Епизод” стартира вчера Националният мотосъбор във Видин. Сподели:", "date": "2018.08.18", "title": "Рев на мотори разтърсва Видин на Националния мотосъбор"}
{"url": "https://pik.bg/%D0%BF%D0%BE%D0%B4-%D0%BE%D0%B1%D1%81%D0%B0%D0%B4%D0%B0-%D0%BA%D1%80%D0%B8%D1%81%D0%BA%D0%BE%D0%B2%D0%B8%D1%86%D0%B0-%D1%80%D0%B5%D0%B2%D0%BD%D1%83%D0%B2%D0%B0-%D1%80%D0%B0%D0%BF%D1%8A%D1%80%D0%B0-%D0%BD%D0%B0-%D0%BF%D0%BE%D1%80%D0%B0%D0%B7%D0%B8%D1%8F---%D1%81%D1%82%D1%8E%D0%B0%D1%80%D0%B4%D0%B5%D1%81%D0%B0%D1%82%D0%B0-%D1%86%D0%B2%D0%B5%D1%82%D0%B8-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0-%D0%B3%D0%B0%D0%B1%D1%80%D0%BE%D0%B2%D0%B5%D1%86%D0%B0-news773901.html", "text": "Гаджето на Криско не му дава и миг спокойствие. Брюнетката Цветелина е неотлъчно до рапъра по време на всичките му участия на морето. Цветелина изобщо не харесвала младите фенки на Криско, които пърхат около него и не пропуска участие в нощен клуб на любимия си, пише ежедневник. Явно нещо се е случило между двамата, защото доскоро мацето, което е стюардеса, си летеше със самолетите, без да я е грижа, къде пее Криско. Сега положението е различно и любимата на музиканта не го изпуска от поглед. При нито едно участие. Сподели:", "date": "2018.08.18", "title": "ПОД ОБСАДА! Крисковица ревнува рапъра на поразия - стюардесата Цвети преследва габровеца"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-29-%D0%B3%D0%BE%D0%B4%D0%B8%D1%88%D0%B5%D0%BD-%D0%B4%D0%B0-%D1%88%D0%BE%D1%84%D0%B8%D1%80%D0%B0-%D0%BF%D0%B8%D1%8F%D0%BD-%D0%B8%D0%B7-%D0%BE%D1%80%D1%8F%D1%85%D0%BE%D0%B2%D0%BE-news774082.html", "text": "29-годишниият Г.Г. от Оряхово бе спипан да шофира из града след употреба на алкохол, съобщава „Конкурент“, позовавайки се на информация на полицията. В първите минути на 18 август е спрян за проверка лек автомобил „Ауди А8”, управляван от Г.Г. на 29 години от града. Шофьорът е тестван с техническо средство „Дрегер Алкотест”, като уредът е отчел 1.12 промила в издишания въздух. Съставен е акт за установяване на административно нарушение, а на Г.Г. е издаден талон за медицинско изследване. Сподели:", "date": "2018.08.18", "title": "Спипаха 29-годишен да шофира пиян из Оряхово"}
{"url": "https://pik.bg/%D1%81%D0%B0%D1%89-%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D0%B8%D1%80%D0%B0%D0%BA-%D1%81%D1%8A%D1%81-%D1%81%D0%B0%D0%BD%D0%BA%D1%86%D0%B8%D0%B8-news774042.html", "text": "Противоречията между САЩ и Ирак в Близкия Изток нарастват заради въведените от Вашингтон санкции срещу Иран, съобщава РИА Новости, цитирана от „Фокус“. Агенцията се позовава на изявление на високопоставен иракски дипломат, работещ във Вашингтон. Багдад отказва да съблюдава санкционния режим в пълния му обем във връзка с необходимостта да поддържа търговията с Иран и властите на САЩ заплашват да въведат ограничителни мерки срещу страна, в която са разположени повече от пет хиляди американски военнослужещи, е заявил източникът на Агенцията По думите му, „САЩ разбират цялата сложност на взаимоотношенията между Ирак и Иран“, но „продължават да оказват натиск“. Източникът констатира, че Багдад е в ситуация, когато трябва да поддържа добри отношения както със САЩ, така и с Иран. А в условията на провежданата от администрацията на Доналд Тръмп агресивна политика по отношение на Техеран, на Багдад му е все по-трудно да поддържа баланс. Сподели:", "date": "2018.08.18", "title": "САЩ заплашиха Ирак със санкции"}
{"url": "https://pik.bg/%D0%B6%D0%B5%D0%BD%D1%81%D0%BA%D0%B8-%D0%BF%D0%BE%D0%BC%D0%BE%D1%89%D0%BD%D0%B8%D0%BA-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-%D0%BC%D1%83-%D0%BF%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D1%80%D0%B0%D0%B7%D0%B1%D0%B5%D1%80%D0%B5%D1%82%D0%B5-%D1%87%D0%B5-%D1%82%D0%BE%D0%B9-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%B2%D0%B8-%D0%BE%D0%B1%D0%B8%D1%87%D0%B0-news774088.html", "text": "Мъжете традиционно се преструват, че са добре, че се наслаждават на живота и грабят от него с пълни шепи. Не обичат да показват слабост. Това важи и за овните. Но не и ако са истински влюбени. Ако нещо го притеснява, той ще ви каже. Ако е разстроен, ще сподели с вас, защото иска да знае, че може да разчита на някого. Винаги ще е искрен, ако изпитва любов към вас. С мъжете телец се говори много лесно, когато сте на разходка в парка или на ресторант. Ако обаче не сте на публично място, нещата стоят по друг начин. Той е по-объркан, когато останете само двамата и е уязвим и няма да говори за чувствата си. Ще го направи само ако е влюбен и дори ще предпочита да прекарва време само и единствено с вас. За да разберете дали ви обича, следете какви са разговорите ви с мъжете близнаци. Ако се интересува от живота ви, ако ви разпитва за миналото ви, ако се опитва да разбере кои са най-силните и слабите ви качества, какво харесвате - това е явен знак, че е влюбен. Ще очаква и вие да му задавате такива въпроси за живота му, защото планира да изгради продължителна връзка с вас. В връзките всеки се опитва да се покаже в най-добра светлина. Но е ясно, че всеки има срамни тайни и е правил неща, от които не се гордее. Ракът ще започне да си признава грешките сравнително рано, не му трябва да минат години, просто му трябва да се влюби. Изисква се много кураж да говориш за грешките си, но той ще го направи, защото чувства, че може да изградите стабилна връзка. Лъвът е харизматичен и слънчев, много силен и горд. Ако обаче го видите в друга светилна - като тих, неуверен и изключително чувствителен човек, това е защото сте спечелили сърцето му. Той ви смята за специална и затова ви позволява да го видите без маска и блясък. Мъжете дева показват, че са влюбени, когато станат много уязвими и раними. Ако около вас той е нервен, притеснителен и не се страхува да плаче, значи ви обича истински. Девите са такива перфекционисти, че няма да позволят на случаен човек да ги види в такава светлина. Мъжките представители на този знак са нещо като всезнайковци. Когато са влюбени обаче, те забравят за това свое самочувствие и се доверяват на партньора напълно. Ако той ви иска съвети или търси помощ от вас, несъмнено сте успели да влезете под кжата му. Иначе не би се показал като нуждаещ се. Връзките и романтичните отношения значат много за скорпионите. Мъжете от тази зодия разкриват, че имат силни чувства към една жена, когато ѝ споделят за предишните си връзки. Той ще обсъжда с вас какво му се е случило в миналото, как са го наранили, какви грешки във връзките е правил самия той. Това е, защото не иска да повтаря подобни грешки и търси подкрепа от ваша страна. Стрелците са шегаджии, оптимисти и много весели. Но жената, в която стрелецът е влюбен, ще го е виждала и в друга светлина - като песимист, който не знае какво да прави и как да реши проблемите си. Той също има доста грижи, като всички хора. Той иска да ви каже, че светът му не е толкова розов и вие сте неговото спасение. Дисциплинираният и работлив козирог е потаен. Но с дамата на сърцето си споделя всичките си тайни и не се притеснява, че тя ще ги издаде. Ако пред вас е по-приказлив и открит, бъдете сигурни, че ви обича. Водолеите са интелектуалци, предпочитат разума пред чувствата и не обичат да говорят на емоционални теми. Затова някои жени ги смятат за арогантни. Но когато са влюбени, те позволяват на жената до тях да плаче, да тъжи, да им говори за душевна болка, дори да драматизира. Вместо да се ядоса, той ще я утеши и прегърне. Спечелили сте сърцето на мъжа риби, ако той ви използва като своя муза. Той е креативен - ще ви пее, ще пише стихове или пожелания, ще майстори подаръци за вас. Така ви показва, че сте специална. Иначе не би си губил времето, би творил за себе си и приятелите си, не за вас. Ако ви разказва и за най-странните си мечти и желания, обича ви. Сподели:", "date": "2018.08.18", "title": "ЖЕНСКИ ПОМОЩНИК! Според зодията му: По какво ще разберете, че той наистина ви обича"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%BA%D1%80%D0%B0%D0%B9-%D0%BA%D0%B0%D1%80%D0%BB%D0%BE%D0%B2%D0%BE-%D0%B3%D1%8A%D1%81%D1%82-%D0%B4%D0%B8%D0%BC-%D1%81%D0%B5-%D1%81%D1%82%D0%B5%D0%BB%D0%B5-%D0%BD%D0%B0%D0%B4-%D0%B3%D1%80%D0%B0%D0%B4%D0%B0-news774168.html", "text": "Голям пожар избухна в района над Карлово. Подбалканският град е задимен. Огънят е избухнал в труднодостъпна местност, съобщиха от пожарната в града. Екипи от огнеборци са изпратени към мястото. Теренът е непроходим с тежка техника, предава БНТ. Заради силния вятър, който бързо разпространява огнената стихия, пожарникарите са отправили апел към Военното министерство негови служители да се включат в гасенето. Започнала е акция по събиране на доброволци, които ще се отправят към Боровия триъгълник. \"Миризмата на изгоряло се носи из целия град. На Главната трудно се диша\", сигнализира местен жител. Сподели:", "date": "2018.08.18", "title": "ИЗВЪНРЕДНО! Голям пожар избухна край Карлово, гъст дим се стеле над града"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%80%D0%B0%D0%B7%D1%81%D1%82%D1%80%D0%B5%D0%BB-%D0%BA%D1%80%D0%B0%D0%B9-%D1%81%D0%BE%D1%84%D0%B8%D1%8F-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B5-%D1%83%D0%B1%D0%B8%D1%82-news774169.html", "text": "Млад мъж е бил убит край София. Екшънът се е разиграл малко преди 21 часа в центъра на село Лесново. По първоначална информация жертвата е млад мъж на възсраст между 20 и 25 години, предава \"ТрафикНюз\". Линейка е пристигнала на място около 15 минути след изстрелите, но медиците само са констатирали смъртта на мъжа. Полицейски екипи и криминална лабаратория вече са на мястото на инцидента. Сподели:", "date": "2018.08.18", "title": "ОТ ПОСЛЕДНИТЕ МИНУТИ! Разстрел край София! Млад мъж е убит"}
{"url": "https://pik.bg/%D0%BE%D1%81%D1%82%D0%B0%D0%B2%D0%B0-%D0%B7%D0%B0%D0%B2%D0%B8%D1%88%D0%B5%D0%BD%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%BE%D1%82-%D1%81%D0%B2%D0%BB%D0%B0%D1%87%D0%B8%D1%89%D0%B0-%D0%B8-%D1%81%D1%80%D1%83%D1%82%D0%B8%D1%89%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2-%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%B8%D1%82%D0%B5-%D1%80%D0%B0%D0%B9%D0%BE%D0%BD%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8-news774031.html", "text": "Остава завишена опасността от образуване на свлачища и срутища по пътищата в планинските райони в Пловдивска област, съобщава радио Фокус-Пловдив. От Областно пътно управление-Пловдив и призоваха водачите да шофират внимателно и да спазват въведените ограничения. Най-рискови са направленията Бачково-Нареченски бани, Кричим-Девин и Югово-Лъки. До 15 септември движението по пътя Пловдив-Асеновград, в участъка от изхода на областния център до Асеновград, ще се извършва двупосочно в едното платно, поради ремонтни дейности. Движението по пътя Югово-Лъки също се осъществява в една лента, поради пропадане на част от пътното платно. Преминаването в проблемния участък се регулира с пътни знаци. Остава валидно ограничението за преминаване на камиони, по-високи от 4 метра през тунелите по пътя Асеновград-Нареченски бани. Обходният маршрут е по пътя Кричим-Девин. Остава забранено и преминаването на тежкотоварни моторни превозни средства над 12 тона по пътя Поповица-Болярци. В град Пловдив е забранено преминаването на моторни превозни средства по ул. „Гладстон“ в участъка от ул. „Преслав” до ул. „Петко Д. Петков“, заради ремонтни дейности в подлеза под Централна поща. Срокът за завършването им е до 30 ноември. Затворена за движение е ул. „Брезовско шосе“ във връзка с реконструкция на бул. „Северен“, в участъка от моста на Адата до бул. „Карловско шосе“. Променен е маршрутът на автобусна линия № 12 от основния вътрешноградски транспорт. Сподели:", "date": "2018.08.18", "title": "Остава завишена опасността от свлачища и срутища по пътищата в планинските райони в Пловдивска област"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B1%D0%B5%D0%BB%D0%B0%D1%80%D1%83%D1%81-%D0%BD%D0%B0%D0%B7%D0%BD%D0%B0%D1%87%D0%B8-%D0%BD%D0%BE%D0%B2-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news774084.html", "text": "Президентът на Беларус Александър Лукашенко назначи нов премиер на страната, като постът бе поверен на Сергей Румас, съобщава RT. До назначението си Румас бе начело на Банката за развитие в страната. Първи вицепремиер на Беларус вече е Александър Турчин, който досега оглавяваше канцеларията на Министерския съвет на страната. Вицепремиерски пост получи и Игор Ляшенко. Лукашенко заяви, че е подготвял промените в правителството от доста време. Сподели:", "date": "2018.08.18", "title": "Президентът на Беларус назначи нов премиер на страната"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2%D0%B8%D0%B4%D0%B5%D0%BE-%D0%BF%D0%BE%D0%BA%D0%B0%D0%B7%D0%B2%D0%B0-%D1%87%D0%B5-%D0%BF%D0%BE%D0%B6%D0%B0%D1%80%D0%BD%D0%B0%D1%82%D0%B0-%D0%BA%D0%BE%D0%B2%D1%87%D0%B5%D0%B3-%D0%BE%D1%82-%D0%BA%D1%83%D0%BA%D0%BB%D0%B5%D0%BD-%D0%B2%D1%8A%D0%BE%D0%B1%D1%89%D0%B5-%D0%BD%D0%B5-%D1%82%D1%80%D1%8A%D0%B3%D0%BD%D0%B0%D0%BB%D0%B0-%D0%B4%D0%B0-%D0%B7%D0%B0%D0%B2%D0%B8%D0%B2%D0%B0-news774111.html", "text": "Единият от пожарникарите - Илия Попов, загива на място затиснат смъртоносно. Другите двама оцеляват, като единият от тях само успява да промълви по радиостанцията \"Куклен, Куклен...\", разкриват същите източници. Двамата ранени са откарани в София, като единият от тях все още не е извън опасност за живота. Пожарният автомобил е Ивеко Магирус TLF 3000/300. За последните две години това е четвърти инцидент с този модел пожарни автомобили, научи още Glas.bg. В РДПБЗН Ловеч на 05.03.2017г, в РДПБЗН Бургас на 13.08.17г. и в РДПБЗН Велико Търново на 16.03.18г. В предните три инцидента, се стигна до различни леки и средни наранявания на пожарникарите от екипите на катастрофиралите пожарни автомобили. Пожарният автомобил, в който вчера загина огнеборецът Илиян Попов, въобще не тръгнал да завива, а директно паднал в дерето, пише \"Глас.бг\". Инцидентът е заснет от камера, на която се вижда, че пожарната кола не се движи с висока скорост, но въобще не е тръгнала да завива, а в права линия е продължила към дерето, разкриват източници на медията. Сподели:", "date": "2018.08.18", "title": "ШОКИРАЩО! ВИДЕО показва, че пожарната-ковчег от Куклен въобще не тръгнала да завива!"}
{"url": "https://pik.bg/%D0%BF%D1%80%D0%B8%D1%8F%D1%82%D0%B5%D0%BB%D0%B8-%D0%BD%D0%B0-%D0%B4%D1%80%D0%B8%D1%84%D1%82%D0%B0%D0%B4%D0%B6%D0%B8%D1%8F%D1%82%D0%B0-%D0%BE%D1%82-%D0%BF%D0%B5%D1%82%D1%80%D0%B8%D1%87-%D0%B4%D0%B2%D0%B0-%D0%BF%D1%8A%D1%82%D0%B8-%D0%BF%D0%B8%D0%BB%D0%B5%D1%88%D0%B5-%D0%B3%D1%83%D0%BC%D0%B8-%D0%BD%D0%B0-%D0%BA%D1%80%D1%8A%D0%B3%D0%BE%D0%B2%D0%BE%D1%82%D0%BE-news774096.html", "text": "Каква е точно причината за тежкия пътен инцидент предстои да се изясни от автотехническата експертиза. На асфалта пред местопроизшествието още личат ярки следи от търкане на гуми. Георги е имал шофьорска книжка от края на месец юни. За последните 3 месеца, той е излизал 22 пъти извън страната, повече през ГКПП- Златарево. Тези факти са посочени от прокурора като илюстрация, че е мобилен и съществува опасност да се укрие. Адвокатът му е изтъкнал, че все пак става въпрос за млад човек, който тази година ще бъде ученик в 12 клас в петричката гимназия, освен това е неосъждан , а искането да бъде задържан за престъпление по непредпазливост, е направено под влияние на обществото. Георги Попстоянов не е пожелал да даде обяснения на делото. Определението на РС-Петрич ще бъде обжалвано пред Окръжен съд- Благоевград следващият четвъртък. Трима приятели возили се в злополучния „Опел“ „заковаха“ 18г. Георги с признание в съда: \"Форсираше колата, дърпаше ръчната и правеше дрифтове, многократно го молехме да спре, но не ни послуша!\". В нощта срещу четвъртък, 16 август, около 00:25 18-годишният Георги Попстоянов с едномесечен стаж зад волана помете компания от непълнолетни свои познати в центъра на Петрич. Инцидентът стана на тротоара, на ул. „Цар Борис III“ пред сградата на бившия съд в южния град.   Късно вечерта непълнолетна компания от 8 тинейджъри се връщали от събор и застанали под навеса на заведението „Катмите“, защото чули че отгоре идва кола с мръсна газ и свистене на гуми. Те знаели, че по това време на нощта там се прави дрифт. Отгоре с бясна скорост се задал познатият им Георги Попстоянов с една от колите на баща си „Опел Астра“. Дъждът бил току-що спрял и на мокрия асфалт колата занесла, качила се на тротоара и помела застаналите под навеса тинейджъри. Най-тежко са пострадали 17-годишният Крум Николов от село Първомай  15-годишната Валентина Латурплиева от с. Тополница. Крум е с ампутиран крак, а 15-годишната Валентина се отървала със счупена подбедреница, травма в корема и порезни рани по краката, настанени са в санданската болница. Линейка закара сестрата на Крум  в петричката болница с травма на крака. По-късно тя е освободена за домашно лечение. Днес пострадалите Крум и Валентина бяха преместени от реанимация в отделението по ортопедия на болница „Югозападна“. Стабилизирани са, живота им е вън от опасност и вече близките им могат да ги посещават. Два пъти пилеше гуми на кръговото пред общината и после по улицата надолу. Натискаше газта, после спирачката, дърпаше и ръчната. На третия път се заби в хората и в заведението. Умолявахме го неколкократно да спре, но той не ни послуша. Сподели:", "date": "2018.08.18", "title": "Приятели на дрифтаджията от Петрич: Два пъти пилеше гуми на кръговото"}
{"url": "https://pik.bg/%D0%B3%D0%BE%D1%80%D0%B5%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B2%D1%80%D1%8A%D1%89%D0%B0%D1%82-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%BC%D1%83-%D0%B4%D0%B5%D0%BD-%D0%BD%D0%B5%D0%B3%D0%BE%D0%B2%D0%B8-%D0%BF%D1%80%D0%B8%D0%B1%D0%BB%D0%B8%D0%B6%D0%B5%D0%BD%D0%B8-%D0%BE%D1%82%D0%BF%D1%8A-news774160.html", "text": "Димитър Желязков-Митьо Очите може да прекрачи прага на килията на български арест навръх 46-ия си рожден ден, пише столичен седмичник. Морският Ал Капоне ще изкара поне до средата на септември в затвора \"Малтепе\" край Истанбул, където е въдворен. \"Процедурата по екстрадицията му ще отнеме около месец. Очакваме Желязков да ни бъде предаден след 15 септември\", твърдят от Специализираната прокуратура. Така Очите може да влезе с белезници в български арест на рождения си ден, който е на 19 септември. Според изявление на администрацията на затвора \"Малтепе\" Желязков е настанен в обща килия с други затворници от чужди държави, чакащи дела за екстрадицията си. Очите бил хранен три пъти дневно и всеки ден имал на разположение по 1 час, за да се разхожда на чист въздух, естествено, обграден от телени огради. За Турция са заминали трима от доведените му хора в Слънчев бряг. Тяхната цел е да осъществяват контакт с надзирателите и да облекчат престоя на боса си. Най-вероятно мисията им ще се окаже провал, тъй като и без това служителите на затворите в Турция са наплашени от режима на Ердоган и не рискуват да взимат подкупи. Сподели:", "date": "2018.08.18", "title": "ГОРЕЩИ ПОДРОБНОСТИ! Връщат Митьо Очите в България на рождения му ден! Негови приближени отпътували спешно за Истанбул"}
{"url": "https://pik.bg/%D0%B1%D0%B5%D0%BD-%D0%BA%D1%80%D0%BE%D1%81-%D1%81%D0%B8-%D0%B2%D0%B7%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BC%D0%BE%D0%BC%D0%B0-%D0%BD%D0%B0%D1%81%D1%80%D0%B5%D0%B4-%D0%B6%D0%B5%D1%80%D0%B0%D0%B2%D0%BD%D0%B0-news774083.html", "text": "Холивудският актьор Бен Крос се ожени в Жеравна, като спази старата българска традиция. Церемонията се проведе по време на традиционния фестивал на народната носия. На него се стекоха хиляди гости от цяла България и чужбина. Бен Крос каза „Да” на избраницата си Деяна и вече е български зет. Той каза на тъща си „Мамо”, а тя го захрани с мед по стар български обичай. Младоженецът бе изведен от дома си, а след това отиде да вземе булката и му се наложи да я откупи. Сподели:", "date": "2018.08.18", "title": "Бен Крос си взе българска мома насред Жеравна"}
{"url": "https://pik.bg/%D0%BC%D0%BB%D0%B0%D0%B4-%D0%B8%D1%82%D0%B0%D0%BB%D0%B8%D0%B0%D0%BD%D0%B5%D1%86-%D0%B5-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%B6%D0%B5%D1%80%D1%82%D0%B2%D0%B0-%D0%BE%D1%82%D0%BA%D1%80%D0%B8%D1%82%D0%B0-%D1%81%D1%80%D0%B5%D0%B4-%D0%BE%D1%82%D0%BB%D0%BE%D0%BC%D0%BA%D0%B8%D1%82%D0%B5-%D0%BD%D0%B0-%D0%BC%D0%BE%D1%81%D1%82%D0%B0-%D0%BA%D1%80%D0%B0%D0%B9-%D0%B3%D0%B5%D0%BD%D1%83%D0%B0-news774154.html", "text": "Спасители, разчистващи развалините на рухналия мост край италианския град Генуа, откриха още едно тяло, която според тях е последно, съобщиха световните агенции. Един от пожарникарите заяви, че откритото тяло е на млад италианец, но не даде повече подробности. По-рано днес агенция Анса съобщи, че под отломките са открити още три тела - 9-годишно момиченце и родителите му. Те загинали в колата си, смазана от рухналия мост. Така общият брой на жертвите с днешните 4 достигна 42. АНСА уточнява, че тази тъжна равносметка не е окончателна, нито официална, защото телата трябва да бъдат разпознати. Говорител на италианската служба за гражданска защита засега не коментира съобщението за 4-та открита днес жертва, като добави, че префектурата на Генуа, която е подразделение на вътрешното министерство, готви изявление по случая. Сподели:", "date": "2018.08.18", "title": "Млад италианец е последната жертва, открита сред отломките на моста край Генуа"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%B0%D1%89-%D0%B4%D0%B0%D0%B2%D0%B0%D1%82%D0%B5-%D0%BD%D0%B8-%D0%BE%D1%81%D1%82%D0%B0%D1%80%D0%B5%D0%BB%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B8-%D0%B0-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82%D0%B5-%D0%B4%D0%B0-%D0%BA%D1%83%D0%BF-news774023.html", "text": "Президентът на Филипините Родриго Дутерте разкритикува остро САЩ, след като високопоставено официално лице от Вашингтон предупреди Манила да не купува въоръжение от Русия, предава „Анадолската агенция“, цитирана от „Фокус“. Дутерте заяви, че САЩ блокират военната модернизация на Филипините и дават на Манила само използвано и остаряло военно оборудване, включително прашасали хеликоптери от НАТО, които падат и убиват филипинските войници. „Така ли се отнасяте към своя съюзник? И искате да останем с вас завинаги? – попита филипинския държавен глава по време на реч в град Давао. - Кои сте вие, че да ни предупреждавате?“. Дутерте призова САЩ да дойдат да се видят с него на форум и да обяснят защо Вашингтон не е съгласен Филипините да купят руски подводници, при положение, че не е спрял други свои съюзници в Югоизточна Азия като Индонезия и Малайзия. Неговите коментари идват един ден, след като помощникът на военния министър по азиатските и тихоокеанските работи, свързани със сигурността на САЩ Рандал Шивър, който е в Манила, за да се срещне с военното ръководство на страната, предупреди правителството да не придобива военна техника от Русия, защото „това не би било добре“ за съюза между Филипинте и САЩ. Агенцията отбелязва още, че Дутерте е започнал да отслабва дългогодишния съюз между Манила и Вашингтон след критиките на бившия американски президент Барак Обама към войната му срещу наркотрафика и се насочи към по-тесни икономически и дипломатически връзки с Пекин и Москва. Сподели:", "date": "2018.08.18", "title": "Президентът на Филипините скочи на САЩ: Давате ни остарели хеликоптери, а забранявате да купуваме оръжие от Русия"}
{"url": "https://pik.bg/%D0%B0%D1%82%D1%80%D0%B0%D0%BA%D1%86%D0%B8%D1%8F-%D0%B1%D1%8A%D1%80%D0%B7%D0%BE%D1%85%D0%BE%D0%B4%D0%B5%D0%BD-%D0%B4%D0%B5%D1%81%D0%B0%D0%BD%D1%82%D0%B5%D0%BD-%D0%BA%D0%BE%D1%80%D0%B0%D0%B1-%D0%BD%D0%B0-%D1%81%D0%B0%D1%89-%D0%BF%D1%80%D0%B5%D0%BC%D0%B8%D0%BD%D0%B0-%D0%BF%D1%80%D0%B5%D0%B7-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news774060.html", "text": "Американският бързоходен десантен кораб \"Карсън Сити\" е преминал в сряда Босфора в северна посока и е влязъл в Черно море. Това се казва в разпространено днес изявление на пресслужбата на Шести флот на военноморските сили на САЩ, цитирано от ТАСС. \"Екипажът на \"Карсън Сити\" и аз самият с радост преминаваме с този кораб през турските проливи право към Черно море. Командването на военноморските превози - особено експедиционните бързоходни кораби и многоуважаемите им екипажи, може да направи много за ВМС на САЩ и партньорите. Разчитаме, че действията на \"Карсън Сити\" ще дадат принос при всяка необходима мисия\", е заявил капитанът на кораба. Корабът катамаран \"Карсън Сити\" може да приеме на борда си до батальон морски пехотинци и е оборудван с хеликоптерна площадка. Дълъг е 103 м, широк е 28,5 м и развива скорост до 43 възела. Сподели:", "date": "2018.08.18", "title": "АТРАКЦИЯ! Бързоходен десантен кораб на САЩ премина през Черно море"}
{"url": "https://pik.bg/%D1%83%D0%B6%D0%B0%D1%81-%D0%B1%D0%BE%D0%BC%D0%B1%D0%B0%D1%82%D0%B0-%D1%83%D0%B1%D0%B8%D0%BB%D0%B0-%D0%BD%D0%B0%D0%B4-40-%D0%B4%D0%B5%D1%86%D0%B0-%D0%B2-%D0%B9%D0%B5%D0%BC%D0%B5%D0%BD-%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-news774069.html", "text": "Бомбата, използвана от водената от Саудитска Арабия коалиция при унищожителната атака срещу училищен автобус в Йемен, е била Това съобщиха експерти по боеприпаси пред Си Ен Ен. При бомбардировката . 79 души са ранени, включително 56 деца. Свидетели разказаха пред Си Ен Ен, че Работейки с местни йеменски журналисти и експертите, американската медия е установила, че при която загинаха десетки деца, с лазерно насочване MK 82, която е произведена от американската компания Lockheed Martin. Бомбата е много подобна на тази, която беше използвана при атака на погребение в Йемен през октомври 2016 г., при която , а стотици пострадаха. Саудитската коалиция твърди, че Коалицията призна, че е било грешка и пое отговорност. През март тази година при бомбардировка над пазар в Йемен загинаха 97 души. Според информацията при удара е използвана американска бомба MK 84. След нападението през 2016 г. бившият президент Барак Обама забрани продажбата на високотехнологични оръжия на Саудитска Арабия заради \"нарушаване на човешките права\". Забраната беше част от одобрена от Държавния департамент на САЩ сделка за продажба на оръжия на Саудитска Арабия. загинаха 51 души, от които 40 деца ударът е бил нанесен в центъра на пазар с много хора. използваният боеприпас при атаката на 9 август, е 227-килограмова бомба загинаха 155 души \"неточна информация\" е довела до трагедията. отменена от администрацията на Доналд Тръмп през март 2017 г. Сподели:", "date": "2018.08.18", "title": "УЖАС! Бомбата убила над 40 деца в Йемен е американска"}
{"url": "https://pik.bg/%D0%B1%D1%81%D0%BF-%D0%B2%D0%BD%D0%B0%D1%81%D1%8F-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D0%B8%D1%81%D0%BA%D0%B0%D0%BD%D0%B5-%D0%B7%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%84%D0%B0%D0%BB%D0%B8%D1%82%D0%B0-%D0%BD%D0%B0-%D0%BE%D0%BB%D0%B8%D0%BC%D0%BF-news774170.html", "text": "В понеделник внасяме искането за извънредно заседание на парламента и настояваме да се свика бързо, за да помогнем на засегнатите от кипърската компания. Това каза пред журналисти на Петрова нива лидерът на БСП Корнелия Нинова във връзка с казуса след отнетия лиценз на кипърската компания \"Олимпик\". „Не знам защо правителството мълчи и не дава обяснение какво се случва“, каза Нинова. Тя поясни, че между българския гаранционен фонд и кипърския има споразумение как да се действа в такива случаи. „Това споразумение просто трябва да се приложи. То съществува, но никой не иска да го каже на хората. Не разбирам защо. Просто ви призовавам: излезте и обяснете. Има споразумение между българския и кипърския гаранционен фонд“, обърна се Нинова към управляващите. По думите й е възможно българската държава да даде на хората парите и след това да претендира от тяхно име към кипърската страна. „Това е единственото решение да помогнем на тези над 200 хил. души, които пострадаха“, поясни лидерът на БСП. Сподели:", "date": "2018.08.18", "title": "БСП внася в понеделник искане за извънредно заседание на парламента заради фалита на \"Олимпик\""}
{"url": "https://pik.bg/%D1%80%D0%BE%D0%BC-%D0%B7%D0%B0%D0%B4%D0%B8%D0%B3%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD-%D0%BD%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%BA%D0%B0-%D0%BE%D1%82-%D1%80%D1%8A%D1%86%D0%B5%D1%82%D0%B5-%D0%B9-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news774019.html", "text": "Непознат мъж от ромски произход нападнал 18-годишно момиче посред бял ден в Пловдив и й задигнал мобилния телефон от ръцете, съобщава „Трафикнюз“ През полицаите потърпевшата разказала, че в понеделник около 16:00 часа вървяла сама в района на кръстовището на улиците „Вратцата” и „Златорог” в квартал „Източен” , когато била нападната. Непознат мъж от ромски произход и издърпал телефона – Samsung Galaxy J7, който бил в ръката й и след това избягал. Според нейното описание, крадецът е около 35-40-годишен, с черна коса и висок около 175 см. Полицията издирва нападателя. Сподели:", "date": "2018.08.18", "title": "Ром задигна телефон на тийнейджърка от ръцете й посред бял ден в Пловдив"}
{"url": "https://pik.bg/%D0%B1%D0%B8%D0%B2%D1%88-%D0%BA%D0%BE%D0%BC%D0%B8%D0%BA-%D0%B1%D0%B5%D1%88%D0%B5-%D0%B8%D0%B7%D0%B1%D1%80%D0%B0%D0%BD-%D0%B7%D0%B0-%D0%BF%D1%80%D0%B5%D0%BC%D0%B8%D0%B5%D1%80-%D0%B2-%D1%81%D0%BB%D0%BE%D0%B2%D0%B5%D0%BD%D0%B8%D1%8F-news774021.html", "text": "Бивш комик беше избран за премиер в Словения. Парламентът одобри кандидатурата му. Марян Шарец трябва да състави кабинет от пет лявоцентристки партии, които го издигнаха за поста министър-председател. Кандидатурата му идва след като партията, която има най-много депутати в парламента – антимигрантската Словенска демократична партия, не успя да намери коалиционен партньор. Така след изборите през юни, страната все още е без нов кабинет. 40 годишният Шарец е бивш актьор и комедиант. Преди години влиза в политиката. В края на годината изтича вторият му мандат като кмет на град Камник. „Целта ми е да съставя нов кабинет и да получа одобрението на парламента, и да се уверим, че Словения има напълно работещо правителство”, заяви Марян Шарец. Сподели:", "date": "2018.08.18", "title": "Бивш комик беше избран за премиер в Словения"}
{"url": "https://pik.bg/%D0%BB%D0%B5%D1%82%D0%BD%D0%B8-%D0%B5%D0%BC%D0%BE%D1%86%D0%B8%D0%B8-%D0%B1%D0%B8%D0%B2%D1%88-%D0%B4%D0%B5%D0%BF%D1%83%D1%82%D0%B0%D1%82-%D0%BF%D0%B0%D0%BB%D1%83%D0%B2%D0%B0-%D1%81-%D0%BD%D0%B0%D1%88%D0%B0-%D0%BC%D0%B8%D1%81%D0%BA%D0%B0-%D0%BD%D0%B0-%D1%80%D0%BE%D0%BC%D0%B0%D0%BD%D1%82%D0%B8%D1%87%D0%B5%D0%BD-%D0%BE%D1%81%D1%82%D1%80%D0%BE%D0%B2-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D1%81%D0%BD%D0%B8%D0%BC%D0%BA%D0%B0-news774141.html", "text": "Бившата Мис България Ваня Пенева е на романтична ваканция на далечния полуостров Юкатан в Мексико. Хубавицата се гмурка в кристално чистите води с ексдепутата Антони Тренчев. Докато беше в Народното събрание, 30-годишният хубавец бе спряган за безспорен секссимвол в родната политика, дори го наричаха Ален Делон. От няколко месеца Тренчев и Ваня не крият връзката си и обикалят екзотични кътчета из цял свят, пише столичен всекидневник. Сподели:", "date": "2018.08.18", "title": "ЛЕТНИ ЕМОЦИИ! Бивш депутат палува с наша миска на романтичен остров в Мексико (СНИМКА)"}
{"url": "https://pik.bg/%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2-%D1%80%D0%B0%D0%B7%D0%B3%D1%80%D0%B0%D0%B4-%D0%BF%D1%80%D0%B5%D0%B4%D0%B8-%D0%BC%D0%B0%D1%87%D0%B0-%D0%BD%D0%B0-%E2%80%9E%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86%E2%80%9C-%D1%81-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-news774076.html", "text": "Ръководството на \"Лудогорец\" съобщи, че клубът и полицията в Разград ще вземат сериозни мерки за опазване на обществения ред преди, по време и след предстоящия утре мач с ЦСКА-София от 5-ия кръг на Първа лига. От клуба от Разград напомнят, че от съображения за сигурност фенове с артикули на гостуващия клуб няма да бъдат допускани в секторите с привърженици на домакините. Достъп до стадиона няма да имат лица в нетрезво състояние и такива, употребили наркотични вещества. Внасянето на остри и опасни за здравето предмети, както и използването на пиротехнически средства е абсолютно забранено. Достъпът с хладно и огнестрелно оръжие, както и спрейове със защитен газ, също е забранен. Стадион \"Лудогорец Арена\" разполага със система за видео наблюдение, благодарение на която нарушителите ще бъдат идентифицирани и предадени на органите на реда. Феновете на ЦСКА-София ще могат да си закупят билети единствено от касата на новия сектор \"Г\". Билетното гише отваря в 17:00 ч. Достъп до касата ще имат само привържениците, които са минали предварителна полицейска проверка. \"Лудогорец\" обръща внимание на феновете на ЦСКА-София, че на входа на сектор \"Г\" има турникети и по тази причина е необходимо да спазват указанията на стюардите при влизането в сектора. Утре стадион \"Лудогорец Арена\" ще отвори врати два часа преди началото на двубоя - в 19:00 ч. Всички фенове подлежат на щателна проверка по входовете. По тази причина клубът призовава привържениците да оказват съдействие на стюардите и органите на реда. \"Лудогорец\" приканва феновете да се възползват от предварителната продажба на билети и да дойдат на стадиона по-рано, за да се избегне струпване по входовете и да се облекчи пропусквателния режим и напомня, че според новия закон за футболното хулиганство всички фенове са задължени да носят със себе си документ за самоличност. Сподели:", "date": "2018.08.18", "title": "Сериозни мерки за сигурност в Разград преди мача на „Лудогорец“ с ЦСКА-София"}
{"url": "https://pik.bg/%D0%B8%D0%B7%D1%8F%D0%BB%D0%B8-%D1%81%D0%BC%D0%B5-12-000-%D1%82%D0%BE%D0%BD%D0%B0-%D0%BF%D0%B0%D0%BB%D0%BC%D0%BE%D0%B2%D0%BE-%D1%81%D0%B8%D1%80%D0%B5%D0%BD%D0%B5-news774072.html", "text": "През последните няколко години българите все повече купуват продукти с палмово масло. За 2017 г. във вид на сирене са изконсумирани 12 хиляди тона палмова мазнина. В България има над 260 млекопреработвателни предприятия, като от тях 30-40 фирми използват растителна мазнина. Проблемът с растителните мазнини е, че се влагат в сиренето и кашкавала в големи количества. Вредата от тези мазнини е, че се наслагват в човешкото тяло и трудно се преработват от организма. Един от определящите фактори за качеството на сиренето е цената, тъй като обикновеният потребител трудно може да направи разлика по визия дали един продукт е истински или имитиращ. Сиренето, което е истинско, дори във вода няма да се размие, а ще си остане пак здрав продукт, обясняват експерти. Според тях истински качествено сирене трябва да е на цена от поне 9 лева. Сподели:", "date": "2018.08.18", "title": "Изяли сме 12 000 тона палмово сирене"}
{"url": "https://pik.bg/%D0%B1%D0%B8%D0%B2%D1%88%D0%B0-%D0%BA%D1%80%D0%B8%D0%BA%D0%B5%D1%82-%D0%B7%D0%B2%D0%B5%D0%B7%D0%B4%D0%B0-%D1%81%D0%B5-%D0%B7%D0%B0%D0%BA%D0%BB%D0%B5-%D0%BA%D0%B0%D1%82%D0%BE-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%BF%D0%B0%D0%BA%D0%B8%D1%81%D1%82%D0%B0%D0%BD-news774024.html", "text": "Бившата крикет-звезда Имран Хан, извел отбора на Пакистан до световната титла през 1992 година, се закле като премиер на страната, след победата си на изборите на 25 юли, предава „Франс Прес“, цитирана от „Фокус“. Церемонията в президентския дворец в столицата Исламабад сложи край на десетилетен период на размяна на властта между прогонената „Мюсюлманска лига на Пакистан – Наваз“ и Народната партия на Пакистан, прекъсван само от периоди на военна диктатура. Сподели:", "date": "2018.08.18", "title": "Бивша крикет-звезда се закле като премиер на Пакистан"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D1%81%D0%BB%D0%B8%D0%B2%D0%B5%D0%BD-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B0%D1%82%D0%B0-%D1%80%D0%BE%D0%B4%D0%B8%D0%BB%D0%BA%D0%B0-%D0%B8%D1%81%D0%BA%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82-%D1%80%D0%B5%D0%BD%D0%B5%D1%82%D0%B0-%D0%BA%D1%80%D0%B5%D1%89%D1%8F%D0%BB%D0%B0-%D1%87%D0%B5-news774164.html", "text": "Сериозно напрежение възникна в Сливен, след като родилка почина в болницата ден след раждането на детето си. Според директора на здравното заведение състоянието й рязко се влошило и не могли да я спасят, въпреки че била приета в отделението по реанимация. Близките й обаче обвиняват лекарите. На 16 август след нормална бременност Ренета Томова ражда първото си дете в болницата в Сливен. Часове след това състоянието й се влошава и се стига до фаталния край. Близките й обвиняват лекарите и твърдят, че те са виновни за смъртта на младата жена. Те искат да разберат истината, предава Би Ти Ви. \"Абсолютно, 100% съм сигурен, че това е от лекарска некадърност, убиха моето дете. След раждането в 11 ч. на 16-ти бяхме на първо свиждане и тя ми каза, че ребрата й са помляти от натискане с лакти и скачане отгоре й”, каза бащата на родилката. ой допълни, че това е направено от екипа на д-р Пашева. Това беше при първото ни свиждане и тя не можеше изобщо да се повдигне, нито да се измести, обясни баща й. Момиче, което е било там и е чакало по време на раждането, разказа, че отначало всичко е било нормално. „Докторът излезе, каза ни: Всичко е наред, раждането просто ще протече малко по-трудно, но всичко е наред, вече сме на финала. Обаче в последствие взеха да се чуват много силни викове от нейна страна, на родилката, доста силни викове, тя молеше да спрат, че не може повече. После дойдоха други екипи, д-р Пашева също дойде, тя се чуваше отстрани, те са вътре, ние сме отвън, „Стига си крещяла, стига си крещяла”. Днес са успели да видят детето, тя беше здрава жена, детето сега е със счупена ръчичка, окото й е синьо, разказа майката на починалата родилка. Д-р Соня Михайлова от родилното отделение обясни, че само е видяла пациентката от вратата. В стаята, в която е била настанена, е имало много цивилни, и тя им направила забележка да не бъдат там. Докторът обаче не успя да каже в какво състояние е била жената, защото не я била видяла. По случая е образувано досъдебно производство. Близките казват, че ще продължат протестите докато не разберат истината за тежкия случай. Сподели:", "date": "2018.08.18", "title": "НАПРЕЖЕНИЕ В СЛИВЕН! Семейството на починалата родилка иска справедливост! Ренета крещяла, че не издържа, молила лекарите да спрат"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D1%82%D0%BE%D1%82%D0%B8%D1%86%D0%B8-%D0%B6%D0%B5%D1%80%D1%82%D0%B2%D0%B8-%D1%81%D0%BB%D0%B5%D0%B4-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%82%D0%B8%D1%87%D0%BD%D0%B8%D1%82%D0%B5-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B2-%D0%B8%D0%BD%D0%B4%D0%B8%D1%8F-%D0%B2%D0%B8%D0%B4%D0%B5%D0%BE-news774075.html", "text": "Най-малко 324 души са загинали в резултат на наводненията в южния индийски щат Керала през този сезон на мусоните, започнал на 25 май, съобщиха местните власти, цитирани от ДПА и АФП. \"Керала преживява най-тежките си наводнения от 100 години , отворени бяха 80 язовира, 324 души изгубиха живота си, а над 223 000 души са настанени във временни убежища , съобщи в Twitter ръководителят на регионалното правителство Пинараи Виджаян. Повечето от жертвите са се удавили, или са били затрупани от свлачища. Общо 164 души са загинали при втората вълна от наводнения - от 8 август досега. Обезпокоителното е, че броят на жертвите нарасна повече от два пъти от сряда насам, когато беше съобщено за 67 души, казаха властите. Хеликоптери и спасителни екипи се борят с поройните дъждове , опитвайки се да стигнат до наводнените райони, за да помогнат на хората, блокирани в дома си или намерили последно убежище по покривите. Сподели:", "date": "2018.08.18", "title": "ТРАГЕДИЯ! Стотици жертви след апокалиптичните наводнения в Индия (ВИДЕО)"}
{"url": "https://pik.bg/%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%B2%D0%BA%D1%83%D1%81%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B4%D0%BE%D0%BC%D0%B0%D1%82%D0%B8-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-news774078.html", "text": "Добър приятел живее по няколко месеца в най-хубавия за живот европейски град – Виена. Е, живее, щото дъщеря му е там, иначе ще я гледа на картичка. Та той ми е разправял, че наблизо до къщата й имало пазар – известен като Българския. И три пъти в седмицата, казва, идва специален микробус, който кара домати! Виенчани чакат, знаят часа и за нула време не остава един домат непродаден! Ала това са домати от нашенски сой – сладки, сочни, а не пластмаса! Ето как този човек е намерил нишата, чакат го, търсят го! Само дето още мутрите не са го надушили, та да му вземат хлебеца! Боян МИЛЕВ, София Сподели:", "date": "2018.08.18", "title": "Продават вкусни български домати във Виена"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D1%80%D1%8A%D0%B2-%D0%BE%D0%BF%D0%BB%D0%B8%D1%81%D0%BA%D0%B0-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BD%D0%B0%D1%80%D1%8A%D0%B3%D0%B0%D1%85%D0%B0-%D0%BC%D1%8A%D0%B6-%D0%B2-%D0%B3%D1%8A%D1%80%D0%B1%D0%B0-news774104.html", "text": "Мъж е бил ранен в гърба с нож във Велико Търново. Инцидентът е станал на главната улица във Велико Търново. Сигналът е получен около 13.30 часа на телефон 112. На място са пристигнали екипи на полицията и на Спешна помощ. Раненият е откаран във Великотърновската болница, предава БНТ. Полицейските екипи са установили самоличността на извършителя - нападнал другия мъж в гръб и след това избягал. Районът е отцепен, извършват се огледи, извършителят се издирва. По предварителна информация двамата са били известни на полицията. По случая е образувано досъдебно производство. Сподели:", "date": "2018.08.18", "title": "ОТ ПОСЛЕДНИТЕ МИНУТИ! Кръв оплиска центъра на Велико Търново, наръгаха мъж в гърба"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BF%D0%B5%D0%BA%D0%B8%D0%BD-%D1%81%D0%BB%D0%B5%D0%B4-%D0%B4%D0%BE%D0%BA%D0%BB%D0%B0%D0%B4-%D0%B7%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BE%D1%82-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-news774027.html", "text": "РИА Новости. В съобщението се подчертава, че Пекин твърдо се придържа към мирен път на развитие, а неговата военна политика е носи строго отбранителен характер. Пекин изрази протест във връзка с публикуването на доклад в САЩ за въоръжените сили на Китай, заяви официалният представител на Министерството на външните работи на Китай Лу Кан, предава Докладът за китайската армия е публикуван в петък и в него се изказва предположение, че Пекин обучава своите въоръжени сили за „удари против САЩ и съюзниците“. „В горепосочения доклад на САЩ не се отчитат реалните факти, правят се абсурдни коментари относно военното строителство на Китай, а също и безотговорни заявления относно суверенитета и териториалната цялост на Китай. Китайската страна изразява категоричен протест във връзка с това“, се казва в заявлението на Лу Кан, публикувано на уебсайта на външнополитическото ведомство на Китай. „Провеждането на военно строителство с цел защита на независимостта, държавния суверенитет и териториалната цялост е законно право на всяка суверенна държава и е напълно оправдано. В това няма нищо, което заслужава порицание“, се казва също в заявлението. Представителят на китайското външно министерство призовава САЩ да отхвърлят мисленето от Студената война“ и остарялата концепция за „игра с нулева сума“, да оценява стратегическите намерения и военното строителство на Китай обективно и рационално и да прекрати ежегодното публикуване на „безотговорни доклади“. Лу Кан също призовава Вашингтон да съдейства с реални действия стабилното развитие на двустранните отношения. По-рано от Министерството на отбраната на Китай определиха доклада на Пентагона като абсурден, отбелязвайки, че той се основава на догадки и нанася щети на отношенията между двете страни. Сподели:", "date": "2018.08.18", "title": "Протести в Пекин след доклад за китайската армия от Пентагона"}
{"url": "https://pik.bg/%D1%82%D1%8A%D0%B6%D0%BD%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B4%D0%B5%D1%82%D1%81%D0%BA%D0%B8%D1%8F%D1%82-%D0%BD%D0%B8-%D1%84%D1%83%D1%82%D0%B1%D0%BE%D0%BB-%D1%81-%D0%B1%D1%8E%D0%B4%D0%B6%D0%B5%D1%82-%D0%BA%D0%BE%D0%BB%D0%BA%D0%BE%D1%82%D0%BE-%D0%B5%D0%B4%D0%B8%D0%BD-%D1%85%D1%8A%D1%80%D0%B2%D0%B0%D1%82%D1%81%D0%BA%D0%B8-%D0%BA%D0%BB%D1%83%D0%B1-news773989.html", "text": "Бюджетът на всички български школи по футбол е общо колкото само на един хърватски отбор - „Динамо“ (Загреб). Това показа проверка на „Монитор“, предизвикана от въпроса „Защо Хърватия е втора футболна сила в света и всяка година произвежда играчи за десетки милиони евро, а в същото време България не е играла на световно първенство от вече далечната 1998 г.?“ На първо място логично е финансовият аспект – бюджетът на „Динамо“ за детско-юношески футбол всяка година е 4,5 милиона евро. За сравнение – на българските грандове „Левски“ и ЦСКА е по 750 000 лева, „Лудогорец“ е с малко над милион, а топ 4 допълва „Славия“ с 450 000 лева. Заедно с бюджетите на останалите школи числото набъбва до около 9 милиона лева. Сподели:", "date": "2018.08.18", "title": "Тъжната истина! Детският ни футбол с бюджет колкото един хърватски клуб"}
{"url": "https://pik.bg/%D0%B0%D1%81%D1%84%D0%B0%D0%BB%D1%82%D0%B8%D1%80%D0%B0%D1%82-%D1%83%D0%B4%D0%B0%D1%80%D0%BD%D0%BE-%D0%B2-%D0%BE%D0%B1%D1%89%D0%B8%D0%BD%D0%B0-%D1%80%D1%83%D0%B6%D0%B8%D0%BD%D1%86%D0%B8-%D1%81%D0%BD%D0%B8%D0%BC%D0%BA%D0%B0-news774073.html", "text": "Започна рехабилитацията на път III-114 от Дреновец до Динково. Дейностите се извършват от ПСТ „Холдинг“, съобщава „Конкурент“. „Първо се изкърпват дупките по пътя, а след това ще се положат два слоя асфалт върху цялата му ширина – разяснява кметът на  Община Ружинци Александър Александров. -  В участъка Тополовец - Динково се копае до здрава основа, попълва се с трошен камък, валира се и се подготвя за асфалтиране. Край на неудобството, чакането, лъжите, че някой е откраднал парите. Другата седмица ще започне и полагането на втория слой асфалт от долния разклон за Бело поле до началото на Дреновец”. Снимка: Конкурент.бг Сподели:", "date": "2018.08.18", "title": "Асфалтират ударно в община Ружинци  (СНИМКА)"}
{"url": "https://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%B8%D1%82%D0%B0%D0%B9-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B5%D0%B7-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news774034.html", "text": "Президентът на Китай Си Дзинпин ще посети Пхенян през септември по покана на севернокорейския лидер Ким Чен Ун, съобщава сингапурското издание Straits Times, цитирано от „Ройтерс“ и „Фокус“. Дзинпин е поканен са се включи в тържествата по случай 70-ата годишнина от основаването на Северна Корея. Това ще бъде първата визита на китайския лидер в столицата на Северна Корея, след като пое властта през 2012 година. Тя идва 13 години след последното посещение на китайски президент, когато предшественика на Си Ху Дзинтао беше в Пхенян през 2005 година. Straits Times не споменава откъде разполага с информацията, а от външното министерство на Китай все още не са коментирали. Тържествата в Северна Корея трябва да се състоят на 9 септември и според информацията на изданието визитата на Си все още не е напълно сигурна. Сподели:", "date": "2018.08.18", "title": "Историческо! Президентът на Китай ще посети Северна Корея през септември"}
{"url": "https://pik.bg/%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D1%81%D1%82%D0%BE%D0%BA%D0%B8-%D0%BE%D1%82-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%B5%D0%BD-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news774035.html", "text": "В РУ-Враца на 17 август (петък) в 08:10 часа е получен сигнал за кражба  в хранителен магазин в града, съобгщава „Конкурент“. Според информацията, управителката на магазина се оплакала на служителите на реда, че същия ден неизвестно лица е откраднало стоки от търговския обект. От извършените издирвателни мероприятия е установено, че съпричастен към кражбата е Г.С. на 61 г. от Хърлец. По случая в РУ – Враца е образуван заявителски материал. Сподели:", "date": "2018.08.18", "title": "Задигнаха стоки от хранителен магазин във Враца"}
{"url": "https://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D1%81%D0%B0%D0%B3%D0%B0-%D0%BB%D0%B5%D0%B2%D1%81%D0%BA%D0%B8-%D1%82%D1%8A%D1%80%D1%81%D0%B8-%D0%B8%D0%B3%D1%80%D0%B0%D1%87%D0%B8-%D0%BE%D1%82-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D1%80%D1%83%D0%BC%D1%8A%D0%BD%D0%B8%D1%8F-news774093.html", "text": "Левски е насочил поглед към привличането на играчи от Франция и Румъния. Такива футболисти вече са били предложени на клуба. “Сините” трябва да действат бързо на трансферния пазар, защото имат недостиг на играчи на няколко позиции, пише \"Тема спорт\". Онзи ден клубът се раздели с Жорди Гомес, но така и не взе негов заместник, след като сделката за привличането на Мартин Райнов от Берое пропадна. Така равносметката за лятото е, че от “Герена” си тръгнаха петима халфове - Прохазка, Вутов, Панайотов, Гомес и Рошу, а дойде само един - Давиде Мариани. Освен с привличането на централен халф, треньорът Славиша Стоянович иска клубът да се подсили с бек и нападател. Тимът оглежда чужденци за тези позиции. Всички набелазани са играчи, които притежават паспорти от ЕС. Причината е, че вече в Левски има трима, които не отговарят на това условие - Цветкович, Тиам и Паулиньо, като всичките са със статут на титуляри. Сподели:", "date": "2018.08.18", "title": "Трансферна сага! Левски търси играчи от Франция и Румъния"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%87%D0%B5-%D0%BA%D0%BE%D0%BD%D1%86%D0%B5%D1%81%D0%B8%D0%B8%D1%82%D0%B5-%D0%BD%D0%B0-10-%D0%BF%D0%BB%D0%B0%D0%B6%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B0%D1%82-%D0%BF%D1%80%D0%B5%D0%BA%D1%80%D0%B0%D1%82%D0%B5%D0%BD%D0%B8--news774063.html", "text": "Открити са драстични нарушения на някои от плажовете по Южното Черноморие, като концесиите на 10 плажа ще бъдат прекратени след края на сезона, ако не отстранят проблемите, за които са им издадени предписания. Това заяви министърът на туризма Николина Ангелкова, цитирана от „Фокус“. Тя направи проверка на плаж Слънчев бряг - Централен. „На първо място е плаж „Созопол - Буджака“. Там липсват спасители, медицинско обслужване, има допълнителна търговска площ извън схемата, която е одобрена от мен – разясни министър Ангелкова. - Наложени са неустойки, дадени са предписания. Предстои последваща проверка. Ако тя покаже, че те не са отстранени, след края на сезона ще стартираме процедура за прекратяване“. По думите ѝ на плажовете „Равда-ХТИ“ и „Равда-НДК също има драстични нарушения, като ако проверката и там не покаже, че те са отстранени, ще бъде стартирана процедура за прекратяване на концесията. „Такива нарушения имаме на 4 плажа на територията на община Бяла – каза още министър Ангелкова. - Там също сме в хипотезата на липса на спасители и допълнителна търговска площ. За плажа на Албена беше наложена неустойка от 101 хил. лв. за липса на спасители в началото на месец юни, но там така или иначе ще бъдем в процедура на концесия, защото договорът изтича в края на годината“. Министърът на туризма коментира, че драстични нарушения са открити и на централния плаж в Слънчев бряг. „Наложили сме неустойка от 35 хил. лв. за драстични нарушения, свързани с наличието на бетонови площадки около 6 заведения. Там сме дали предписания, защото е абсурдно да има бетонови площадки на плажа“, заяви тя и добави, че при едно от заведенията е установено и наличието на допълнителна търговска площ. „С помощта на ДНСК и РДНСК беше установен асфалтов паркинг на територията на плаж „Слънчев бряг-Централен“ пред хотел „Европа“, което е недопустимо - добави министър Ангелкова.  - Този плаж също е в групата на тези, които ако не бъдат отстранени предписанията до края на този сезон, ще се стартира процедура за прекратяване на концесиите. Това не ги освобождава от плащането на неустойките, които са наложени с наши писма. Абсолютно безкомпромисни сме“. Министър Николина Ангелкова заяви още, че строеж върху дюните на централния плаж в Слънчев бряг няма. „Проверката на РИОСВ съвместно с нашия екип установи, че няма строеж върху дюните. Ние ще продължим да следим не само за дюните, които трябва да бъдат опазвани, но и за всички дейности, които трябва да се спазват на всички плажове“, каза тя в отговор на медийни публикации, в които се твърди, че се строи върху дюни на централния плаж в Слънчев бряг. Сподели:", "date": "2018.08.18", "title": "Министър Николина Ангелкова предупреди, че концесиите на 10 плажа може да бъдат прекратени заради драстични нарушения"}
{"url": "https://pik.bg/%D0%BF%D1%83%D1%82%D0%B8%D0%BD-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BC%D0%B5%D1%80%D0%BA%D0%B5%D0%BB-news774162.html", "text": "Газопроводът „Северен поток 2“ ще удовлетвори нарастващото търсене на Европа на енергийни ресурси. Това заяви държавният глава на Руската федерация Владимир Путин преди началото на срещата с канцлера на ФРГ Ангела Меркел в двореца Месеберг край Берлин, предава TACC. Путин подчерта, че „Северен поток 2“ не изключва възможността за доставка на руски природен газ през територията на Украйна. \"Руската федерация придава огромно значение на развитието на взаимноизгодно сътрудничество с ФРГ, а един от приоритетите на това сътрудничество е енергетиката\", добави държавният глава. „Русия придава огромно значение на развитието на взаимноизгодното сътрудничество с Германия в политическата, икономическата и други сфери. Един от приоритетните направления е енергетиката“, подчерта пред журналисти лидерът на Кремъл. Президентът на Русия напомни, че „Германия е един от крупните купувачи на руските енергийни ресурси. През 2017 г. доставихме 53,8 млрд. куб. м, който покри повече от 30% от германския пазар, при това потреблението на руски газ непрекъснато се увеличава и през тази година се увеличи с 13%“, допълни Путин. Сподели:", "date": "2018.08.18", "title": "Путин с горещ коментар за \"Северен поток 2\" преди срещата с Меркел"}
{"url": "https://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%81%D1%80%D0%B5%D1%89%D0%B0-%D1%81%D1%8A%D0%B1%D1%80%D0%B0-%D0%BF%D1%87%D0%B5%D0%BB%D0%B0%D1%80%D0%B8%D1%82%D0%B5-%D0%B2-%D0%B1%D0%B5%D0%BA%D0%BB%D0%B5%D0%BC%D0%B5%D1%82%D0%BE-news774026.html", "text": "Пчелари от цялата страна се събират в старопланинския курорт Беклемето на 54-ата национална среща Север-Юг. В същото време там се открива и 25-ият Национален събор-надпяване, съобщава БНР. По време на пчеларската среща общински и национални сдружения ще дискутират проблемите в сектора. Гостите на Беклемето ще имат възможност да си закупят пчелни продукти със сертификат за качество. Националният събор – надпяване, окйто също е в Беклемето, се провежда в два дни и има състезателен характер. И тази година ще участват десетки художествени състави и хорови колективи от цялата страна. В село Орешак продължава традиционният панаир на занаятите, който води началото си още от 18 век. Сподели:", "date": "2018.08.18", "title": "Национална среща събра пчеларите в Беклемето"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D0%BF%D0%BE%D0%B8%D1%81%D0%BA%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B4%D0%B0-%D0%B7%D0%B0%D0%BF%D0%B0%D0%B7%D0%B8-%D1%80%D0%BE%D0%BB%D1%8F%D1%82%D0%B0-%D1%81%D0%B8-%D0%BD%D0%B0-%D1%82%D1%80%D0%B0%D0%BD%D0%B7%D0%B8%D1%82%D0%BD%D0%B0-%D1%81%D1%82%D1%80%D0%B0%D0%BD%D0%B0-%D0%B8-%D1%81%D0%BB%D0%B5%D0%B4-%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B5%D0%B2%D0%B5%D1%80%D0%B5%D0%BD--news774163.html", "text": "Дори и след пускането в експлоатация на газопровода „Северен поток 2“ Украйна трябва да запази ролята си на държава, през чиято територия се доставя руски природен газ за страните от Европа. Това подчерта канцлерът на ФРГ Ангела Меркел преди началото на преговорите с държавния глава на Руската федерация Владимир Путин в замъка Месеберг край Берлин, предава РИА Новости. „В контекста на Украйна ще говорим за транзита на газ. Считам, че дори след пускането на „Северен поток 2“, Украйна трябва да запази ролята си в транзита на газ за Европа. И съм много доволна, че имаме възможност да започнем преговори по този въпрос“, увери Меркел. Преди срещата на върха – втората от началото на годината между двамата лидери, Путин увери, че „Северен поток 2“ не изключва възможността за доставка на руски природен газ през територията на Украйна. Газопроводът „Северен поток 2“ ще удовлетвори нарастващото търсене на Европа на енергийни ресурси, категоричен бе лидерът на Кремъл. Сподели:", "date": "2018.08.18", "title": "Меркел поиска Украйна да запази ролята си на транзитна страна и след пускането на \"Северен поток 2\""}
{"url": "https://pik.bg/%D0%BD%D0%BE%D0%B2%D0%B0-%D0%B4%D1%80%D0%B0%D0%BC%D0%B0-%D1%81%D1%8A%D1%81-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%B7%D0%B0%D0%BA%D1%8A%D1%81%D0%B0-%D1%81%D1%8A%D1%81-%D0%B7%D0%B4%D1%80%D0%B0%D0%B2%D0%B5%D1%82%D0%BE---%D0%BE%D1%82%D0%BB%D0%B0%D0%B3%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%BB%D0%B5%D0%BD%D0%B8%D1%8F-news773897.html", "text": "Великата Стоянка Мутафова отложи гостуването си в Добрич заради поредната нелепа контузия. \"Госпожа Стихийно бедствие\" удари крака си на морето и си взе кратка почивка. \"Добре съм, но трябва да се пазя. На мен слабата ми зона са краката\", сподели актрисата пред столечен ежедневник. Мутафова се извини за неудобството на организаторите и призна, че при първа възможност ще осъществи срещата с публиката си в Добрич. Това обаче няма да стане в близките две седмици, тъй като Стоянка ще си почива до края на месеца. През февруари Мутафова навърши 96 години, но продължава да е неуморима на сцената. Тя вече е запланувала голямо честване на рождения си ден на 2 февруари догодина. Зала 1 на НДК ще е запазена за нея. Тогава Стоянка ще изиграе спектакъла си \"Госпожа Стихийно бедтвие\", като ще отбележи и 70 години сценична дейност. Сподели:", "date": "2018.08.18", "title": "НОВА ДРАМА СЪС СТОЯНКА! Мутафова закъса със здравето - отлага представления"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0%D1%82-%D0%B4%D0%B5%D0%B9%D0%BD%D0%BE%D1%81%D1%82%D0%B8%D1%82%D0%B5-%D0%BF%D0%BE-%D1%83%D0%BA%D1%80%D0%B5%D0%BF%D0%B2%D0%B0%D0%BD-news774068.html", "text": "От началото на следващата седмица започват дейностите по укрепване скатовете на пътя за Рилския манастир. Това съобщи министърът на Регионалното развитие и благоустройството Николай Нанков, цитиран от радио „Фокус-Пирин“. Той взе участие в честването на големия празник Успение на свети Иван Рилски в Рилския манастир и извърши инспекция на място на състоянието на срутището на пътя до светата обител. „Трябваше да започнем по-рано, но не можеше, защото метеорологичните условия не го позволяваха – склонът бе силно преовлажнен – заяви министър Нанков. - От понеделник (б.р 20 август) започват дейностите. Първо с Горското стопанство в района, Рилската света обител, РИОСВ – Благоевград и Югозападно държавно предприятие ще бъде съгласувано изсичането на дърветата в горния склон на свлачището, където имаме да извършим укрепителни мероприятия. След това с алпинисти ще започне обрушването на скатовете и поставянето на мрежи“. Министър Нанков добави, че поетапно ще бъде затварян пътят в делничните дни, като „прозорците“ за пропускане на автомобили ще бъдат съобразени с трафика в района. „Целта е алпинистите да могат да работят безопасно“, посочи министър Нанков. По думите му това са краткосрочните мерки, които ще бъдат предприети за разрешаване на проблема. Сподели:", "date": "2018.08.18", "title": "Министър Николай Нанков: От началото на следващата седмица стартират дейностите по укрепване скатовете на пътя за Рилския манастир"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D1%8A%D1%81-%D1%81%D0%B8%D0%BB%D0%BD%D0%B0-%D1%80%D0%B5%D1%87-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%BB%D0%BE%D1%81%D1%82%D0%BE%D0%B2%D0%B5-%D0%B7%D0%B0-%D0%BD%D0%B0%D1%82%D0%B8%D1%81%D0%BA-%D0%BD%D0%B0%D0%B4-%D0%B0%D0%BD%D0%BA%D0%B0%D1%80%D0%B0-news774074.html", "text": "Противниците на Турция използват икономически лостове за натиск над Анкара, но страната няма намерение да променя курса си, заяви президентът Реджеп Таийп Ердоган при пристигането си на конгреса на оглавяваната от него управляваща „Партия на справедливостта и развитието“ (ПСР) в Анкара, предава „Анадолската агенция“. По думите на Ердоган, те не са успели и няма да успеят да съкрушат Турция. „Определени сили днес заплашват Турция с икономически натиск и падане на курса на националната валута. Но никой няма да успее да спре развитието на Турция и да предотврати достигането на нейните цели“, отбеляза турският лидер. Ердоган отбеляза, че Анкара няма да позволи формирането на зони, контролирани от терористи на своите южни граници. Задачата на конгреса на ПСР, преминаващ под надслова „Нацията е единна, целта е една“ е да внесе изменения в Устава си в съответствие с промяната на формата на държавно управление в Турция. На конгреса са поканени делегации от много страни по света. Сподели:", "date": "2018.08.18", "title": "Ердоган със силна реч: Използват икономически лостове за натиск над Анкара"}
{"url": "https://pik.bg/%D0%B1%D1%83%D0%BC-%D0%BD%D0%B0-%D1%81%D0%B2%D0%B0%D1%82%D0%B1%D0%B8%D1%82%D0%B5-%D0%B4%D0%BD%D0%B5%D1%81-%D0%BF%D0%BE%D0%B2%D0%B5%D1%87%D0%B5-%D0%BE%D1%82-100-%D0%B4%D0%B2%D0%BE%D0%B9%D0%BA%D0%B8-%D1%89%D0%B5-%D1%81%D0%BA%D0%BB%D1%8E%D1%87%D0%B0%D1%82-%D0%B1%D1%80%D0%B0%D0%BA-%D0%B2-%D1%81%D0%BE%D1%84%D0%B8%D1%8F-news774025.html", "text": "Повече от 100 двойки ще сключат брак в столицата днес. Това е вторият бум на сватби през месеца, провокиран от специалната дата, която съчета три осмици. Подредбата на числата символизира материално благополучие. Осмицата символизира парите и дава от всичко по много - както добро, така и лошо - обясни нумерологът Ели Маринова. Точната прогноза обаче зависи от личните числа на всеки човек. „Осмицата е силата, големите мащаби, всичко едро, голямо. Както един Еверест, който е огромен, който се вижда от целия свят и е за пример, бих попитала младежите - как се изкачва Еверест? Тук се изисква много отговорност, овладяност, сомоконтрол, подреждане на приоритети“. Според астролозите съботата не е подходяща за бракосъчетания, защото това е денят на Сатурн, на който не е препоръчително да се провеждат шумни тържества . Петя Иванова и Георги Банов са сред младоженците, които избират 18.08. за началото на своя съвместен живот. Вярват, че семейното щастие не зависи от датата, а от взаимоотношенията между двамата съпрузи. „Ако вие се грижите за вашите отношения, общувате и се грижите за вашата любов, така както се грижите за децата си, то тя ще цъфти, тя ще просъществува“. Сподели:", "date": "2018.08.18", "title": "Бум на сватбите, днес повече от 100 двойки ще сключат брак в София"}
{"url": "https://pik.bg/%D0%B0%D0%B2%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BA%D0%BB%D1%8E%D1%87%D0%BE%D0%B2%D0%B8-%D1%83%D0%BB%D0%B8%D1%86%D0%B8-%D0%B2-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-news774077.html", "text": "Водоснабдяването в района около ул. \"Стара планина\" в Приморско е спряно днес, 18 август, съобщават от Водоснабдяване и канализация- Бургас, цитирани от Бургасинфо. Причината е авария на главен водопровод. Няма да има вода до отстраняване на повредата. От водоснабдителното дружество уточняват, че аварийните екипи работят за опстраняване на проблема. Сподели:", "date": "2018.08.18", "title": "Авария остави без вода ключови улици в Приморско"}
{"url": "https://pik.bg/30-%D0%B0%D0%BA%D1%82%D0%B0-%D0%B8-36-%D1%84%D0%B8%D1%88%D0%B0-%D1%81%D0%BB%D0%B5%D0%B4-%D1%81%D0%BD%D0%BE%D1%89%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news774028.html", "text": "Четирима нарушители на пътя, две бързи полицейски производства, 30 акта и 36 фиша е резултатът от снощната специализирана полицейска операция в област Бургас. Това съобщи радио Фокус-Бургас, позовавайки се на информация от говорителя на ОДМВР- Бургас Цветелина Рандева. Тя уточни, че са проверени общо 150 моторни превозни средства, като са констатирани: един водач, шофиращ след употреба на алкохол до 1.2 промила; един водач, шофиращ след употреба на алкохол над 1.2 промила; един водач, шофиращ след употреба на наркотици и един неправоспособен водач. Сподели:", "date": "2018.08.18", "title": "30 акта и 36 фиша след снощната полицейска операция в Бургаско"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D1%81%D1%8A%D1%81-%D1%81%D1%83%D0%BF%D0%B5%D1%80-%D0%BF%D1%80%D0%B5%D1%85%D0%BE%D0%B4-%D0%B2-%D0%BF%D0%B8%D1%80%D0%B8%D0%BD-%D1%81%D0%BD%D0%B8%D0%BC%D0%BA%D0%B8-news774120.html", "text": "Депутатът от ГЕРБ и бивш председател на Народното събрание Димитър Главчев направи сериозен преход в Пирин. Народният представител е изкачил най-големите върхове на планината и не е пропуснал да фотографира уникалната природа в района. \"Хижа”Вихрен”(1950) - “Малък Казан”(2200) - “Голям Казан”(2400) - “Премката”(2660) - “Кончето”(2840) - “Бански Суходол”(2884) - “Кутело”(2908) - “Вихрен”(2914) - х.”Вихрен”. Страхотен водач от ПКС”Банско” - Митко! Благодарим! От София, може за 12, с връщане\", написа във Фейсбук Главчев. Сподели:", "date": "2018.08.18", "title": "ПЪРВО В ПИК! Димитър Главчев със супер преход в Пирин (СНИМКИ)"}
{"url": "https://pik.bg/%D0%BF%D0%BE%D0%B3%D1%80%D0%B5%D0%B1%D0%B2%D0%B0%D1%82-%D0%B0%D1%80%D0%B5%D1%82%D0%B0-%D1%84%D1%80%D0%B0%D0%BD%D0%BA%D0%BB%D0%B8%D0%BD-%D0%B2-%D1%80%D0%BE%D0%B4%D0%BD%D0%B8%D1%8F-%D0%B9-%D0%B3%D1%80%D0%B0%D0%B4-news774030.html", "text": "Погребението на легендарната певица Арета Франклин ще се състои на 31 август в нейния роден град Детройт , след двудневно поклонение, съобщават местни медии, цитирайки близък до семейството ѝ източник. Церемонията ще се състои в храм Грейтър Грейс и на нея ще присъстват само семейството, обичните ѝ хора и избрани гости , съобщава репортер на Детрой фри прес. На 28 и 29 август феновете ѝ могат да кажат последно сбогом на легендата на соул музиката пред Музея за афроамериканска история в града. Арета Франклин почина на 76 години след дълга битка с рака. За последен път тя пя през ноември 2017 г. за фондацията за СПИН на Елтън Джон в Ню Йорк. През цялата си кариера певицата е спечелила 18 награди „Грами“, включително и една за цялостно творчество. Сподели:", "date": "2018.08.18", "title": "Погребват Арета Франклин в родния й град"}
{"url": "https://pik.bg/%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B2%D0%B8%D1%88%D0%BD%D0%B0%D1%82%D0%B0-%D0%BF%D1%80%D0%BE%D1%87%D0%B8%D1%81%D1%82%D0%B2%D0%B0-%D0%BA%D1%80%D1%8A%D0%B2%D1%82%D0%B0-news774038.html", "text": "Изследване на американски биолози показа, че консумацията на вишни позволява не само да се нормализира функционирането на храносмилателната система , но и да се пречисти кръвта, съобщи Лайф като цитира сайта Юрик алърт. Сред другите уникални свойства на вишните са засилването на имунитета и укрепващото въздействие върху целия организъм . След като анализирали кръвта на участници в контролна група, учените установили, че ежедневната консумация на 200 гр. пресни вишни допринася да се пречистят кръвта и лимфата и да се подобри самочувствието. При честа употреба на сок от вишни се нормализира чревната микрофлора и се стабилизират обменът на веществата и синтезът на белтъци, мазнини и въглехидрати. Сподели:", "date": "2018.08.18", "title": "ИЗСЛЕДВАНЕ! Вишната прочиства кръвта"}
{"url": "https://pik.bg/%D1%81%D0%B0%D1%89-%D0%B8%D0%B7%D1%82%D0%B5%D0%B3%D0%BB%D1%8F%D1%82-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D1%81%D0%B8-%D0%BE%D1%82-%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B0%D1%86%D0%B8%D0%BE%D0%BD%D0%BD%D0%B8%D1%8F-%D1%84%D0%BE%D0%BD%D0%B4-%D0%B7%D0%B0-%D1%81%D0%B8%D1%80%D0%B8%D1%8F-news774002.html", "text": "Държавният департамент на САЩ обяви днес, че пренасочва за други цели замразеното финансиране от 230 млн. долара за Сирия, но подчерта, че тази стъпка не е знак за оттегляне на Вашингтон от конфликта, предаде Ройтерс. Департаментът отбеляза, че е набрал от коалиционни партньори 300 млн. долара за възстановителни работи в зоните, отвоювани от джихадистите от \"Ислямска държава\" в североизточната част на Сирия, а американските средства ще бъдат използвани за други външнополитически приоритети. Говорителката на департамента Хедър Науърт каза, че Саудитска Арабия е отпуснала 100 млн. долара, а ОАЕ са внесли 50 млн. долара в новия фонд. \"Това решение не представлява някакво отслабване на ангажимента на САЩ към нашите стратегически цели в Сирия\", посочи в изявление Науърт. Президентът Доналд Тръмп замрази средствата през март, докато правителството му извършваше преоценка на ролята на Вашингтон в сирийския конфликт. Тогава той заяви, че иска САЩ да напуснат Сирия. Пренасочването на средствата е знак, че администрацията се вслушва в настояването на Тръмп да се сложи край на намесата в Сирия или да се намали присъствието там, отбелязват Ройтерс и Асошиейтед прес. Висши американски представители подчертаха, че усилията на Вашингтон ще бъдат съсредоточени върху победата над \"Ислямска държава\" в Сирия. Бившият посланик в Ирак Джим Джефри беше назначен на новосъздадения пост съветник на държавния секретар Майк Помпейо за Сирия. Джефри ще ръководи също преговорите за политически преход в Сирия, включително за бъдещето на подкрепяния от Русия и Иран президент Башар Асад. Изпълняващият длъжността помощник-държавен секретар по близкоизточните въпроси Дейвид Сатърфилд каза, че международно финансиране за възстановяването на Сирия няма да има, докато не започне потвърден от ООН убедителен и необратим политически процес за слагане край на сирийския конфликт. И руското, и сирийското правителство искат международно финансиране за възстановяване на Сирия, отбеляза той. Сподели:", "date": "2018.08.18", "title": "САЩ изтеглят участието си от стабилизационния фонд за Сирия"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%B5%D0%BA%D1%81%D0%B8-%D0%B4%D0%BE%D0%BA%D1%82%D0%BE%D1%80%D0%B8%D1%86%D0%B0-%D0%BF%D0%BB%D0%B5%D0%BD%D0%B8-%D0%B4%D0%B6%D0%B8%D0%BD%D0%BE-%D0%B1%D0%B8%D0%B0%D0%BD%D0%BA%D0%B0%D0%BB%D0%B0%D0%BD%D0%B0-%D0%B4-%D1%80-%D0%BA%D0%B0%D0%BD%D0%B5%D0%B2%D0%B0-%D0%B1%D0%B4%D0%B8-%D0%BD%D0%B0%D0%B4-%D0%B1%D1%80%D0%B0%D0%B4%D1%8A%D1%80%D0%B0-247-news774092.html", "text": "Джино Бианкалата се носи на крилете на любовта, след като преди четири месеца попадна в Ада. След тежките операции в Америка и Турция, с които спасяваха краката му, потрошени в моторната катастрофа в Чикаго преди две години, през пролетта поредна трагедия сполетя семейството на единствения риалити герой, печелил два пъти \"Биг Брадър\". Тв звездата потъна в траур, след като загуби най-близкия си човек - своя баща. Георги Ташев почина в Америка, но бе погребан в София. Към днешна дата Бианкалана има причина отново да се усмивка и този път тя не е нито фолк певица, нито плеймейтка, а млада и красива, възпитана и умна столична докторица. Нейното име е Кристиана Канева, завършила е Медицинския университет, а от септември миналата година изпълнява Хипократовата клетва в Многопрофилната болница за активно лечение \"Света София\", разкрива светското предаване на ПИК TV \"Жълтите новини\". Лечебното заведение се намира на метри от софийския апартамент на Бианкалана. След последната операция в Истанбул, при която подменяха поразения от инфекция имплант в крака му, Джино започна да посещава близката болница за належащи манипулации. Из коридорите срещнал д-р Канева и така пламнала любовта им. Още за новата двойка, защо Емануела предизвика опасност от цунами на морето, как отрязаха пъпа на Златка Димитрова, в каква ситуация папараците на ПИК щракнаха Димитър Бербатов, как Кристин Илиева се оказа жертва на фалиралата преди дни застрахователна компания \"Олимпик\" и още звездни клюки - гледайте сега в \"Жълтите новини\": Сподели:", "date": "2018.08.18", "title": "ЕКСКЛУЗИВНО В ПИК TV! Секси докторица плени Джино Бианкалана! Д-р Канева бди над брадъра 24/7 - само в \"Жълтите новини\""}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%BE%D0%B2%D0%B5-%D0%B7%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%BC%D0%B5%D1%81%D1%82%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news774079.html", "text": "телевизионният канал NTV. Управляващата в Турция Партия на справедливостта и развитието (ПСР) сериозно обмисля предсрочни местни избори още през тази година, информира В навечерието на днешния 6-ти конгрес на ПСР, зам.-генералният председател на партията Ерол Коя гостува в предаване на живо в NTV. На въпроса дали местните избори могат да бъдат изтеглени на по-ранна дата от март 2019 година, отговорът му бе лаконичен и ясен: „Трябва да се проведат през октомври – ноември, или по-точно в периода септември – октомври – ноември тази година”. Междувременно генералният председател на ПСР и президент на Турция Реджеп Тайип Ердоган в момента изнася своята реч пред конгреса. На влизане в Спортната зала в Анкара Ердоган се обърна към многобройните привърженици на партията и директно заяви, че целта на ПСР на местните избори е да спечели кметските места във всичките 81 областни центрова, за да може да „достигне до сърцата, съдбата и добруването на цялото 81-милионно турско население”. Ердоган не пропусна да засегне и валутната криза и срива на турската лира, като повтори лозунга и обвинението си към САЩ: „Ако те имат долари, ние имаме нашия Аллах.”. Турският президент обеща конгресът на ПСР да „изпрати днес едно ново послание към целия свят.”. Сподели:", "date": "2018.08.18", "title": "Ердоган зове за предсрочни местни избори"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BA%D0%B8%D1%82%D0%B0%D0%B9-%D0%BE%D0%B1%D1%8F%D0%B2%D0%B8%D1%85%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D1%82%D1%83%D1%80%D1%86%D0%B8%D1%8F-news774048.html", "text": "Пекин вярва в способността на Турция да преодолее временните икономически трудности. Това заявиха от Министерството на външните работи на Китай, цитирани от „Анадолската агенция“ и „Фокус“. Представителят на външнополитическото ведомство Лу Кан призова всички страни да разрешат разногласията си чрез диалог. По неговите думи, Пекин следи внимателно процесите около турската икономика. „Турция е страна с развиваща се пазарна икономика. Стабилността и развитието на Турция са важни за мира и стабилността в региона“, коментира Лу Кан. Представителят на министерството отбеляза, че Пекин винаги е придавал голямо значение на сътрудничеството с Анкара в икономическата и финансовата сфери. „Китай поддържа реализацията на съвместните проекти на компании от двете страни в съответствие с правилата на пазарната икономика“, заяви още Лу Кан. Сподели:", "date": "2018.08.18", "title": "Властите в Китай обявиха подкрепа за Турция"}
{"url": "https://pik.bg/%D0%BC%D0%B5%D1%81%D1%82%D1%8F%D1%82-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8%D1%82%D0%B5-%D0%BE%D1%82-%D0%BA%D0%B5%D1%80%D0%B0%D0%BC%D0%B8%D1%87%D0%BD%D0%B0%D1%82%D0%B0-%D1%84%D0%B0%D0%B1%D1%80%D0%B8%D0%BA%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news774007.html", "text": "Министерството на правосъдието смята да затвори Керамичната фабрика във Враца, която отдавна не отговаря на европейските норми за изтърпяване на наказания на затворници с по-лек режим . Това обяви при посещението си в града под Околчица заместник-министърът проф. Николай Проданов, цитиран от „Конкурент“. Той бе на посещение във Враца, за да открие поправителния дом, който се премести от Бойчиновци край врачанския затвор. \"Да, ще бъде затворена Керамичната фабрика – потвърди проф. Проданов. - Не мога да се ангажирам с конкретни срокове, в които ще бъде ремонтирана сградата, която ще се превърне в общежитие от отворен тип, каквато функция изпълнява досега Керамичната фабрика, тъй като ще ви подведа. Но е факт, че тя не отговаря на изискванията и условията, които трябва да се предоставят на лишени от свобода\". Към настоящия момент затворници на по-лек режим изтърпяват присъдите си в Керамичната фабрика, като имат възможност да отработват наказанията си, заради което два дни им се признават за три излежани зад решетките. Плановете на правосъдното министерство са да ремонтира помещенията, които доскоро заемаше регионалният клон на Държавна агенция по метрология и технически надзор, като ги превърне в общежитие от отворен тип за пандизчии с по-леки присъди. Засега обаче не е ясно кога това ще се случи. Заместник-министърът на правосъдието уточни, че пари за ремонта вече са осигурени. Сподели:", "date": "2018.08.18", "title": "Местят затворниците от Керамичната фабрика във Враца"}
{"url": "https://pik.bg/%D0%BA%D0%BE%D0%B9-%D1%81%D0%B5-%D0%B3%D0%B0%D0%B2%D1%80%D0%B8-%D1%81-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%B3%D1%83%D0%BD%D0%B4%D0%B8-news774136.html", "text": "Ръководството на „Герена“ не става за нищо, докога ще отлагат юбилея в чест на Аспарухов Като истинска гавра с паметта на Гунди – вечната синя деветка, легенда на клуба, може да се окачестви случващото се това лято. Широко рекламираният мач с „Бока“ се провали с гръм и трясък. Датата беше сменена и се обяви, че мач ще има, но този път с „Милан“. Остана известно недоумение, но продажбата на билетите продължи с пълна сила. И изведнъж като гръм от ясно небе дойде новината, че и това събитие няма да се случи и се отлага за неопределено време честването на юбилея. С това чашата на търпението преля. Отвсякъде заваляха подигравки на мразещите „Левски“, за съжаление, този път с право. Може би сега е времето да се каже истината в очите. Това управително тяло на отбора не става за нищо. Който и да е собственикът – дали това е финият и възпитан Спас Русев, или който и да се крие зад него – то те или са некадърни да се занимават с тази дейност, или унищожават умишлено и целенасочено Отбора на народа. А това няма да остане безнаказано. Справка – съдбата на Делио Роси. Изгонен наскоро, изхвърлен на бунището като непотребна вещ от публиката на „сините”. „Левски“ преживя репресиите на комунизма в продължение на десетилетия, ще преживее и некадърното управление на този или онзи. Ако трябва, и от началото ще се започне, но ще го има, напук на враговете му, надянали сини одежди. Сподели:", "date": "2018.08.18", "title": "Кой се гаври с паметта на Гунди"}
{"url": "https://pik.bg/%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D1%81-%D0%BE%D1%81%D1%82%D1%80%D0%B8-%D0%BA%D1%80%D0%B8%D1%82%D0%B8%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%B7%D0%BB%D0%B8%D0%B2%D0%B0-%D0%BD%D0%B0-%D0%BC%D0%B0%D0%B7%D1%83%D1%82-%D0%BA%D1%80%D0%B0%D0%B9-%D1%81%D0%BE%D0%B7%D0%BE%D0%BF%D0%BE%D0%BB-news774110.html", "text": "Мазутните изливи и замърсявания край Созопол от потъналия преди стотина години кораб е ярка илюстрация на липсата на способност за реакция от държавата, коментира пред журналисти в Бургас председателят на АБВ Румен Петков. Той каза, че държавата в контекста на този случай потвърждава това, което АБВ преди година е алармирала – че няма защитни звена. „През 2009 година „Гражданска защита“ беше съсипана, ликвидирана, и до ден днешен ние само констатираме щети. За 7-8 години бяха ликвидирани две ключови звена – едното е на катерачите, другото – на водолазите. Свидетели сме и потърпевши тук, в Бургас, от липсата на водолазно звено. Държавата изпадна в комичното положение да търси доброволци-водолази. На фона на доста неприятни гледки, излъчвани от телевизиите, от социалните мрежи, обясняват как няма никакви проблеми, как са взети мерки, как петното е оградено, как се владее и няма заплаха за околната среда и как туристите трябва да се чувстват в безопасност. Същевременно обаче набираме доброволци“. Петков е категоричен, че охраната на гражданите, на околната среда и на събития, които могат да повлияят на десетки и стотици хора, не е въпрос на доброволчество, защото доброволци имат неправителствените организации и БЧК. „Когато държавата се е лишила институционално от структурата, която трябва да се грижи за защита на гражданите, това е национално предателство“. Председателят на АБВ е на мнение, че отговорност за това носи Цветан Цветанов, като министър на вътрешните работи в периода, който през 2009 - 2010 година всъщност е съсипал „Гражданска защита“. Сподели:", "date": "2018.08.18", "title": "Румен Петков с остри критики заради разлива на мазут край Созопол"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%81%D1%82%D0%B0%D1%82%D1%83%D1%8F-%D0%B2-%D1%85%D0%B0%D1%80%D0%B5%D0%BA%D0%BB%D0%B5%D1%8F-%D1%81%D0%B8%D0%BD%D1%82%D0%B8%D0%BA%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BA%D1%80%D0%B8%D1%82%D0%B8%D0%B5%D1%82%D0%BE--news774133.html", "text": "Поздравления за екипа на археологическото проучване край Петрич – Хераклея Синтика, които са направили уникално откритие. Намерена е статуя е с изключително високо качество, вероятно на римския магистрат Тиберий Клавдий Бакхий, организатор на игрите в чест на императора В България няма аналог. Това написа премиерът Бойко Борисов във Фейсбук . Форумът на Хераклея Синтика, заедно със сградите, са проучени тази година с финансирането, осигурено от бюджета“, пише още премиерът. Сподели:", "date": "2018.08.18", "title": "ИЗВЪНРЕДНО В ПИК! Намериха уникална статуя в Хареклея Синтика, премиерът Борисов: Откритието няма аналог в България (СНИМКИ)"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D1%80%D0%B8%D1%81%D1%82%D0%B8%D0%BD-%D0%B8%D0%BB%D0%B8%D0%B5%D0%B2%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%BA-10-%D1%87%D0%B0%D1%81%D0%B0-%D0%BE%D0%BF%D0%B5%D1%80%D0%B8%D1%80%D0%B0%D1%82-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BF%D1%8A%D1%82-%D0%BC%D0%BE%D0%B4%D0%B5%D0%BB%D0%BA-news773811.html", "text": "Топмоделът Кристин Илиева, която през март тази година бе измъкната с раздробени крайници от автомобила на поппевицата Дивна, се оказа жертва на фалиралата преди дни застрахователна компания \"Олимпик\", научи ексклузивно ПИК. Бившата й приятелка, която на фаталния 12 март на пътя Русе - София изгуби контрол над колата си, е имала сключена \"Гражданска отговорност\" именно в кипърското дружество, което бе завзело застрахователят се задължава да покрие в границите на определената в договора застрахователна сума отговорността на застрахованото лице за причинените от него на трети лица имуществени и неимуществени вреди. Преди няколко седмици адвокатът на сем. Илиеви е завел дело срещу \"Олимпик\", след като в качеството й на потърпевшо лице Кристин Илиева не е получила дължимото обезщетение в законоустановения срок. След фалита на компанията обаче потрошената красавица остава капо и то точно преди нова серия от скопоструващи операции в Турция. Там Кристин ще претърпи пластики на краката, за да бъдат заличени страховитите белези от лиспващите цели участъци кожа. Междувпрочем, миналия петък 21-годишната Илиева е била отново на операционната маса, научи още ПИК. Близо 10 часа е продължила интервенцията за реконтрукция на сухожилията и присаждане на липсващо парче кост в тазобедрената става. 9.2% от пазарния дял чрез ниските си цени. Припомняме, че следствие на жестокия удар имаше реална опасност Кристин Илиева да остане инвалид, но благодарение на навременната намеса на специалистите в турската клиника \"Йедитепе\", тя запази краката си след три изключително тежки и сложни операции в Истанбул през май. Скъпоструващото лечение край Босфора принуди близките на моделката да организират акция за набиране на средства за покриването на разходите по операциите и престоя в турската болница, както и за последващото възстановяване и предстоящите пластични интервенции. Семейството на Кристин е разчитало и на застраховката \"Гражданска отговорност\", съгласно която Сподели:", "date": "2018.08.18", "title": "ЕКСКЛУЗИВНО В ПИК! Кристин Илиева жертва на \"Олимпик\"! 10 часа оперират за четвърти път моделката в Истанбул (ПОДРОБНОСТИ)"}
{"url": "https://pik.bg/%D1%82%D0%BE%D0%BF%D0%BB%D0%B8%D0%BD%D0%BD%D0%B8%D1%82%D0%B5-%D1%81%D1%87%D0%B5%D1%82%D0%BE%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%BF%D1%80%D0%B5%D0%B4%D0%B0%D0%B4%D0%BE%D1%85%D0%B0-%D0%BD%D0%B0-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D0%B8%D0%B7%D1%80%D0%B0%D0%B2%D0%BD%D0%B8%D1%82%D0%B5%D0%BB%D0%BD%D0%B8%D1%82%D0%B5-%D1%81%D0%BC%D0%B5%D1%82%D0%BA%D0%B8-news773980.html", "text": "Изравнителните сметки за парно и топла вода в София вече са предадени от топлинните счетоводители и фактурирани от столичната Топлофикация към сметките на абонатите за месец юли. От дружеството отказаха да дадат информация колко от клиентите им имат да получават пари и колко от тях трябва да доплатят за изминалия отоплителен сезон, защото до 1 октомври тече срок, в който неосигурилите достъп на топлинния счетоводител могат да го направят и корекцията при тях ще се отрази върху сметките на останалите потребители в сградата. Абонатите, които имат суми за получаване, могат да ги поискат на каса или по банков път, или да ги оставят за покриване на следващи сметки. Топла зима с по-кратък отоплителен сезон и цена на парното с 24 процента по-висока от предходната. Това е равносметката на топлинния счетоводител с най-много клиенти в София - 280 хиляди домакинства. По негови данни отоплението и топлата вода в жилище до 50 квадрата е струвало средно 367 лева за целия сезон, а за по-големите апартаменти между 70 и 100 квадрата, разходът е бил малко над 700 лева. Около 47 процента от клиентите на това дружество имат да връщат пари на Топлофикация, като най-голямата част от тях трябва да доплатят сума от 10 до 100 лева. При какви случаи потребителите имат да доплащат, припомня Георги Русев, мениджър \"Обслужване на клиенти\" в дружеството: \"Ако потребителите са ползвали завишено отопление и топла вода спрямо предходен сезон, това налага доплащането в изравнителната сметка. На второ място и основна причина е, че клиенти не осигуряват достъп на обявените дати за годишен отчет, което води до служебно начисление за отопление и за топла вода\". Служебното начисление се прави върху максималната мощност на отоплителните тела и може да се коригира чрез допълнително осигуряване на достъп на топлинния счетоводител до имота. Възможността за такава рекламация е до края на септември, припомни Боряна Колева, изпълнителен директор на третия по големина топлинен счетоводител в София: \"Най-често това са апартаменти със собственици в чужбина. Такива отчети се завършват до края на септември и се подават за фактуриране през октомври\". Допълнителното отчитане и коригирането на сметки с начислена максимална мощност ще се отрази върху сметките на останалите абонати в сградата, обясниха от столичната Топлофикация. Дружеството предлага два варианта за връщане на суми на клиентите си - на каса или по банков път, но след попълване на заявление, налично на електронния им сайт. Сумите за доплащане могат да бъдат внесени в центровете за обслужване, онлайн или по банков път. Сподели:", "date": "2018.08.18", "title": "Топлинните счетоводители предадоха на Топлофикация изравнителните сметки"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BC%D0%B0%D1%89%D0%B0%D0%B1%D0%BD%D0%B8-%D1%83%D1%87%D0%B5%D0%BD%D0%B8%D1%8F-%D0%BD%D0%B0-%D0%BD%D0%B0%D1%82%D0%BE-%D0%BF%D1%80%D0%B5%D0%B7-%D0%B5%D1%81%D0%B5%D0%BD%D1%82%D0%B0-news773990.html", "text": "Въоръжените сили на Германия ще участват в предстоящото учение \"Трайдънт джънкчър 2018\" в Норвегия с около 8000 войници, сто танка и над 2000 бойни машини на пехотата, предаде БТА, позовавайки се на ДПА. Смята се, че това може да бъдат най-мащабните маневри на алианса след края на Студента война. Те ще се състоят от 25 октомври до 7 ноември с участието на около 40 хиляди войници от 30 страни от НАТО и партньори на алианса. Целта на \"Трайдънт джънкчър 2018\" е да гарантира, че \"силите на НАТО са обучени и в готовност да покажат колективен потенциал и че НАТО е силна\", обяви командването на норвежките въоръжени сили. По данни на министерството на отбраната в Берлин разходите за ученията ще достигнат 90 милиона евро. След началото на кризата в Украйна през 2014 г. западният военнополитически съюз отделя повече средства за военни маневри. Учения като \"Трайдънт джънкчър 2018\" имат и възпиращ ефект върху Русия, която източните съюзници - Полша, Естония, Литва и Латвия - възприемат като заплаха. Норвегия е една от петте натовски държави, които граничат с Русия. Сподели:", "date": "2018.08.18", "title": "Германската армия ще участва в мащабни учения на НАТО през есента"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%BD%D0%BE-%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-%D0%B4%D0%B6%D0%B0%D1%80%D0%BE-%D0%BF%D1%80%D0%B5%D0%B2%D0%B7%D0%B5%D0%BC%D0%B0-%D0%B1%D0%BD%D1%82-%D0%B8-%D0%B1%D0%B8-%D1%82%D0%B8-%D0%B2%D0%B8-%D0%BE%D1%82-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%BC%D0%B8%D1%88%D0%BE-%D0%B1%D0%B8%D0%BB%D0%B0%D0%BB%D0%BE%D0%B2-%D0%B2%D0%BB%D0%B8%D0%B7%D0%B0-%D0%B2-%D1%81%D0%BA%D1%8A%D0%BF%D0%B8-%D0%BD%D0%B0-news773936.html", "text": "Хитовият актьор и любимец на тв зрителите Михаил Билалов превзема ефира от септември! Както ПИК вече съобщи, почитателите на Джаро от \"Под прикритие\" ще могат да го гледат в играта \"Стани богат\", която тръгва отново по БНТ от 10 септември от 19.00 ч. всеки делник. Вечерите от седмицата ще бъдат истинска награда за феновете на Билалов, тъй като час по-рано той ще се изявява и в ефира на Би Ти Ви. Звездният актьор, заедно с Иво Аръков, са новите лица в сериала \"Скъпи наследници\". Поредните епизоди стартират отново от 17 септември, всеки делничен ден от 18:00 ч. В рамките на 70 серии събитията в красивото село Бели Вит ще станат още по-динамични, наситени с емоции, екшън, интриги, сблъсъци между капитала и родолюбието, обещават продуцентите. Колоритната фамилия Дочеви, която се бори за голямото наследство на своя патриарх, ще разкрие неочаквани тайни, ще премине през сериозни личностни трансформации и ще промени гледната точка на всеки към семейните ценности и традиции. Иначе, както ПИК писа, за новия сезон на единствената интелектуална игра в родния телевизионен ефир заявки за участие са изпратили повече от 9 000 кандидати. В първия сезон на \"Стани богат\" с Билалов на стола на водещия, своя интелект и познания изпробваха 97 участници. Припомняме, че \"Стани богат\" с Джаро, който измести дългогодишния водещ Ники Кънчев, изтърбуши рейтингите на държавната телевизия и за кратко време успя да открадне немалък процен от аудиторията на конкурентните Нова и Би Ти Ви, които по същото време излъчват своите новинарски емисии. Сподели:", "date": "2018.08.18", "title": "ЗВЕЗДНО ЗАВРЪЩАНЕ! Джаро превзема БНТ и Би Ти Ви от септември! Мишо Билалов влиза в \"Скъпи наследници\""}
{"url": "https://pik.bg/%D1%80%D0%B0%D0%B7%D0%BF%D0%B8%D1%82%D0%B2%D0%B0%D1%82-%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-news774000.html", "text": "Voice of America. Израелската полиция е разпитала министър-председателя на страната Бенямин Нетаняху като част от тяхното разследване по обвинения за корупция срещу него, предава Полицията е пристигнала в резиденцията на Нетаняху в петък сутринта, където демонстранти са били организирали протест срещу министър-председателя, развявайки голям лозунг, на който пише „министър-престъпник“. Нетаняху е бил разпитан дали е насърчавал изгодни регулации, които са носили печалба на телекомуникационната компания „Безек“ в замяна на благоприятно покритие на него и жена му в новинарски сайт, притежаван от същата компания. Полицията препоръча да се повдигнат обвинения срещу премиера и по други два корупционни случая. Нетаняху, от своя страна, отрече каквото и да е нарушаване на закона, определяйки обвиненията като медиен лов на вещици. Сподели:", "date": "2018.08.18", "title": "Разпитват Бенямин Нетаняху заради обвинения за корупция"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D1%83%D0%BC%D0%B5%D0%BD-%D0%BE%D1%82-%D0%BC%D0%BE%D0%B3%D0%B8%D0%BB%D0%B0%D1%82%D0%B0-%D0%BC%D0%B0%D0%BB%D1%82%D0%B5%D0%BF%D0%B5-%D1%81%D0%BD%D0%B8%D0%BC%D0%BA%D0%B8-news774101.html", "text": "Министър-председателят Бойко Борисов и министърът на културата Боил Банов посетиха днес могилата \"Малтепе\" край пловдивското село Маноле. Част от делегацията бяха още кметът на Пловдив Иван Тотев и областният управител Здравко Димитров. Находките представи археологът и директор на Регионалния археологически музей-Пловдив доц. д-р Костадин Кисьов. Сподели:", "date": "2018.08.18", "title": "ИЗВЪНРЕДНО В ПИК! Бойко Борисов изумен от могилата \"Малтепе\" (СНИМКИ)"}
{"url": "https://pik.bg/%D1%82%D0%B0%D0%BF%D0%B0-%D0%BD%D0%B0-%D0%B3%D0%BA%D0%BF%D0%BF-%E2%80%9E%D0%BA%D0%B0%D0%BF%D1%8A%D0%BA%D1%83%D0%BB%D0%B5%E2%80%9C-%D0%BE%D1%82-%D1%82%D1%83%D1%80%D1%81%D0%BA%D0%B0-%D1%81%D1%82%D1%80%D0%B0%D0%BD%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news774041.html", "text": "Огромни опашки се образуваха на граничния пункт „Капъкуле” от турска страна в още в ранните часове днес, съобщава БТВ. Колоната от автомобили е достигнала 5 км, а от ТИР-ове – около 15. Трафикът е изключително интензивен. И „Капъкуле”, и „Капитан Андреево” са препълнени с коли, работи се на пълни обороти и всички платна са отворени. Преминаването на границата през „Капитан Андреево” в посока България отнема между 6 и 8 часа. Според официалната информация от властите на „Капъкуле” през пункта от Турция към България преминават 4 500 коли на денонощие, а от България към Турция – 2 500. Пътуващите са предимно гастарбайтери, които се прибират в Западна Европа. Очакванията са и утре трафикът да е също толкова натоварен, а в понеделник да намалее. В посока Турция движението е по-спокойно. Има опашки на „Капитан Андреево”, но преминаването е бързо. Сподели:", "date": "2018.08.18", "title": "Тапа на ГКПП „Капъкуле“ от турска страна блокира движението към България"}
{"url": "https://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%B8-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%B4%D0%BD%D0%B5%D1%81-%D0%BA%D1%80%D0%B0%D0%B9-%D0%B1%D0%B5%D1%80%D0%BB%D0%B8%D0%BD-news774008.html", "text": "Германският канцлер Ангела Меркел и руският президент Владимир Путин ще се срещнат днес в резиденция на германското правителство край Берлин, предаде „Асошиейтед Прес“, цитирана от ТАСС и БТВ. Двамата лидери ще направят кратки предварителни изявления, но не планират пресконференция след срещата, уточниха представители на германските власти. Говорителят на правителството Щефен Зайберт заяви, че темите ще включват гражданската война в Сирия, конфликта в Украйна и енергийни въпроси. Путин е изправен пред възможността за налагане на още американски санкции срещу Русия и има интерес да смекчи или да предотврати каквато и да било европейска подкрепа за тях, отбелязва Агенцията. И двете страни искат да постигнат напредък с газопровода \"Северен поток-2\", критикуван остро от американския президент Доналд Тръмп, че е инструмент за руски контрол над Германия. Прессекретарят на Кремъл Дмитрий Песков заяви, че на срещата ще бъде обсъдена \"реализацията на крупни съвместни търговски проекти\" и заплахите срещу тези планове, идващи от трети страни. Путин и Меркел ще обсъдят и възможността за оказване на съвместна помощ на изпитващата икономически трудности Турция, каза още Песков. Сподели:", "date": "2018.08.18", "title": "На четири очи! Ангела Меркел и Владимир Путин се срещат днес край Берлин"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D1%88%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%B8-%D1%83%D0%BF%D0%BE%D1%82%D1%80%D0%B5%D0%B1%D0%B8%D0%BB-%D0%BA%D0%B0%D0%BD%D0%B0%D0%B1%D0%B8%D1%81-%D0%BF%D1%80%D0%B8-%D0%B0%D0%BA%D1%86%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news774003.html", "text": "Специализирана полицейска операция за безопасност на пътя се проведе в област Бургас вчера, съобщава БНР Акцентът са били проверките в курортния комплекс „Слънчев бряг“. 12 подвижни екипа на полицията са били разположени на различни места на територията на областта. Според информацията, само за първите два часа на операцията са били проверени над 130 автомобила. \"Иззети са две свидетелства за управление на МПС. Едното заради неплатени глоби\", разяснява  началникът на КАТ-Бургас комисар Неделчо Рачев. Още в първите минути на акцията е бил заловен шофьор с невалидна книжка, на който ще бъдат отнети всички 39 контролни точки и регистрационните номера. По собствените думи на шофьора, той е бил на гости в курорта и е забравил книжата си в хотела. Малко по-късно е бил заловен и водач с положителна проба за канабис. Той е бил задържан. Сподели:", "date": "2018.08.18", "title": "Спипаха шофьор без книжка и употребил канабис при акция в Бургаско"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D0%BA%D0%B0%D0%BD%D0%B8-%D0%BF%D1%83%D1%82%D0%B8%D0%BD-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81%D0%B8-news774006.html", "text": "The Guardian, цитирани от \"Фокус\". Президентът на Русия Владимир Путин ще присъства на сватбата на австрийския външен министър Карин Кнайсл, предизвиквайки възмущение сред критиците, които твърдят че поканата подкопава позицията на Европейския съюз за Украйна срещу Русия, пише британският вестник Руският президент ще намине в събота следобед, за да вдигне тост с Кнайсл и нейният младоженец, бизнесменът Вофлганг Майлингер, в лозя в австрийския живописен Щирийски регион, преди да отлети за Берлин за разговори с германския канцлер Ангела Меркел още същата вечер. Описано от австрийското външно министерство като „персонална визита“, краткото появяване на Путин ще бъде придружено от стандартните мерки за сигурност за визита на чуждестранен държавен посетител, заяви говорител пред „Der Standard“. „Това ще бъде частно празненство и лична визита. Няма да има промяна по отношение на външнополитическата позиция на Австрия“. Кнайсл, която е партийно независима, дължи назначението си като външен министър на популистката, антиимигрантска Партия на свободата (ФПО), малкият коалиционен партньор в австрийската управляваща коалиция. Евроскептичната и открито проруска партия подписа „споразумение за сътрудничество“ с партията на Путин „Единна Русия“ и близките отношения на Кнайсл с руския лидер повдигат въпроси в ЕС за това къде принадлежи лоялността на Австрия. ФПО подкрепиха претенциите на Русия към Крим и призоваха за прекратяване на санкциите върху Москва. Австрийското правителство сега се разглежда „като дългата ръка на руския режим в Европейския съюз“ и то „проиграва добрата репутация на страната“, заяви австрийският евродепутат от „Зелените“ Мишел Реймон пред „Der Standard“ в четвъртък. „Напълно неприемливо“ е за Кнайсл да покани „най-агресивния чуждестранен съперник на ЕС“ на частно празненство, добави той, призовавайки за нейната оставка. Проявата на топлина от Кнайсл към Путин беше посрещната с недоверие в Украйна, където имаше призиви за Австрия да се оттегли от усилията на Европейската комисия да посредничи за края на конфликта с подкрепените от Русия сепаратисти в източната част на страната. „Няма спор по този въпрос: ако поканиш Владимир Путин на своята сватба, вече не си неутрален“, написа Ханна Хопко, украински депутат и член на комисията по външни работи, в социалната мрежа „Туитър“ прикачвайки и профила на австрийския канцлер Себастиан Курц, както и този на австрийското посолство в Киев. „От сега нататък Австрия не може да бъде посредник в Украйна. Точка.“ По-късно Хопко публикува пост в социалната мрежа „Фейсбук“ на украински език, настоявайки на Русия да бъде държана отговорност за вътрешните злоупотреби с човешките права, атаката с невропаралитичен агент „Новичок“ срещу Сергей Скрипал във Великобритания, свалянето на малайзийския самолет и предполагаемите военни престъпления в Алепо, Сирия. Говорител на вътрешното министерство на Австрия заяви, че Путин ще присъства на сватбата ексклузивно като личен гост на външния министър. Матиас Форебахер заяви, че Кнайсл познава руския президент от 17 години, срещайки го за първи път на срещата на върха с тогавашния президент на САЩ Джордж Буш в Словения през юли 2001 година. Форенбахер не можа да потвърди, дали след това тя е посещавала Путин в Русия. Други гости на сватбата ще включват няколко члена на австрийския кабинет, включително вицеканцлера Хайнц-Кристиан Щрахе. Канцлерът Себастиан Курц също е вероятно да присъства, заяви Форенбахер. Путин ще бърза от австрийската сватба към Берлин, където ще бъде очакван в 18:00 часа за широкообхватни двустранни разговори с Меркел. „Сигурни сме, че разписанието ще бъде спазено“, говорителят на германския канцлер Щефен Сейберт увери медиите в петък. Сейберт заяви, че разговорите ще засегнат Украйна, Сирия и енергийните въпроси, но отказа да коментира дали лидерите ще обсъдят случая Скрипал. „Русия е международен актьор, без който решението на редица международни проблеми е немислимо“, заяви Сейберт. „Това е значението на подобни срещи“. Сподели:", "date": "2018.08.18", "title": "НАПРЕЖЕНИЕ! Австрийският външен министър покани Путин на сватбата си"}
{"url": "https://pik.bg/%D0%B3%D1%83%D1%82%D0%B5%D1%80%D0%B8%D1%88-%D1%81-%D0%BD%D0%BE%D0%B2%D0%B8-%D0%B2%D0%B0%D1%80%D0%B8%D0%B0%D0%BD%D1%82%D0%B8-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8%D1%82%D0%B5-news774004.html", "text": "Защитата на палестинските цивилни може да бъде подобрена чрез разполагането на въоръжени сили под мандата на ООН или невъоръжени наблюдатели, засилено цивилно присъствие на ООН или разширена помощ от ООН, написа в доклад генералният секретар на организацията Антонио Гутериш, предава Reuters. Общото събрание на ООН изиска доклада в резолюция, приета през юни, която осъди Израел за прекомерната сила, използвана срещу палестинските цивилни. Резолюцията поиска предложения за осигуряването на „безопасността, защитата и благосъстоянието на палестинското цивилно население под израелска окупация, включително…препоръки относно международен механизъм за защита“. Гутериш очерта четири опции, но не направи специфична препоръка. Той отбеляза, че всички операции ще имат нужда от сътрудничество и от двете страни, продължително прекъсване на враждебностите и допълнителни ресурси, за да се осигури жизнеспособността им. „Комбинацията от продължителна военна окупация, постоянни заплахи за сигурността, слаби политически институции и застинал мирен процес предоставя предизвикателство, което е високо комплексно политически, законови и практически“, написа той. „Най-добрият начин да се осигури безопасността и защитата на палестинското цивилно население все още е договарянето на обширно, справедливо и окончателно разрешаване на арабско-израелския конфликт“, добавя Гутериш. Сподели:", "date": "2018.08.18", "title": "Гутериш с нови варианти за защита на палестинците"}
{"url": "https://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%BC%D0%BE%D0%B3%D0%B8%D0%BB%D0%B0%D1%82%D0%B0-%E2%80%9E%D0%BC%D0%B0%D0%BB-%D1%82%D0%B5%D0%BF%D0%B5%E2%80%9C-news774044.html", "text": "От 14.00 часа министър-председателят Бойко Борисов ще посети могилата „Мал тепе“ край село Маноле. Екип от археолози установи монументален гробен комплекс там, предаде Агенция \"Фокус\". На място ще бъде и министърът на културата Боил Банов, за да се запознае с последните открития при разкопките на царската гробница. Находките ще представи археологът и директор на Регионалния археологически музей – Пловдив доц. д-р Костадин Кисьов. През последната седмица в могилата „Мал тепе“ край с. Маноле екипът археолози установи монументален гробен комплекс, който предстои да бъде разкрит. Неговото проучване ще представлява изключителен принос в археологическата наука и световното културно наследство. Гробен комплекс с такива размери до момента не е известен в България и съседните Балкански държави. Откритите до сега глинобитна постройка, култови ями около могилата и депонираните в тях дарове, включително и голям брой римски монети, датират могилата на този етап от разкопките в средата на III век. Могила „Мал тепе” се намира на 20 км източно от Пловдив. Тя е регистрирана и описана за пръв път от брататя Шкорпил. Диаметърът ѝ е 140 м, а височината - 26 м, като за нейното издигане са използвани близо 80 000 кубически метра пръст. Археологическите проучвания на могилата се провеждат вече втора година от екип на Регионалния археологически музей в Пловдив. Финансирането на разкопките е от Община Пловдив. Сподели:", "date": "2018.08.18", "title": "Борисов ще посети могилата „Мал тепе“"}
{"url": "https://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BA%D0%BC%D0%B5%D1%82-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D1%83%D0%BB-%E2%80%9E%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2%E2%80%9C-%D1%89%D0%B5-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BD%D0%B0%D0%B9-%D1%80%D0%B0%D0%BD%D0%BE-%D0%B2-%D0%BA%D1%80%D0%B0%D1%8F-%D0%BD%D0%B0--news774046.html", "text": "Ремонтът на ул. „Граф Игнатиев“ ще приключи евентуално в края на октомври. Това заяви заместник-кметът на София по направление транспорт Евгени Крусев, цитиран от „Фокус“. Крусев инспектира ремонтните дейности по булевард „Христофор Колумб“. „Казвам евентуално поради факта, че в началото на предния месец имаше много валежи, които до известна степен възпрепятстваха дейностите – уточни заместник-кметът на София. - Строителите правят всичко възможно да наваксат, но след известно време ще можем да преценим дали ще успеят. По ул. „Граф Игнатиев“ се работи изключително интензивно. Вече се работи по релсовия път в зоната на кръстовището на ул. „Г. Раковски“ и ул. „Граф Игнатиев“. Очакваме в началото на септември да бъде готово кръстовището. Поетапно ще излизат отделни подобекти. Редят се плочи по пл. „Гарибалди“ и пл. „Славейков“. Много активно започна реденето на бетонни плочи в градинката на църквата „Св. Седмочисленици“. „Ул. „Солунска“, между ул. „Витоша“ и ул. „Ангел Кънчев“ вече е абсолютно свободна за движение. Правим всичко възможно ул. „Солунска“ да бъде пусната и до пл. „Славейков“. Сподели:", "date": "2018.08.18", "title": "Заместник-кмет на столицата: Ремонтът на ул. „Граф Игнатиев“ ще приключи най-рано в края на  октомври"}
{"url": "https://pik.bg/%D0%B0%D0%B2%D1%82%D0%BE%D0%B1%D1%83%D1%81-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B2-%D0%BF%D0%BE%D0%BB%D1%88%D0%B0-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news774056.html", "text": "Автобусът, с който украински туристи от Лвов пътували за Виена, пропуснал завой, разбил предпазната бариера и паднал отвисоко, като се превъртял няколко пъти във въздуха. \"При катастрофата са загинали трима\", заяви Гжегож Латошек, говорител на местните пожарникари, пред телевизия TVN 24. Според агенция ПАП 8 от 18-те ранени са в тежко състояние. Полски медии припомнят, че на същото място - в отсечката между градовете Санок и Пшемишъл, са ставали в миналото редица катастрофи, добавя АФП Трима души загинаха и 18 бяха ранени при катастрофа на украински автобус, внезапно излязъл тази нощ от пътното платно в Лешчава Долна в Югоизточна Полша. Това съобщиха спасителните служби и полски медии, предаде Франс прес. Сподели:", "date": "2018.08.18", "title": "Автобус катастрофира в Полша, има загинали"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D0%BC%D0%BE%D1%82%D0%BE%D1%86%D0%B8%D0%BA%D0%BB%D0%B5%D1%82%D0%B8%D1%81%D1%82-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D0%BA%D1%80%D0%B0%D0%B9-%D0%B4%D0%B5%D0%B2%D0%BD%D1%8F-news774032.html", "text": "29-годишен мотоциклетист е загинал на място, след като е излязъл от пътното платно на автомагистрала \"Хемус\" в района Девня, поради несъобразена скорост, съобщава „Фокус“, позовавайки се на информация от ОДМВР-Варна. В 19:22 часа снощи, е получена информация, че на автомагистрала \"Хемус\", в района на кв. \"Повеляново\" край Девня е станало пътнотранспортно произшествие с мотоциклетист. Полицейският екип, изпратен на мястото, е констатирал, че вследствие на несъобразена скорост мотоциклетист с \"Ямаха R6\" е излязъл вдясно извън платното за движение, където е паднал. 29-годишният мъж е загинал на място. Образувано е досъдебно производство. Сподели:", "date": "2018.08.18", "title": "Трагедия на пътя! Мотоциклетист се размаза край Девня"}
{"url": "https://pik.bg/%D1%81%D0%B5%D0%BA%D1%80%D0%B5%D1%82%D0%B0%D1%80%D1%8F%D1%82-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B8-%D0%BE%D1%82%D0%B1%D1%80%D0%B0%D0%BD%D0%B0-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%BF%D0%BE%D1%85%D0%B2%D0%B0%D0%BB%D0%B8-%D0%BD%D0%BE%D0%B2%D0%B0-%D0%BA%D1%80%D0%B8%D0%BB%D0%B0%D1%82%D0%B0-%D1%80%D0%B0%D0%BA-news774010.html", "text": "Мощно високоточно оръжие, способно да унищожава всякакви морски и наземни цели. Така секретарят на Съвета за национална сигурност и отбрана (СНБО) на Украйна Александър Турчинов оцени новата украинска крилата ракета, чиито изпитания са се провели в южната част на Одеска област, съобщава руската информационна агенция EA Daily, цитирана от „Фокус“. Както съобщава пресслужбата на СНБО, изпитанията са преминали успешно. „По време на важния етап на летателни изпитания крилата ракета украинско производство изцяло изпълни запланираната програма“, коментира Турчинов. Той добави, че ракетата успешно е поразила морска цел на разстояние 100 километра. По думите на ръководителя на СНБО, украинските крилати ракети могат да обезпечат надеждна отбрана на Черноморското и Азовското крайбрежия, „поразявайки вражеските плавателни средства на разстояние до 300 километра, а при необходимост, даже в пристанищата, където са базирани“. EA Daily припомня, че по-рано, по време на посещението си в държавното предприятие „Луч“, Турчинов направи гръмко изявление, че украинските ракети превъзхождат руските аналози. „За нас е много важно, че ракетите на КБ „Луч“ не само не отстъпват, а по своите бойни възможности са по-добри от аналогичните оръжия руско производство“, заяви Турчинов след прегледа на производството на новия ракетен комплекс „Ольха“ и крилатата ракета „Нептун“. Освен това той спомена, че Украйна се слави и извън нейните предели с „мощните, ефективни и надеждни“ противотанкови ракетни системи „Скиф“, „Стугна“, „Корсар“, „Сармат“, „Барьер“ и други. Сподели:", "date": "2018.08.18", "title": "Секретарят на Съвета за национална сигурност и отбрана на Украйна похвали нова крилата ракета"}
{"url": "https://pik.bg/%D0%B2%D1%83%D1%87%D0%B8%D1%87-%D0%BD%D0%B5-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0-%D1%89%D0%B5-%D1%80%D0%B5%D1%88%D0%B0%D0%B2%D0%B0-%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%8F-%D0%BF%D1%80%D0%BE%D0%B1%D0%BB%D0%B5%D0%BC-news774012.html", "text": "белградското радио „Б92“. Президентът на Сърбия Александър Вучич заяви, че се е захванал с нещо изключително трудно, визирайки разрешаването на косовския въпрос, предава Вучич посочи, че на международната арена има такива, които биха искали да бъде постигнато споразумение, но и такива, които не биха искали и в Сърбия също има такива примери. След това той коментира думите на президента на Република Сръбска (сръбската част на БиХ) Милорад Додик, който заяви, че „малко хора в Сърбия се замислят дали Сърбия може да се справи с връщането на Косово и албанците да получат 30% от местата в парламента и премиерския или президентския пост в страната“. „Всичко, което каза Додик е истина, всеки нормален човек би се подписал под всяка буква. Не винаги сме рационални... понякога лъжем себе си и живеем в собствен свят. Ще се боря, колкото ми стигат силите, докато мога. Искам да остане написано в историята, че съм се опитал да реша проблема“, заяви Вучич. Сподели:", "date": "2018.08.18", "title": "Вучич не се отказва, ще решава косовския проблем"}
{"url": "https://pik.bg/%D0%BF%D1%80%D0%B5%D0%B8%D0%B7%D0%B1%D0%B8%D1%80%D0%B0%D1%82-%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%BF%D0%B0%D1%80%D1%82%D0%B8%D1%8F-%D0%BD%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82%D1%82%D0%B0-%D0%B8-%D1%80%D0%B0%D0%B7%D0%B2%D0%B8%D1%82%D0%B8%D0%B5%D1%82%D0%BE-%D0%B2-%D1%82%D1%83%D1%80%D1%86%D0%B8-news774011.html", "text": "Кандидатурата на президента Реджеп Ердоган ще бъде единствената за председател на управляващата Партия на справедливостта и развитието (ПСР), която ще бъде гласувана на днешния редовен партиен конгрес, съобщиха турските медии, цитирани от БТВ. Очаква се конгресът на ПСР в Анкара да протече бързо с оглед на ваканцията за предстоящия празник Курбан байрам, която вече започна. Програмата предвижда Ердоган да държи реч пред делегатите, а след това бързо да се премине към гласуване на партиен председател и членове на централния изпълнителен комитет на партията. По-рано Анадолската агенция съобщи, позовавайки се на заместник-председателя на ПСР Мустафа Аташ, че на събитието са поканени над 50 държавни глави, както и други високопоставени гости. Конгресът ще отбележи също началото на работата за местните избори през март 2019 г., каза още Аташ. \"На този конгрес нашият председател Реджеп Ердоган ще намери благодатна почва да сподели с обществеността целите за местните избори\", посочи още той. По силата на гласувани на референдума през април 2017 г. конституционни промени турският президент може да принадлежи към политическа партия. През май 2017 г. Ердоган се присъедини отново към ПСР, чийто съосновател е, и още същия месец бе преизбран за председател на партията. Сподели:", "date": "2018.08.18", "title": "Преизбират Реджеп Ердоган за председател на Партия на справедливостта и развитието в Турция"}
{"url": "https://pik.bg/%D0%B2%D0%BE%D0%BB%D0%B5%D0%BD-%D0%B8-%D0%B2%D0%BE%D0%BB%D0%B5%D0%BD-2-%D0%BE%D1%82-%D0%BF%D0%BB%D0%B0%D0%B6%D0%B0-%D0%BF%D0%BE%D1%87%D0%B8%D0%B2%D0%B0%D0%BC%D0%B5-%D1%81%D0%B8-%D0%B1%D0%B5%D0%B7-%D1%88%D1%83%D0%BC%D0%BE%D0%BC%D0%B5%D1%80%D0%B8-news774051.html", "text": "Лидерът на \"Атака\" Волен Сидеров пусна свои фотоси заедно със сина си Волен от плажа \"Грийн лайф\" край Созопол. \"Почивам си без шумомери\", обясни Сидеров, очевидно визирайки битката си със своя коалиционен партньор Валери Симеонов. В последните дни председателят на парламентарната група на Обединените патриоти влезе в открита война с вицепремиера Симеонов заради затворените заведения на крайбрежната ивица на Слънчев бряг. Сподели:", "date": "2018.08.18", "title": "Волен и Волен 2 от плажа: Почиваме си без шумомери!"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B2%D1%80-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%BA%D0%B8%D1%82%D0%B5-%D0%BE%D1%82-%D0%BE%D0%BB%D0%B8%D0%BC%D0%BF%D0%B8%D0%BA-news774033.html", "text": "От днес всички клиенти на фалиралото кипърското застрахователно дружество \"Олимпик\", които не са сключили договор с друг застраховател, остават без \"Гражданска отговорност\". МВР обяви, че дава няколко дни гратисен период за тези шофьори. Засега при проверка те няма да бъдат глобявани, а само предупреждавани. Около полунощ десетки недоволни граждани се събраха с автомобилите си пред сградата на Народното събрание и се опитаха да блокират движението по жълтите павета. Среднощният протест беше насочен срещу действията на Комисията по финансов надзор при фалита на застрахователната компания \"Олимпик\". Шофьорите не са сигурни дали ще могат да получат обезщетения за полиците си в компанията, които са невалидни от днес. Според тях властите не са реагирали достатъчно бързо по проблема. Малко след полунощ, когато полиците им вече бяха изтекли, недоволните се опитаха да направят обиколка на паметника на \"Цар Освободител\" пред сградата на парламента. Заради част от спрените коли на протестиращите се стигна до кратко спиране на движението, преди да бъдат преместени. \"Да ни обяснят как ще се прибираме. Как може да има обезщетение от фалирала компания\", попита един протестиращ. До края на септември съдът в Кипър, където е базирана компанията, трябва да се произнесе дали да започне процедура по ликвидация на \"Олимпик\". Ако това стане, потърпевшите български граждани ще имат 35 дни, за да предявят претенции към нея. Българският гаранционен фонд ще може само да посредничи. Прекратените полици на компанията в България са на стойност 9 милиона и 350 хиляди лева и са на 197 551 граждани, съобщи заместник-председателят на Комисията по финансов надзор Ралица Агайн. Сподели:", "date": "2018.08.18", "title": "ИЗВЪНРЕДНО! МВР с важна новина за застраховките от \"Олимпик\""}
{"url": "https://pik.bg/%D0%B7%D0%BB%D0%BE%D0%B1%D0%BD%D0%B0%D1%82%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BE%D1%82-%D1%85%D0%BE%D1%80%D0%BE%D1%82%D0%BE-%D0%BD%D0%B0-%D1%81%D0%B5%D0%B4%D0%B5%D0%BC%D1%82%D0%B5-%D1%80%D0%B8%D0%BB%D1%81%D0%BA%D0%B8-%D0%B5%D0%B7%D0%B5%D1%80%D0%B0-%D0%B5-%D0%BF%D0%BE%D0%B7%D0%BE%D1%80-news774054.html", "text": "Не мога да си обясня злобата, с която медии, зелени и либерали заляха хорото на близо 500 души край Седемте рилски езера. Декларации, протести, ехидничене...цели сутрешни блокове на телевизиите посвещаха програмата си на \"осквернителите\" и \"кичарите\". Чието престъпление било, че нагазили в едно от езерата по носии и развяли българския флаг. Държавните органи послушно решиха да се самосезират и се заканиха да наложат административни глоби. Във водата не се газело, било национален парк. Страшна драма, няма що. Ще речеш, че цяла екологична катастрофа е настъпила. От стотиците фотоси на събитието либералите предпочетоха да тиражират само един - мъжете във водата. Аз обаче се поразровиха и попаднах на далеч по-импозантни кадри. Например как стотици рисуват с телата си името \"България\". Насред поляната, на фона на рилските върхове. Публикувам го тук, за да го видят повече хора. Нима са толкова много и толкова чести патриотичните изблици, че заслужават да ги обсипваме с помия още в зародиш? Нима толкова често си спомняме кои сме и коя е родината ни, че да окарикатуряват поривите ни? Кич било, че и закононарушение. Сигурно. По-добре такъв \"кич\", отколкото отцеругателството на псевдо-екозолозите, захранвани с многомилионни траншове от чужди фондации, за да спъват българския туризъм. Кадрите от рилските езера умиляват, а не отвращават. Това са обикновени хорица с широки сърца, дошли да се порадват и да се почувстват единни в този отвратително объркан и разединен свят. Отношението към тях е обидно. И от страна на хулителите, и от страна на държавата и медиите, които им поддакват. Сподели:", "date": "2018.08.18", "title": "Злобната кампания срещу патриотите от хорото на Седемте рилски езера е позор"}
{"url": "https://pik.bg/%D0%B1%D0%B4%D0%B6-%D0%BF%D1%83%D1%81%D0%BD%D0%B0-%D0%BF%D0%BE%D1%80%D1%8A%D1%87%D0%BA%D0%B0%D1%82%D0%B0-%D0%B7%D0%B0-42-%D0%BD%D0%BE%D0%B2%D0%B8-%D0%BC%D0%BE%D1%82%D1%80%D0%B8%D1%81%D0%BD%D0%B8-%D0%B2%D0%BB%D0%B0%D0%BA%D0%BE%D0%B2%D0%B5-%D0%B7%D0%B0-675-%D0%BC%D0%BB%D0%BD-%D0%BB%D0%B2-news773938.html", "text": "Днес стартира открита процедура за възлагане на обществена поръчка с предмет „Закупуване и поддръжка на 42 броя нови мотрисни влака за нуждите на \"БДЖ-Пътнически превози\" ЕООД. Срокът за получаване на оферти е до 12 октомври, атяхното отваряне ще се състои три дни по-късно в административната сграда на дружеството на ул. \"Иван Вазов\" 3 в София. - Доставка на 42 броя нови мотрисни влакове съгласно изискванията, посочени в техническата спецификация. - Осъществяване на пълна техническа поддръжка на доставените 42 броя мотрисни влака за период до 15 години, включително капитален/ни ремонт/и, но не повече от 2 800 000 километра пробег на влак. Прогнозната стойност на поръчката е 675 млн. лева без ДДС. Сподели:", "date": "2018.08.18", "title": "БДЖ пусна поръчката за 42 нови мотрисни влакове за 675 млн. лв."}
{"url": "https://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B7%D0%B0-%D0%B2%D1%81%D0%B5%D0%BA%D0%B8-%D1%80%D0%BE%D0%B4%D0%B8%D1%82%D0%B5%D0%BB-%D0%BA%D0%B0%D0%BA-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D1%82%D0%B5-%D0%BA%D1%8A%D0%BF%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%BF%D0%BE-%D0%B7%D0%B0%D0%B1%D0%B0%D0%B2%D0%BD%D0%BE-news773885.html", "text": "Обикновено банята не е от най-светлите и приветливи помещения, особено в детските очи. Затова трябва да промените нейния облик, така че да стане по-пъстра и гостоприемна, да носи настроение и да приканва детето да се забавлява. Купете завеса за душа с картинки на животни или с по-закачлив принт. По плочките на стените може да закрепите фигурки и форми, като се предлагат и такива, които светят в тъмното. Потърсете пяна за вана, която оцветява водата - така със сигурност ще направите къпането по-забавно. Децата си имат любими играчки - приятели, които им помагат да се чувстват по-сигурни и спокойни. Изберете такива, които да придружават вашия малчуган в банята. Освен познатите гумени фигурки на рибки и патета, може да потърсите и такива, които променят цвета си, когато са потопени във вода. Кой е казал, че банята не е подходящо място за приказки? Ако вашето дете обича да слуша любопитни истории и има по-живо въображение, може да използвате къпането, за да му разкажете някоя и така да го разсеете от предстоящата задача. По книжарниците дори се предлаагат специални книжки за баня, чиито страници са от водонепропусклив материал, така че няма опасност да ги намокрите. Ако детето ви не обича да се къпе, може да го привлечете в банята с обещание за куклен театър. Вместо обикновена гъба за баня вземете ръкавица, която прилича на животно - пате, жаба, мече. Разкажете забавна история и не пропускайте възможност да се закачите с детето, докато го сапунисвате. Оказва се, че ваната е идеален терен за игри. Освен познатите балончета от пяна, които може да правите, или игрите с корабчета и пълнене на формички и чашки, може да опитате с \"лов на жаби\", като пуснете във ваната гумени жабчета и поставите задачата на детето да ги улови. Може да играете и на риболов - вместо жаби слагате рибки. Отворете фризьорски салон и правете забавни прически, така че добре сапунисаната коса да е вдигната нагоре или оформена на иглички. Може да си измайсторите и лодки за ваната - основата е от гъба за чинии, клечка от сладолед и парче мушама оформят платното. Няма как да направите къпането приятно занимание за детето, ако винаги го карате да бърза. Оставете го да се заиграе с водата и да се наслади на банята. Вземете предвид страховете на вашия малчуган. Някои деца не обичат банята, защото се страхуват от водата - опитайте се да му обясните, че няма нищо опасно и че сте до него, така че може да разчита на помощта ви. Други не обичат да им се полива главата, защото им влиза вода в очите - по магазините вече има специални приставки, които се слагат на челото като козирка, така че да пазят лицето на детето от водата. Трети може да са травмирани от предишно падане на плочките в банята - бъдете сигурни, че сте осигурили безопасен терен като сте поставили подложки. Най-важното условие е да не забравяте да се забавлявате и вие с детето - така ще го заразите с вашето настроение! Някои деца не обичат да се къпят, а други искат да стоят в банята възможно най-малко време. Вижте някои идеи и съвети как да направите къпането на децата по-забавно. Сподели:", "date": "2018.08.18", "title": "ПОЛЕЗНО ЗА ВСЕКИ РОДИТЕЛ! Как да направите къпането на децата по-забавно?"}
{"url": "https://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D1%86%D1%8F%D0%BB%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BF%D1%80%D0%B5%D0%BC%D0%B0%D0%B7%D0%B0%D0%BD%D0%BE-%D0%BF%D0%BE%D0%B4-%D0%BC%D0%BE%D1%81%D1%82%D0%B0-%D0%BC%D0%BE%D1%80%D0%B0%D0%BD%D0%B4%D0%B8-news774043.html", "text": "Загиналите при пропадането на моста „Моранди“ в Генуа вече са 41 души, предаде агенция АНСА. Други петима все още се водят за изчезнали. Предишните информации бяха за 38 жертви. Вчера спасители намериха под развалините автомобил с цяло семейство. Мостът „Моранди“ в Генуа, по който преминава скоростната магистрала А10 (европейският маршрут Е-80) падна във вторник. В момента на катастрофата на него са се намирали повече от 30 леки коли и няколко камиона. Сподели:", "date": "2018.08.18", "title": "ОГРОМНА ТРАГЕДИЯ! Откриха цяло семейство премазано под моста \"Моранди\""}
{"url": "https://pik.bg/%D0%B1%D0%BB%D0%B8%D0%B7%D0%BE-10-%D0%BD%D0%B0-%D1%81%D1%82%D0%BE-%D1%80%D1%8A%D1%81%D1%82-%D0%BD%D0%B0-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BE%D1%82-%D1%87%D1%83%D0%B6%D0%B4%D0%B8-%D1%82%D1%83%D1%80%D0%B8%D1%81%D1%82%D0%B8-news773946.html", "text": "Резултатите са изключително добри и за пореден път доказват, че туризмът в България се развива с устойчив ръст и че със съвместните усилия на държавата и туристическия бранш страната ни се позиционира като дестинация, предлагаща качествен и разнообразен туристически продукт, коментира министър Николина Ангелкова. Данните от БНБ за ръст на  приходите бяха очаквани, тъй като в края на юли НСИ съобщи, че  3 644 791 чуждестранни туристи са избрали дестинация България за първите шест месеца на 2018 г, което е увеличение от 8,9%  спрямо същия период на 2017 г. Над 1,3 млрд. евро са приходите от международен туризъм у нас за първите шест месеца на тази година. Те нарастват с 9,7% спрямо периода януари-юни година по-рано, сочат данните на БНБ. Само за месец юни постъпленията от международните туристически пътувания надхвърлят 490 млн. евро, като се увеличават с 8,1 на сто в сравнение със съответния месец на миналата година, предава \"Монитор\". Сподели:", "date": "2018.08.18", "title": "Близо 10 на сто ръст на приходите от чужди туристи"}
{"url": "https://pik.bg/%D1%81%D0%BF%D0%B0%D1%81%D0%B8%D1%85%D0%B0-6-%D1%80%D0%B0%D0%BD%D0%B5%D0%BD%D0%B8-%D1%89%D1%8A%D1%80%D0%BA%D0%B5%D0%BB%D0%B0-news773831.html", "text": "Птиците били с различни наранявания, съобщи БНР. Животните са изпратени в Спасителния център в Стара Загора за лечение и последващи грижи. Те са намерени в пет великотърновски и едно габровско село. “Граждани сигнализираха за намерени птици в безпомощно състояние, предимно млади екземпляри от вида „Бял щъркел“. Всичките 6 щъркели са изпратени за лечение и последващи грижи“, обясни Милка Асенова от Регионалната екологична инспекция. Три от животните са паднали от гнездата си. Останалите три птици са били с тежки наранявания. Общо 12 птици са спасени през тази година от орнитолозите в региона. Спасиха шест щъркела през август. За тях се погрижиха орнитолозите в Екологичната инспекция във Велико Търново. Сподели:", "date": "2018.08.18", "title": "Спасиха 6 ранени щъркела"}
{"url": "https://pik.bg/%D0%BF%D0%B0%D0%BD%D0%B8%D0%BA%D0%B0-%D0%BE%D0%BF%D0%B0%D1%81%D0%BD%D0%B0-%D0%B8%D0%BD%D1%84%D0%B5%D0%BA%D1%86%D0%B8%D1%8F-%D0%B2%D1%8A%D1%80%D0%BB%D1%83%D0%B2%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2---%D0%B2%D0%BE%D0%B4%D0%B8-%D0%B4%D0%BE-%D0%B1%D0%B5%D0%B7%D0%BF%D0%BB%D0%BE%D0%B4%D0%B8%D0%B5-news773915.html", "text": "Опасна инфекция, предавана по полов път, атакува пловдивчани през последния месец. За това алармираха здравните власти. Става въпрос за хламидията, засягаща най-вече млади хора, които често сменят партньорите си и винаги са готови за авантюри. Ненавременното лечение на това заболяване води до безплодие и артрит. Само през юли са регистрирани шестима души, прихванали хламидия. Освен половите органи, в някои случаи се засягат и очите, ставите, черният и белият дроб. Инкубационният период е между 10 и 30 дни. При мъжете от възпалителния процес се засяга главно уретрата. Оплакванията са оскъдни, главно от наличие на минимално количество белезникав секрет от пениса, най-вече сутрин. Оплаквания може да липсват в 40% от случаите, уточнява \"Марица\". При жените инфекцията по-често започва без симптоми, а в някои случаи - с по-обилно влагалищно течение. Понякога при заболелите от двата пола се стига до висока температура и неприятни сърбежи в интимните части. Възможно е инфекцията да се предаде от болна майка на новороденото дете. За това специалистите съветват двойките да взимат предпазни мерки преди половия акт, а когато имат съмнение, че са заболели, да потърсят лекарска помощ. Най-сигурният начин да се разбере дали инфекцията е хламидиална, е чрез специализирани лабораторни изследвания. Лечението е трудно и в някои случаи продължително чрез антибиотици. През лекарския кабинет трябва задължително да минат и двамата сексуални партньори. Хламидията е едно от най-опасните заболявания, предавано по полов път. При мъжете най-честите усложнения са хламидиен уретрит, простатит, везикулит и други урологични заболявания, а при жените поражения понасят яйчниците, тръбите, матката и уретрата. Вече е доказано научно, че именно хламидията е виновна за масовото безплодие сред младите двойки през последните години. Сподели:", "date": "2018.08.18", "title": "ПАНИКА! Опасна инфекция върлува в Пловдив - води до безплодие"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D1%84%D0%B8%D0%BB%D0%B0%D0%BA%D1%82%D0%B8%D0%BA%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%89%D0%B5-%D1%81%D0%BF%D1%80%D0%B5-%D1%81%D0%B8%D0%B3%D0%BD%D0%B0%D0%BB%D1%8A%D1%82-%D0%BD%D0%B0-%D0%B1%D0%BD%D1%82-%D0%B2-%D0%BD%D1%8F%D0%BA%D0%BE%D0%B8-%D0%B3%D1%80%D0%B0%D0%B4%D0%BE%D0%B2%D0%B5-news773945.html", "text": "Заради техническа профилактика временно се налага спирането на съоръженията, излъчващи програмата на БНТ за периода 01.09 - 30.09.2018 г. Спирането на излъчването ще бъде в интервала 9.00-17.00 часа. График за спиране на съоръженията, излъчващи програмите на Българската национална телевизия за извършване на месечна профилактика през месец септември 2018 г., вижте по-долу. Хвойна Смолян 09.00 - 17.00 3 Гложене Плевен 09.00 - 17.00 3 Бяла, Рс Русе 09.00 - 17.00 3 Дългопол Варна 09.00 - 17.00 3 Тетевен 1 Плевен 09.00 - 17.00 4 Белово Пловдив 09.00 - 17.00 4 Алаборун /Пъстрец/ Благоевград 09.00 - 17.00 4 Батово Варна 09.00 - 17.00 4 Русе Русе 09.00 - 17.00 4 Медовец Варна 09.00 - 17.00 4 Лом Видин 09.00 - 17.00 5 Български извор Плевен 09.00 - 17.00 5 Бобошево София 09.00 - 17.00 5 Ценово Русе 09.00 - 17.00 5 Преслав Шумен 09.00 - 17.00 5 Каблешково Бургас 09.00 - 17.00 5 Константиново Варна 09.00 - 17.00 5 Главиница Шумен 09.00 - 17.00 5 вр. Ботев Плевен 09.00 - 17.00 5 Тервел Варна 09.00 - 17.00 7 Лик Плевен 09.00 - 17.00 7 Дорково Смолян 09.00 - 17.00 7 Балканец Плевен 09.00 - 17.00 7 Ломница София 09.00 - 17.00 7 Джулюница Русе 09.00 - 17.00 10 Шабла Варна 09.00 - 17.00 10 Копривщица Пловдив 09.00 - 17.00 11 Добрич Варна 09.00 - 17.00 11 Лъки Смолян 09.00 - 17.00 11 Кирчево Плевен 09.00 - 17.00 11 Българско Сливово Русе 09.00 - 17.00 11 Разлог Благоевград 09.00 - 17.00 11 Бъзовец Русе 09.00 - 17.00 11 Добрич 1 Варна 09.00 - 17.00 12 Шейновец Кърджали 09.00 - 17.00 12 Кнежа Плевен 09.00 - 17.00 12 Галата Плевен 09.00 - 17.00 12 Елешница, Бл Благоевград 09.00 - 17.00 12 Стрелча Пловдив 09.00 - 17.00 12 Ореляк Благоевград 09.00 - 17.00 12 Барутин Смолян 09.00 - 17.00 13 Боженица Плевен 09.00 - 17.00 13 Добринище Благоевград 09.00 - 17.00 13 Сеново Русе 09.00 - 17.00 13 Шумен - общежитие Шумен 09.00 - 17.00 13 Ивайловград Кърджали 09.00 - 17.00 13 Габаре Плевен 09.00 - 17.00 13 Брезник София 09.00 - 17.00 14 Трънчовица Плевен 09.00 - 17.00 14 Чепинци Смолян 09.00 - 17.00 14 Червен бряг Плевен 09.00 - 17.00 14 Светица Благоевград 09.00 - 17.00 14 Петрохан Видин 09.00 - 17.00 14 Венец Шумен 09.00 - 17.00 14 Зверино Видин 09.00 - 17.00 17 Заветно Ашика Шумен 09.00 - 17.00 17 Бойка Благоевград 09.00 - 17.00 17 Горно Новково Шумен 09.00 - 17.00 17 Петровица Смолян 09.00 - 17.00 18 Тетевен 2 Плевен 09.00 - 17.00 18 Гоце Делчев Благоевград 09.00 - 17.00 18 Садина Русе 09.00 - 17.00 18 Тутракан Шумен 09.00 - 17.00 18 Бяла Слатина Видин 09.00 - 17.00 18 Душанци Пловдив 09.00 - 17.00 19 Кайнадина Смолян 09.00 - 17.00 19 Лесидрен Плевен 09.00 - 17.00 19 Полски Тръмбеш Русе 09.00 - 17.00 19 Сатовча Благоевград 09.00 - 17.00 19 Бабешка чука Благоевград 09.00 - 17.00 19 Разград РРС Шумен 09.00 - 17.00 19 Твърдица Стара Загора 09.00 - 17.00 19 Искрец София 09.00 - 17.00 20 Снежанка Смолян 09.00 - 17.00 20 Мизия Видин 09.00 - 17.00 20 Кочан Благоевград 09.00 - 17.00 20 Кацелово Русе 09.00 - 17.00 20 Янково Шумен 09.00 - 17.00 20 Троян Плевен 09.00 - 17.00 20 Котел Шумен 09.00 - 17.00 20 Смилян Смолян 09.00 - 17.00 21 Габрово Русе 09.00 - 17.00 21 Копривлен Благоевград 09.00 - 17.00 21 Ивански Шумен 09.00 - 17.00 21 Дълбок дол Плевен 09.00 - 17.00 21 Градец Стара Загора 09.00 - 17.00 21 Видин-община Видин 09.00 - 17.00 21 Главник Смолян 09.00 - 17.00 25 Етъра 1 Русе 09.00 - 17.00 25 Видин РРС Видин 09.00 - 17.00 25 Калейца Плевен 09.00 - 17.00 25 Долна Вереница Видин 09.00 - 17.00 26 Свищов Русе 09.00 - 17.00 26 Сърница Смолян 09.00 - 17.00 26 Айтос Бургас 09.00 - 17.00 26 Априлци Плевен 09.00 - 17.00 26 Своге София 09.00 - 17.00 27 Ягодина Смолян 09.00 - 17.00 27 Мездра Видин 09.00 - 17.00 27 Трявна Русе 09.00 - 17.00 27 Каран Върбовка Русе 09.00 - 17.00 27 Върбица Шумен 09.00 - 17.00 27 Карнобат 1 Бургас 09.00 - 17.00 27 Пресяка Плевен 09.00 - 17.00 27 Буйново Смолян 09.00 - 17.00 28 Белоградчик Видин 09.00 - 17.00 28 Обзор Варна 09.00 - 17.00 28 Орешак Плевен 09.00 - 17.00 28 Стара Загора Стара Загора 09.00 - 17.00 28 Сподели:", "date": "2018.08.18", "title": "Заради профилактика временно ще спре сигналът на БНТ в някои градове"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B8%D0%BC%D0%B0-%D1%81%D1%8A%D0%BC%D0%BD%D0%B5%D0%BD%D0%B8%D0%B5-%D0%B7%D0%B0-%D0%BE%D0%BF%D0%B0%D1%81%D0%BD%D0%B0-%D1%81%D1%8A%D1%81%D1%82%D0%B0%D0%B2%D0%BA%D0%B0-%D0%B2-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%85%D0%B0%D0%BF%D1%87%D0%B5%D1%82%D0%B0-%D0%B7%D0%B0-%D0%BA%D1%80%D1%8A%D0%B2%D0%BD%D0%BE-news773997.html", "text": "Европейската агенция по лекарствата изрази съмнение за опасна съставка в хапчета за кръвно, произведени от още една китайска фармацевтична компания, предаде \"Дарик\". В края на юни 62 лекарства, произведени в Китай, бяха спрени от продажба у нас заради съмнение за опасна съставка. Новото проучване се отнесло до друга китайска компания, но резултатите показали, че нивата на субстанцията, която може да бъде определена като канцерогенна, тук са много по-ниски. Няма непосредствен риск за пациентите, убедени са от европейската агенция, откъдето призовават пациентите да не спират приема на каквито и да е лекарства с веществото валсартан, преди да се консултират с лекар или фармацевт. Очаква се държавите, в които са внесени лекарства, произведени от китайската компания, да информират обществото за техните имена. Сподели:", "date": "2018.08.18", "title": "ВНИМАНИЕ! Има съмнение за опасна съставка в китайски хапчета за кръвно"}
{"url": "https://pik.bg/%D1%81%D1%8A%D0%B4%D1%8F%D1%82-%D0%B4%D0%B8%D0%BB%D1%8A%D1%80%D0%B0-%D1%81%D0%B8%D0%BC%D0%B5%D0%BE%D0%BD-%D1%88%D0%BE%D1%84%D0%B8%D1%80%D0%B0%D0%BB-%D0%BD%D0%B0%D0%B4%D1%80%D1%83%D1%81%D0%B0%D0%BD-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news773886.html", "text": "На съд с обвинителен акт Окръжната прокуратура във Варна е предала Симеон И. за извършени две престъпления – държане с цел разпространение на марихуана и метамфетамини на стойност над 1000 лева и за управление на МПС след употреба на наркотици /престъпления по член 354а, ал. 1 и по член 343б, ал. 3 от НК/. На 9 февруари тази година около 21 часа полицейски автопатрул засякъл подсъдимия, който управлявал автомобил \"Ауди“. Полицейските служители разполагали с информация, че срещу него се води досъдебно производство за държане на наркотични вещества. След като бил спрян на проверка, при извършения обиск на водача служителите на реда открили обемист пакет под ръкава на дрехата му с пакетчета кристалообразно вещество. От панталона си подсъдимият извадил още един пакет с дози марихуана. В пътуващата в автомобила приятелка на Симеон служителите открили два по-малки плика със съдържание на метамфетамини и марихуана, които й били предоставени от приятеля й за лична употреба. Жената заявила, че Симеон продава наркотици на други зависими. След обиска Симеон И. бил тестван с дрегер, който показал, че управлява автомобил под въздействието на наркотични вещества. При претърсването на двата адреса, където живеел, били намерени електронни везни, остатъци от наркотици, пликчета за дозиране на наркотиците и 1480 лева и малко долари. Иззетите около 25 грама метамфетамини били със съдържание на активно действащото вещество над 80 процента. Обвинението срещу него е и за държане на близо грам амфетамин и над 12 грама марихуана, като стойността на наркотичните вещества е 1262 лева. След започване на досъдебното производство Окръжната прокуратура във Варна му наложила мярка за неотклонение \"Задържане под стража“ до 72 часа. Уважено било от съда и искането за постоянен арест на мъжа. На 21 май тази година мярката за неотклонение на Симеон И. била изменена в парична гаранция от 2000 лева. Предстои делото срещу подсъдимия наркоразпространител да бъде насрочено за разглеждане във Варненския окръжен съд. Сподели:", "date": "2018.08.18", "title": "Съдят дилъра Симеон, шофирал надрусан във Варна"}
{"url": "https://pik.bg/%D0%BF%D0%B5%D1%82%D0%B8%D0%BC%D0%B0-%D1%81%D1%82%D0%B0%D0%BD%D0%B0%D1%85%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%82%D0%B5-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%BE%D0%BD%D0%B8%D0%BB%D1%81%D0%BA%D0%B0-%D1%82%D1%80%D0%B5%D1%81%D0%BA%D0%B0-%D0%B2-%D0%B3%D1%8A%D1%80%D1%86%D0%B8%D1%8F-news773948.html", "text": "Петима души са починали в Гърция от западнонилска треска. Националния център за контрол и профилактика на заболяванията съобщи още, че в болници в страната в момента има 77 болни, заразени от вируса на западнонилската треска, предаде БТА. На 9 август броят на починалите от тази болест беше 2, а броят на заразените - 55. Лекарите отбелязват, че за разпространението на вируса, който се пренася от комари, са допринесли високите температури през пролетта и обилните дъждове в началото на лятото, които са довели до нарастване на популацията на комарите. Случаи на западнонилска треска са регистрирани в 33 общини в Гърция, а повече от половината от заразените (32 от общо 77) са в областта Атика. Вирусът на западнонилската треска е регистриран за пръв път в Гърция през 2010 г., когато заразените са били 262, а 35 са починали. През 2015 и 2016 г. няма регистрирани случаи на болестта, но през 2017 г. от западнонилска треска са починали петима души. Сподели:", "date": "2018.08.18", "title": "Петима станаха починалите от западнонилска треска в Гърция"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B1%D0%BE%D1%82%D0%B5%D0%B2-%D0%BF%D1%80%D0%B8%D0%B2%D0%BB%D0%B5%D1%87%D0%B5-%D0%BD%D0%B8%D0%B7%D0%B2%D0%B5%D1%80%D0%B3%D0%BD%D0%B0%D1%82-%D0%BE%D1%82-%D0%BB%D0%B5%D0%B2%D1%81%D0%BA%D0%B8-news773950.html", "text": "Ботев Пловдив привлече в редиците си Антонио Вутов. Жълто-черният клуб сключи договор за трансфера на 22-годишният нападател с италианския Удинезе, с който придоби правата върху футболиста. Контрактът на Вутов с Ботев е за срок от 2 години и изтича на 30.06.2020 г. Международният трансферен сертификат бе изпратен от италианската футболна асоциация в БФС и новото попълнение на \"канарчетата\" ще бъде на разположение на треньорския щаб още за градското дерби срещу \"Локомотив\" Пд. Антонио Вутов има 17 мача и 7 гола с жълто-черния екип от първия си престой в Ботев. Младежкият национал на България бе привлечен под наем в началото на 2017 г. и стана част от тима, завоювал Купата на страната през май същата година, като дори успя да запише името си в клубната история с попадението си срещу Лудогорец във финала. Сподели:", "date": "2018.08.18", "title": "ОФИЦИАЛНО! Ботев привлече низвергнат от Левски"}
{"url": "https://pik.bg/%D1%85%D0%B0%D1%80%D0%B0%D0%BA%D1%82%D0%B5%D1%80-%D0%BF%D0%B5%D1%82-%D0%B7%D0%BD%D0%B0%D0%BA%D0%B0-%D1%87%D0%B5-%D1%81%D1%82%D0%B5-%D1%81%D0%B2%D1%80%D1%8A%D1%85%D1%87%D1%83%D0%B2%D1%81%D1%82%D0%B2%D0%B8%D1%82%D0%B5%D0%BB%D0%B5%D0%BD-%D1%87%D0%BE%D0%B2%D0%B5%D0%BA-news773883.html", "text": "Какви са характеристиките на свръхчувствителния човек и с какво той се различава от останалите хора? Проверете дали вие самите не сте свръхчувствителни, като прочетете 5 отличителни знака на човек със свръхчувствителност. Всеки човек сам по себе си е уникален и колкото и да си приличаме с някои хора, ние всички имаме по нещо повече или пък нещо по-малко от другите. Светът е толкова шарен откъм индивидуалности и всъщност това е част от неговия чар. И все пак, колкото и различен да е всеки човек, той притежава дадени характеристики, заради които може да попадне в определена група с други хора. Такива са например свръхчувствителните хора. Те виждат света по различен начин и реагират повече на стимули от всякакъв вид (ярка светлина, силни шумове, хаотични места). Често свръхчувствителните хора усещат, когато нещо не е наред като например тъжен приятел, който обаче твърди, че е добре. Свръхчувствителността също така може да бъде предизвикателство: понякога средата и другите хора могат да бъдат наистина изтощаващи за свръхчувствителните хора. Ако все още не можете да определите какво е нивото на вашата чувствителност, вижте кои 5 знака подсказват, че човек е свръхчувствителен: Поради своята свръхчувствителност, много чувствителните хора са по-засегнати от емоциите на хората около тях. Свръхчувствителният човек лесно се повлиява от настроенията на околните и става съпричастен с тяхното състояние. Ако сте свръхчувствителни, вие не само усещате мъката и радостта на другите, но и обичате да помагате. Това се обяснява с факта, че свръхчувствителният човек е по-съпричастен, готов да реагира и да помогне. Интересен факт е, че помощта почти винаги е правилна, тъй като свръхчувствителните хора са по-внимателни, по-съобразителни и размишляват повече. Макар че голямата чувствителност, свързана с околния свят може да има своите негативи („прехвърляне” на негативни емоции), тя не е задължително толкова лоша. Всъщност по-вероятно е свръхчувствителният човек първи да забележи евентуална заплаха, защото винаги е нащрек и е по-сензитивен за случващото се около него. Това качество се свежда до фина чувствителна настройка, свързана с визуалната среда, която повлиява върху функционирането на мозъка. Разбира се, свръхчувствителният човек може да усети и красивия изгрев по един по-различен и зареждащ с позитивизъм начин. Тази черта на свръхчувствителният човек може да бъде нож с две остриета, тъй като бързата адаптация към промяна може да се отнася както до нещо положително, така и до нещо негативно. С други думи: свръхчувствителният човек по-лесно може да изпадне в депресия, но пък и по-лесно може да излезе от нея. Още едно доказателство, че всички хора и особено свръхчувствителните трябва да се стремят да се обграждат с положителни хора и емоции. Неговата бдителност към всичко, което го заобикаля, влияе положително върху креативността на свръхчувствителния човек. Сподели:", "date": "2018.08.18", "title": "ХАРАКТЕР! Пет знака, че сте свръхчувствителен човек"}
{"url": "https://pik.bg/%D0%BD%D0%B5%D1%83%D1%8F%D0%B7%D0%B2%D0%B8%D0%BC-%D0%B4%D0%B6%D0%B0%D0%BA-%D1%80%D1%8A%D1%81%D0%B5%D0%BB-%D1%82%D0%B5%D1%80%D0%B8%D0%B5%D1%80-%D0%BF%D0%B0%D0%B4%D0%BD%D0%B0-%D0%BE%D1%82-%D1%81%D0%B5%D0%B4%D0%BC%D0%B8%D1%8F-%D0%B5%D1%82%D0%B0%D0%B6-%D0%BD%D0%B0-%D0%B1%D0%BB%D0%BE%D0%BA-%D0%B8-%D0%BE%D1%86%D0%B5%D0%BB%D1%8F-news773951.html", "text": "Джак Ръсел териер падна от седмия етаж в бразилския град Витория и оживя, съобщи в. \"Дейли мейл\", цитиран от БТА. Лъки си лежал на слънце на перваза на прозореца, който имал защитна мрежа. Тя обаче се скъсала и той паднал от 23 м на двора. Спасило го това, че удара омекотил навес. Собственичката на Лъки видяла случващото се и веднага хукнала със сина си към двора. Тя взела безжизненото куче и го занесла при ветеринаря. Лъки бил парализиран от страх и не помръдвал. Оказало се, че няма счупвания, но белият му дроб е с хематом. След три дни в клиниката Лъки, който е на четири години, се върнал у дома. Отначало бил малко притеснен, но вече отново спи на любимото си място на прозореца. Собствениците му описват оцеляването му като чудо и са много по-травматизирани от случилото се от него. Сподели:", "date": "2018.08.18", "title": "НЕУЯЗВИМ! Джак Ръсел териер падна от седмия етаж на блок и оцеля"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%B5%D0%BD-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BE%D1%87%D0%B0%D0%BA%D0%B2%D0%B0-%D0%B7%D0%BE%D0%B4%D0%B8%D0%B8%D1%82%D0%B5-%D0%B2-%D1%81%D1%8A%D0%B1-news773968.html", "text": "Не се включвайте в разговори за финансови инвестиции, защото ще си навлечете загуби заради ретроградния Меркурий.  След обед се пазете от интриги, които целят да ви злепоставят. Не се поддавайте на съвети отстрани, които ще ви объркат плановете и ще ви провалят. Предпазвайте се от взимане на заеми, защото ще срещнете трудности при тяхното възстановяване. Имате сили да се справите с трудностите по пътя си. Работете спокойно и уверено. Ако решите да пътувате, осъществете намеренията си следобед или привечер, за да не пропилеете деня си. Професионалните ви планове могат неочаквано да се променят изцяло и да ви създадат проблеми. Пазете се от самозаблуда, която е причината да сте доверчиви и щедри, но без да получите признание и благодарност. Избегнете загуби, породени от вашите собствени действия. Следобед сте потиснати. Не сядайте зад волана, защото са възможни автомобилни произшествия. Работата с хора, които не са ви приятни, ви действа на нервите. Внимавайте с новите делови запознанства. Бъдете внимателни и анализирайте действията си, завършете изостаналите задачи. Възможни са финансови загуби, заради ваши грешки, породени от прекалено доверяване, което е типично за вас, а след това страдате, но не признавате вината си. Не навлизайте в безсмислени спорове. Очаквайте трудности при срещи и разговори. Задължителна е предпазливостта на вашето работно място. Възможни са грешки, които трудно ще поправите и ще обвинявате всеки друг, но не и себе си. Работата ви спори, но начинанията ви са обречени на провал, заради все още ретроградния Меркурий. По-добре не прибързвайте се огледайте внимателно и осъзнайте причината за грешките си. Денят е критичен, не само защото сте във властта на емоцията, а и защото трудно преценявате новите си познати. Не рискувайте. Обмислете най-добрите възможности,  за да подобрите материалното си състояние. Ще получите предложение за пътуване. Обсъдете с вашите колеги разширяване на бизнеса и нови задгранични срещи. Идеите, които обмисляте може скоро да ви донесат очакваните резултати, ако сте разумни и не действате в разрез с изискванията на обществото. В състояние сте да подобрите социалното си положение. Неразрешени проблеми, свързани с деловите ви отношения и с намерението да развиете допълнителен бизнес ви препъват. Организирайте провеждането на делови срещи и не забравяйте да изслушвате мнението на другата страна и да не го оспорвате още при първия опознавателен разговор. Денят не добър за сключване на договори, заради ретроградния Меркурий. Вашето спокойствие и търпение са гаранция за успех. Не бъдете прекалено разточителни, ако се налага да организирате служебен или личен обед. Изпълнени сте с готовност да се впуснете в поредните рисковани начинания, които вместо успех, ще предизвикат пълният ви крах. И днес Меркурий е все още ретрограден. Личните ви проблеми са причина да сте разсеяни, затова си наложете внимание на работното място. Пазете се от запознанства. Във ваша полза е да се захванете здраво за работа. Имате достатъчно сили, за да отхвърлите служебните си задачи. Не се поддавайте на влияние отстрани, което може да ви принуди след дни да инвестирате в губещи проекти, но късно ще го осъзнаете. Налага се да признаете, че успехите ви се дължат и на помощта оказана ви от вашите колеги. На работното място от сутринта се занимавате с рутинни и не особено приятни задължения, но е добре да ги завършите, докато Меркурий е все още ретрограден. Не проявявайте агресия. Възможни са успехи в късния следобед, ако запазите спокойствие и не се ядосвате. Предпазвайте се от финансови загуби. Не са изключени проблеми в деловите отношения. От сутринта не проявявайте висока активност на работното място. Всички рисковани и не само начинания са неуспешни, защото Меркурий и днес е ретрограден. Не е желателно да пътувате, защото сте разсеяни и ще си навлечете неприятности. Отчитайте всички детайли на работното си място, за да не пропуснете нещо важно. Сподели:", "date": "2018.08.18", "title": "САМО В ПИК! Топ астроложката Алена с пълен дневен хороскоп - ето какво очаква зодиите в събота"}
{"url": "https://pik.bg/%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B8-%D1%82%D0%BE%D0%BA%D0%B8%D0%BE-%D0%BE%D0%B1%D1%81%D1%8A%D0%B6%D0%B4%D0%B0%D0%BB%D0%B8-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BD%D0%B5-%D0%BD%D0%B0-%D1%80%D0%B0%D0%BA%D0%B5%D1%82%D0%B8-%D1%81-%D1%8F%D0%B4%D1%80%D0%B5%D0%BD%D0%B8-%D0%B1%D0%BE%D0%B9%D0%BD%D0%B8-%D0%B3%D0%BB%D0%B0%D0%B2%D0%B8-%D0%B2-%D1%8F%D0%BF%D0%BE%D0%BD%D0%B8%D1%8F-news773953.html", "text": "В края на 60-те г. на миналия век правителството на Япония е в азиатската държава. Това съобщава вестник \"Ашахи\", който се позовава на разсекретени документи, предаде ТАСС. Отбелязва се, че двустранните консултации за сигурност, на които е бил обсъден въпросът, са се Темата за ракетите е обсъдена също през септември 1967 г. и януари 1968 г. Според изданието на първата среща американски представители са , предвиждаща защита на районите с базирани междуконтинентални балистични ракети на САЩ от удар на противника с ракети прехващачи, пише \"Нюз.бг\". Япония тогава е проявила интерес по тази тема и е обмисляла варианти за осигуряване на възможности за със среден обсег на действие в случай на заплаха за територията на държавата. След това според вестника САЩ официално са В основата й е тристепенната ракета прехващач \"Спартан\" с термоядрени бойни глави и по-лекият вариант \"Спринт\" с неутронен заряд. В резултат двете държави са за разполагане на такива ракети в Япония. Впоследствие обаче консултациите са прекратени. обсъждало със САЩ въпроса за разполагане на американски ракети прехващачи с ядрени бойни глави провели за първи път през май 1967 г. разказали за планове за развитието на програмата \"Сентинел+ прехващане на китайски ракети обявили начало на програма Sentinel. започнали по-детайлни дискусии Сподели:", "date": "2018.08.18", "title": "Вашингтон и Токио обсъждали разполагане на ракети с ядрени бойни глави в Япония"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%B4%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D1%81%D0%B0%D1%89-%D0%B0%D0%BA%D0%BE-%D0%BD%D0%B0%D0%BB%D0%BE%D0%B6%D0%B0%D1%82-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-news773833.html", "text": "В петък Турция заплаши да отговори, ако САЩ наложат допълнителни санкции във връзка с арестуването на американския пастор Андрю Брънсън, което предизвика криза в отношенията между страните, предава AFP. \"Ние вече отговорихме на базата на правилата на Световната търговска организация и ще прдължим да го правим\", заяви търговският министър на Турция Рухсар Пекчан пред \"Анадолската агенция\". Пропомняме ви, че в четвъртък САЩ заплашиха, че ще наложат нови санкции, ако Брънсън не бъде освободен. Сподели:", "date": "2018.08.18", "title": "Турция заплашва да отговори на САЩ, ако наложат нови санкции"}
{"url": "https://pik.bg/%D0%BE%D1%82%D0%BC%D0%B5%D0%BD%D0%B8%D1%85%D0%B0-%D1%87%D0%B0%D1%81%D1%82%D0%B8%D1%87%D0%BD%D0%BE%D1%82%D0%BE-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%BA%D1%83%D0%BA%D0%BB%D0%B5%D0%BD-news773959.html", "text": "Отменено е частичното бедствено положение в община Куклен, съобщи областният управител Здравко Димитров. В момента се извършва проектиране на пътя между селата Яврово и Добралък, който бе залян от прелялата река и пропадна. \"Пътят ще се асфалтира, като ще се направят и подпорни стени”, каза Димитров, цитиран от \"Фокус\". Улиците в самото село Добралък също бяха разрушени. Положението там вече се нормализира, като са направени са ремонти по засегнатите улици. Сподели:", "date": "2018.08.18", "title": "Отмениха частичното бедствено положение в Куклен"}
{"url": "https://pik.bg/%D0%BB%D1%8F%D1%82%D0%BD%D0%BE-%D1%80%D0%B0%D0%B7%D0%BD%D0%BE%D0%BE%D0%B1%D1%80%D0%B0%D0%B7%D0%B8%D0%B5-%D1%83%D0%B8%D0%BA%D0%B5%D0%BD%D0%B4%D1%8A%D1%82-%D0%B7%D0%B0%D0%BF%D0%BE%D1%87%D0%B2%D0%B0-%D1%81-%D0%BF%D0%B0%D1%80%D0%B5%D1%89%D0%BE-%D1%81%D0%BB%D1%8A%D0%BD%D1%86%D0%B5-%D0%BD%D0%BE-%D1%81%D0%BB%D0%B5%D0%B4%D0%BE%D0%B1%D0%B5%D0%B4-%D1%89%D0%B5-%D0%B8%D0%BC%D0%B0-%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B8--news773967.html", "text": "Днес отново ще е предимно слънчево. През деня, главно в следобедните часове ще има временни увеличения на облачността, но само на отделни места в северните и планинските райони ще превали слабо и за кратко. Ще духа слаб, в Източна България до умерен вятър от север-североизток. Максималните температури ще са предимно между 30° и 35°, в София около 29°. Над планините също ще бъде предимно слънчево. В следобедните часове ще има временни увеличения на облачността, но само на отделни места ще превали краткотрайно. Ще духа умерен североизточен вятър. Максимална температура на височина 1200 метра около 24°, на 2000 метра – около 16°. Над Черноморието ще бъде слънчево. Ще духа до умерен вятър от север-североизток. Максимални температури 29–31°. Температурата на морската вода е 27°. Вълнението на морето ще бъде 2 - 3 бала. На 18.08.2018 слънцето ще изгрее в 06:36 часа и ще залезе в 20:24 часа. Продължителност на деня 13:48 часа. На 18.08.2018 луната ще изгрее в 14:21 часа и ще залезе в 00:08 часа. Осветеност на диска в 0h UT 47 %. Фаза на луната: първа четвърт. Сподели:", "date": "2018.08.18", "title": "ЛЯТНО РАЗНООБРАЗИЕ! Уикендът започва с парещо слънце, но следобед ще има неприятни изненади на някои места (КАРТА)"}
{"url": "https://pik.bg/%D0%B1%D0%B5%D0%BB%D0%B3%D1%80%D0%B0%D0%B4-%D0%B7%D0%B0%D0%BA%D1%80%D0%B8%D0%B2%D0%B0-%D1%81%D1%80%D1%8A%D0%B1%D1%81%D0%BA%D0%BE-%D1%80%D1%83%D1%81%D0%BA%D0%B8-%D0%BB%D0%B0%D0%B3%D0%B5%D1%80-%D0%B7%D0%B0-%D0%B2%D0%BE%D0%B5%D0%BD%D0%BD%D0%BE-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%BD%D0%B0-%D0%BC%D0%BB%D0%B0%D0%B4%D0%B5%D0%B6%D0%B8-news773966.html", "text": "Сръбските власти в петък наредиха затварянето на спорния „патриотичен младежки лагер“, където тийнейджъри с реплики на оръжия и облечени във военни униформи преминаваха военно обучение, предаде БГНЕС. Вътрешният министър на Сърбия заяви пред репортери, че е разпоредил затварянето на лагера, ръководен от сръбски и руски ветерани, ден преди да бъде приключи дейността на обекта в отговор на обществено възмущение, съобщи АФП. \"Наредихме разрушаването на този лагер заради възможната експлоатация на децата и реакцията, която предизвика той сред обществото“, каза Небойша Стефанович. От началото на август около 30 момчета и момичета, на възраст между 14 и 23 години бяха на \"Патриотичния младежки лагер\" в Златибор, планина на 200 километра южно от Белград. Лагерът, за който организаторите казват, се фокусира върху уменията за оцеляване, се ръководи от ветерани от Сърбия и Русия. Миналият април около 30 деца от Сърбия пътуваха до Русия за подобно обучение. Местните информации за тазгодишния лагер на сръбска земя предизвикаха критики от страна на правозащитни групи и опозиционни партии. Желко Вукелич, сръбски ветеран от конфликтите в бивша Югославия и един от организаторите на лагера, разкритикува внезапното закриване. \"Лагерът бе организиран като други, които съществуват от години в Русия и подпомагат засилването на патриотичните чувства“ сред децата, каза той пред пресата. Той допълни, че репликите на оръжия, с които се обучават младежите, нямат връзка с огнестрелните оръжия. “Ние, като ветерани от войната, просто искаме нашите деца да са готови, ако днес - утре не дай Боже някой ни нападне, да се защитават“, предаде думите му Б92. Той настоя подобна подготовка да бъде организирана в Сърбия следващата година, защото „патриотизмът няма никаква цена“. Русия и Сърбия са съюзници в момента. Белград отказа да се присъедини към западните санкции срещу Кремъл, докато Москва подкрепя Сърбия в отричане на независимостта на Косово, бивша южна провинция, която се отдели след бомбената кампания на НАТО през 1999 г. Сподели:", "date": "2018.08.18", "title": "Белград закрива сръбско-руски лагер за военно обучение на младежи"}
{"url": "https://pik.bg/%D0%B4%D0%B0-%D0%BF%D0%B8%D0%B5%D1%88-%D0%B4%D0%B6%D0%B8%D0%BD-%D1%81-%D0%BF%D1%80%D0%B8%D1%8F%D1%82%D0%B5%D0%BB-%D0%BF%D0%BE-%D1%81%D0%B2%D0%B5%D1%82%D0%B0-%D1%81%D1%83%D0%BF%D0%B5%D1%80%D0%BE%D1%84%D0%B5%D1%80%D1%82%D0%B0-%D0%B7%D0%B0-%D1%80%D0%B0%D0%B1%D0%BE%D1%82%D0%B0-news773842.html", "text": "Ако обичате джин, страстен любител на пътуванията сте и имате верен приятел, с когото споделяте пътешествията, имаме предложение за работа тъкмо като за вас. Лондонската група Mr. Fogg’s, в парньорство с Bombay Sapphire, търсят служител - и негов приятел - които да прекосяват земното кълбо, пробвайки джин, с поети всички разходи. Работата се предлага в чест на откриването на новия бар на компанията, който се открива на 14 септември и е вдъхновен от главния герой на Жул Верн в \"Около света през 80 дни\" - Филиас Фог. 80-дневното пътуване ще отведе щастливата двойка до дестинации, като Хонконг, Париж, Ню Йорк, Сан Франциско, Бомбай и други, подобно на пътуването в романа. Безкрижните пътници обаче ще трябва да документират пътуването си, да взимат проби от различни видове джин и да събират растения и други продукти, за да създадат нов коктейл, който ще бъде част от менюто на новия бар. Кандидатите трябва да са навършили 21 години и да имат валиден паспорт, да са добри във фотографията и използването на социалните медии, както и да бъдат \"влюбени в неизвестното\", за да станат част от този многонационален маршрут. Избраните кандидати ще получат и заплащане при завръщането си от пътуването, но точната сума не е посочена, съобщава T+L. Сподели:", "date": "2018.08.18", "title": "Да пиеш джин с приятел по света? Супероферта за работа!"}
{"url": "https://pik.bg/%D1%81%D1%82%D0%BE%D0%B8%D1%87%D0%BA%D0%BE%D0%B2-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%BA%D0%B0%D1%83%D0%B7%D0%B0-%D0%BD%D0%B0-%D1%81%D1%82%D0%B8%D0%BB%D0%B8%D1%8F%D0%BD-%D0%BF%D0%B5%D1%82%D1%80%D0%BE%D0%B2-news773851.html", "text": "Христо Стоичков ще играе в благотворитния мач за събирането на средства за борбата срещу рака, организиран от Стилиян Петров и Джеймс Милнър. Срещата е на 8 септември на стадион \"Селтик Парк\". Освен Камата, в отбора на Петров ще са още Скот Браун, който е настоящ капитан на \"Селтик\", Хенрик Ларсон, Любомир Моравчик, Шей Гивън, Артур Боруц, Пади Маккорт, Джон Хартсън, Йоос Валгаерен, Йохан Мялби, Роби Кийн, Тош Макинли, Джаки Макнамара, Гарет Бари, Гайзка Мендиета, Луис Гарсия, Максуел, Саймън Донъли и Мартин Компстън. Капитан на другия отбор ще бъде полузащитникът на \"Ливърпул\" - Джеймс Милнър. В тима му ще играят Емил Хески, Стивън Уорнък, Крис Къркланд, Йон Арне Рийзе, Джолиън Лескът, Мика Ричардс, Джейсън Макатиър, Джейми Реднап, Джими Булард, Оуен Харгрийвс, Дирк Кайт, Питър Крауч, Алан Смит и Нийл Мелър. Цените на билетите за мача на \"Селтик Парк\" са между 30 и 700 лири. Треньори ще бъдат Брендън Роджърс и Юрген Клоп. Сподели:", "date": "2018.08.18", "title": "Стоичков ще участва в благотворителната кауза на Стилиян Петров"}
{"url": "https://pik.bg/%D0%BA%D1%83%D1%80%D0%B8%D0%BE%D0%B7-%D1%88%D0%BE%D1%84%D1%8C%D0%BE%D1%80-%D0%B4%D0%B0%D0%B4%D0%B5-%D0%BF%D0%BE%D0%BB%D0%BE%D0%B6%D0%B8%D1%82%D0%B5%D0%BB%D0%BD%D0%B0-%D0%BF%D1%80%D0%BE%D0%B1%D0%B0-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D0%B2%D0%B8%D0%B4%D0%BE%D0%B2%D0%B5-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news773930.html", "text": "олицията в гр. Каркастийо в северната испанска провинция Навара конфискува автомобила на водач, дал положителна проба както за алкохол, така и за всички видове наркотици, на които реагират полевите тестове. Освен че карал с 0.6 промила, шофьорът бил употребил канабис, амфетамини, кокаин и опиати, съобщава ЕвроНюз. Полицаите получили сигнал от друг жител на Каркастийо, че \"няколко добре почерпени човека се качват на кола\" и веднага организирали хайка. Резултатите от тестовете на водача обаче втрещили дори опитните ченгета. След като дал положителен резултат за употреба на алкохол, шофьорът бил глобен с €1 000 и му били отнети 6 контролни точки. Наказанието набъбнало с още €1 000 и други 6 точки, когато полевите тестове реагирали на коктейла от наркотици. Въпреки този куриозен случай статистиката посочва, че загиналите в пътнотранспортни произшествия в провинция Навара са най-малко в цяла Испания. За сметка на това обаче расте броят на катастрофите след употреба на алкохол. Сподели:", "date": "2018.08.18", "title": "КУРИОЗ! Шофьор даде положителна проба за всички видове наркотици"}
{"url": "https://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D0%B3%D0%B5%D0%BD%D1%83%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%BE%D0%BF%D0%B5%D1%80%D0%B0%D1%82%D0%BE%D1%80-%D0%B7%D0%BD%D0%B0%D0%B5%D0%BB%D0%B0-%D0%BE%D1%82-%D0%B3%D0%BE%D0%B4%D0%B8%D0%BD%D0%B0-%D0%B7%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%BC%D1%83-news773907.html", "text": "Инженерно проучване, поръчано от италианския магистрален оператор „Аутостраде пер л’Италия” миналата година, предупредило за състоянието на обвитите в бетон носещи кабели, т. нар. ванти, на рухналия по-рано тази седмица мост Моранди в Генуа, предаде „Ройтерс”, като се позова на информации на италианските вестници „Стампа” и „Република”. Холдингът „Аутостраде пер л’Италия”, контролиран от инфраструктурната група Атлантия, е оператор на участъка от магистрала А10, свързваща френската граница с Генуа. Мостът „Моранди”, който рухна, беше част от тази магистрала. Проблеми със съоръжението са възникнали малко след неговото изграждане през 1967 г. Някои от носещите кабели са били укрепени през 90-те години на миналия век, казаха експерти. Последното проучване е било направено през ноември миналата година. В него се констатира, че вантите на участъка от моста, който по-късно рухна, са реагирали на вибрация по начин, който не отговарял на очакванията, и че това налагало още инспекции. Според изследването тази аномалия на реакцията на кабелите на вибрация може да е била свързана с корозия на метала на някои кабели. Една от особеностите на моста е, че неговите кабели са \"опаковани\" с бетон, което прави много трудно оценяването на тяхното действително състояние. Цитираните италиански ежедневници посочват, че компанията „Аутостраде пер л’Италия” е обявила през май търг на стойност 20 милиона евро за укрепване кабелите на моста, които не са били подсилвани от близо 20 години. Засега компанията „Атлантия” не е коментирала информациите на двете издания, които се позовават на изследване на инженери от миланския Политехнически университет. „Аутостраде пер л’Италия” твърди, че е проверявала състоянието на моста на всеки три месеца, както трябва по закон, и е извършвала допълнителни проверки, като е наемала външни експерти. В. \"Стампа\" пише още, че вече се работи по проект, който да замести рухналия мост. Той би могъл да бъде завършен догодина и да струва 100 милиона евро. Ще има две платна във всяка посока, които ще са по-широки от досегашните две платна на моста „Моранди”, плюс аварийно платно. Сподели:", "date": "2018.08.18", "title": "Нови разкрития за трагедията в Генуа! Компанията оператор знаела от година за проблемите му"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%85%D0%BE%D1%80%D0%BC%D0%BE%D0%BD%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D0%B8%D1%82%D0%BE-%D0%B6%D0%B5%D0%BD%D0%B8%D1%82%D0%B5-%D0%BD%D0%B0%D0%B4%D0%B5%D0%B1%D0%B5%D0%BB%D1%8F%D0%B2%D0%B0%D1%82-news773880.html", "text": "Ако безуспешно се опитвате да свалите килограми дълъг период от време, може би хормоните са отговорни за вашия провал. Кои от тях по-специално влияят върху теглото и карат дамите да напълняват? Може би трябва да проверите хормоните си. Жените са много уязвими по отношение на хормоналния дисбаланс, желанието за храна и бавния метаболизъм във всички фази от техния живот. И трите неща от своя страна се повлияват от предменструалния синдром (ПМС), бременността, менопаузата и ежедневния стрес. Изследвания показват, че апетитът, загубата на тегло, метаболизмът и женските хормони са неразривно свързани. Проучване на механизмите на хормоните при дамите може да помогне за по-ефективното контролиране на теглото в комбинация с персонален хранителен режим и рутинни упражнения. За съжаление, жените са по-уязвими по отношение на хормоналния дисбаланс, отколкото мъжете. Хормоните влияят на представителките на нежния пол във всички възрасти, както и върху техния биологичен цикъл и ежедневен живот. Намалената функция на щитовидната жлеза, известна като хипотиреоидизъм, засяга много дами. Именно тя е и отговорна за наддаването на тегло. Най-честите симптоми включват умора, непоносимост към студ, надебеляване, суха кожа и запек. Повечето килограми са резултат от забавеното темпо на метаболизма. Естрогенът е женският полов хормон. По време на менопаузата нивото на естрогена намалява, което води до увеличаване на теглото, по-специално в областта на корема. Мастните клетки съхраняват и произвеждат естроген, който пък преобразува калориите в мазнини. Това от своя страна може да доведе до затлъстяване. По време на менопаузата нивата на прогестерон в организма също намаляват. Високото ниво на този хормон в организма съдейства за запазване на балансирано тегло, ето защо след началото на менопузата жените са изложени на по-висок риск от надебеляване. Именно тогава и много дами започват да задържат повече вода в организма си, както и се оплакват от подут корем. Някои жени страдат от хормонално нарушение, наречено синдром на поликистозните яйчниците. Това повишава нивата на тестостерон, което води до увеличаване на теглото, менструални смущения, окосмяване по лицето, акне и безплодие. Тестостеронът също така е отговорен за мускулната маса при дамите. Заради намаляване нивото на тестостерон по време на менопузата пък се забавя метаболизмът. Това от своя страна е предпоставка за наддаване на тегло. Хормонът инсулин се произвежда от бета-клетките на панкреаса. Той е отговорен за регулиране на мазнините и въглехидратите в организма. Инсулинът също така позволява на тялото да използва глюкозата, а високите му нива в кръвта допринасят за увеличаване на теглото. Този хормон може да бъде причинител и на синдрома на поликистозните яйчници. Надебеляването може да се дължи и на друг хормон, а именно кортизолът. Високото ниво на стресовия хормон води до повишаване на апетита и последващо увеличаване на теглото. Стресът и липсата на сън са две от основните причини за високо съдържание на кортизол в организма. Синдромът на Кушинг е рядко заболяване, заради което нивата на хормона на стреса също могат да бъдат високи. Хормоналният дисбаланс при жените и последващото увеличение на теглото могат да бъдат диагностицирани и лекувани. Лечението може да включва промени в начина на живот, прием на лекарства или синтетични хормони. Бъдете наясно с измененията, които настъпват в тялото ви и се консултирайте с лекар, когато имате съмнения, че хормоните ви не са в нормалните си нива. Сподели:", "date": "2018.08.18", "title": "ВАЖНО! Хормоните, заради които жените надебеляват"}
{"url": "https://pik.bg/%D0%BC%D0%B5%D1%80%D0%BA%D0%B8-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D1%81%D0%BF%D0%B5%D1%88%D0%BD%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D0%BC%D0%BE%D1%81%D1%82%D0%BE%D0%B2%D0%B5%D1%82%D0%B5-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news773906.html", "text": "Апелативната прокуратура във Велико Търново разпореди извършване на проверка на мостовите съоръжения на територията на целия апелативен район. Той включва петте области Велико Търново, Габрово, Русе, Плевен и Ловеч. Резултатите от проверката не са особено приятни. Констатирани са потребности и от отстраняване на нарушения ипропуски в съоръженията. Сред тях са: непочистена буйна растовидна и дървесна растителност по, под и около съоръженията, пречеща на видимостта и водеща до разрушаване конструкцията на съоръженията и затлачването на речното корито, липса на хоризонтална и вертикална пътна маркировка, дефекти и повреди по предпазните огради и мантинели. Също така има запушени отводнители и липсващи решетки. Забелязано е още: износване и слягане на асфалтовата настилка, пропуквания, корозия на арматурата и течове. За повече от 45 мостови съоръжение заключенията е за лошо експлоатационно състояние и остра нужда от извършване на основен ремонт. Един мост в община Трявна е затворен заради това, че стоманено бетоновата конструкция е силно подкопана и има сериозна опасност от срутването му. Мост в град Летница, над канал пък, все още се води в експлоатация въпреки, че е без предпазни мантинели и от двете страни, а настилката му е в трагично състояние. В лошо състояние са и мостовете над река Янтра във Велико Търново в местността Дълга лъка и между селата Шемшево и Леденик. В направо критично състояние пък е мостът над река Осъм при плевенското село Козар Белене, което е пред срутване. Подобен е и мостът на река Дъбнишка бара, отново в Плевенско, както и Сарайският мост в Русе. \"За проверените мостови съоръжения, за които е налице необходимост от ремонтно – възстановителни дейности, са набелязани конкретни мерки за укрепването им и са дадени срокове за осъществяването им. Там, където това не е направено, прокуратурите са дали предложения незабавно да се предприемат необходимите мерки. Ангажирани са органите на МВР да активизарт упражняването на сигналните си функции като следят за състоянието на пътя и издават писмени предупреждения, сигнални писма или разпореждания до собствениците, или до администрацията, управляваща пътя и до фирмата поддържаща пътния участък, за отстраняване на установените неизправности по тях. Направените констатации предполагат извършвне и на контролна проверка, която ще бъде осъществена след изтичане на определените срокове за отстраняване на констатирните нарушения”, се казва в съобщение от Апелативната прокуратура във Велико Търново. Сподели:", "date": "2018.08.18", "title": "МЕРКИ! Прокуратурата разпореди спешни проверки на мостовете в Северна България"}
{"url": "https://pik.bg/%D0%BF%D1%8A%D1%80%D0%B2%D0%B0%D1%82%D0%B0-%D0%BF%D0%BB%D0%B0%D0%B2%D0%B0%D1%89%D0%B0-%D1%84%D0%B5%D1%80%D0%BC%D0%B0-%D0%B2-%D1%81%D0%B2%D0%B5%D1%82%D0%B0-%D1%89%D0%B5-%D0%B7%D0%B0%D1%80%D0%B0%D0%B1%D0%BE%D1%82%D0%B8-%D1%81%D0%BA%D0%BE%D1%80%D0%BE-%D1%81%D0%BD%D0%B8%D0%BC%D0%BA%D0%B8-news773905.html", "text": "Първата в света офшорна млечна ферма ще заработи на пристанището на Ротердам тази година, като целта й ще е да помага на града да произвежда по-голяма част от храната си по устойчив начин. Дали обаче подобни ферми ще могат да произвеждат достатъчно големи количества, за да изхранват нарастващото население по света? Нидерландската имотна компания Beladon ще отвори първата \"плаваща ферма\" в света в пристанището на града, съобщава Профит. Тя е построила офшорното съоръжение на пристанището на Ротердам и ще го използва, за да отглежда 40 крави от породата Маас-Рейн-Изел, които ще бъдат доени от роботи. Застроените градски райони не изглеждат като най-разумното място за ферми, но намаляването на разстоянието, което храната изминава преди да достигне до чиниите на потребителите, има смисъл от природосъобразна гледна точка, тъй като така се намалява замърсяването, причинено от транспорта. Ако световното население нарасне до 9.8 милиарда до 2050 г., както се очаква, 70% от него се очаква да живее в градовете, в сравнение с 55% днес. Така че градските закрити ферми, където продукцията се отглежда вертикално на рафтове под ултравиолетова светлина, са във възход. Фермата на Beladon, която е на три нива и е захваната за морското дъно, се очаква да заработи в края на 2018 г. и да произвежда около 800 литра мляко дневно. Идеята за фермата хрумнала на Петер ван Вингерден, инженер в Beladon, през 2012 г., когато работел по проект за плаваща къща в река Хъдзън в Ню Йорк. Докато ван Виндерген бил в Ню Йорк ураганът Санди удря града, наводнявайки улиците и затруднявайки транспорта. Осъществяването на доставките почти спряло и два дена след това по магазините вече било трудно да се намерят пресни продукти. \"След като видях пораженията от урагана Санди реших, че храната трябва да се произвежда възможно най-близо до потребителя,\" казва ван Вингерден. Концепцията за плаващата ферма на ван Вингерден предвижда тя да е устойчива и на урагани. По-късно през 2012 г. неговият екип започнал да работи по дизайна и да разговаря с пристанищните власти в Ротердам. Въпреки първоначалните опасения относно потенциалния шум и миризма, пристанището предоставя на Beladon място, за да изгради прототип. Оттогава фермата започва да придобива форма, а по-рано това лято плаващата платформа бе преместена с шлеп от Заандам в Северна Холандия до Ротердам. Съпругата на Петер, Минке ван Вингерде, която е и негов бизнес партньор, споделя пред BBC, че фермата ще започне с 40 крави, което е достатъчно, за да излезе на нула. Според нея обаче количеството лесно може да бъде увеличено. Фермата също така има за цел да използва повторно и да рециклира колкото се може повече неща. \"Най-малко 80% от това, което нашите крави ще ядат, са отпадъци от хранителната индустрия в Ротердам,\" казва генералният мениджър на фермата Албер Бьорсен. Това може да включва зърно, изхвърлено от местните пивоварни, остатъци от кафенета и ресторанти, вторични продукти от местни мелници и дори трева, като всичко това ще се събира и транспортира с електрически камиони, осигурени от компанията за \"зелени отпадъци\" GroenCollect. \"Ще отглеждаме и водна леща, която също ще бъде използвана за храна на животните,\" казва г-жа ван Вингерден. \"Тя е богата на протеини, расте бързо и може да бъде подхранвана с урина от кравите. Ще имаме инсталация с четири или пет вертикални платформи където растението ще се отглежда под специални LED лампи.\" Проектът дори ще генерира сам част от необходимата му енергия. След като заработи, фермата ще произвежда и прясно и кисело мляко на място и ще го продава в Ротердам. Фермата също така ще обработва и продава кравешки тор. Петер и Минке ван Вингерден проверяват възможности да построят още плаващи ферми из страната, както и в Азия. Сподели:", "date": "2018.08.18", "title": "Първата плаваща ферма в света ще заработи скоро (СНИМКИ)"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BE%D1%82%D0%BA%D0%B0%D0%B7-%D1%82%D1%83%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B4-%D0%BD%D0%B5-%D0%BF%D1%83%D1%81%D0%BD%D0%B0-%D0%BF%D0%B0%D1%81%D1%82%D0%BE%D1%80-%D0%B1%D1%80%D0%B0%D0%BD%D1%81%D1%8A%D0%BD-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news773909.html", "text": "Турският съд отхвърли нова молба за освобождаване на американския пастор Андрю Брансън, който стана повод за разразяването на тежка криза в отношенията между Анкара и Вашингтон, предава \"Франс прес\". Съдът постанови, че Брансън ще остане под домашен арест, отхвърляйки третото подобно искане, заяви адвокатът на задържания Джем Халавурт. Той уточни, че има право на последващо обжалване след 15 дни, информира \"Фокус\". Пастор Брансън, който беше задържан през октомври 2016 г. по обвинения във връзки с терористични групировки и шпионаж, е изправен пред 35 години затвор, ако бъде осъден. В края на миналия месец той беше преместен от затвор в домашен арест по здравословни причини. Сподели:", "date": "2018.08.18", "title": "ПОРЕДЕН ОТКАЗ! Турският съд не пусна пастор Брансън на свобода"}
{"url": "https://pik.bg/%D0%BE%D1%82%D1%87%D0%B0%D1%8F%D0%BD%D0%B8%D0%B5-%D0%BC%D0%B0%D0%B9%D0%BA%D0%B0-%D1%81-%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%B5%D0%BD-%D0%B7%D0%BE%D0%B2-%D0%BF%D0%BE%D0%BC%D0%BE%D0%B3%D0%BD%D0%B5%D1%82%D0%B5-%D0%B4%D0%B0-%D1%81%D0%BF%D0%B0%D1%81%D1%8F-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B4%D1%80%D0%BE%D0%B3%D0%B8%D1%80%D0%B0%D1%82-%D1%8F-%D0%B8-%D1%8F-%D0%BA%D0%B0%D1%80%D0%B0%D1%82-%D0%B4%D0%B0-%D0%BF%D1%80%D0%BE-news773942.html", "text": "профила ми във Фейсбук - Виктория Николова Отчаяна майка от Варна се обърна с апел за съдействие, след като 22-годишната й дъщеря, заедно с внучката й на годинка са в неизвестност от 1 август. Като в популярния филм \"Не без дъщеря ми\", жената е готова да се бори, за да откопчи детето и внучето си от обкръжението на хора, за които твърди, че дрогират момичето и го заставят да проституира, а бебето през това време е оставено на произвола на съдбата. Ето какво разказа жената пред \"Варна24\", която е сезирала вече Второ РПУ във Варна и разчита на намесата на прокуратурата, за да успее да спаси момичетата си: \"На 20 юни т. г. дъщеря ми тръгва инцидентно и много набързо за София, като преди това човек от София, с който се е запознала в интернет, я е посетил. Още от 16 юни връзката с нея е затруднена, а след 21-и същия месеце тя започва да не се прибира при баба си, която живее в София, на която уж каза, че ще гостува. Твърди, че живее при хора, които определя като свои приятели. Обадила съм се в полицията във Варна 2-о РПУ. Сигурна съм че лицето, което я е посетило и тя не е познавала, има връзка с изчезването на дъщеря ми и внучката ми. Ежедневните неща, които тя обичайно е правила са променени, няма почти никакво развитие във Фейсбук, спря да ползва и Вайбър. Не си вдига телефона, друг човек владее комуникацията, мъж който е залепен за нея и заплашва. Тя звучи неадекватно и е много различна. Разбрах, че е била в депресия и отчаяна. Твърдя, че са я зарибили чрез измама, възможно е това да се е случило още във Варна около 16 юни, а на 20-ти тя заминава скоротечно. Промени се цялото й държание спрямо близките, езикът ѝ стана циничен, а грижите за детето остават на заден план. Когато отидох до София да се срещна с нея,  дойде с някакво момченце на около 11 години и твърдеше, че детето е нейно. Беше неадекватна. Тъй като момчето, от което забременя не призна детето, в родилния дом, когато изписваха внучката ми, аз поех грижата над тях. Затова разчитам и на съдействието на прокуратурата, за да мога да върна и двете си момичета, за да продължа да се грижа за тях. Смятам, че е системно дрогирана и заставяна да проституира. Тя няма доходи и е зависима. От 17 април бебето не е водено на детска консултация. Имам съмнение, че детето има здравословни проблеми, защото се души и си причинява болка. На 27 юли във София я заведох на лекар и педиатърката каза,че това е синдром на изоставените деца ,т.е че на детето му липсва внимание. Свидетели разказаха, че майка му пие кафе от неговото шишенце, което също говори за това, че в момента дъщеря ми не е на себе си. Ако успея да издействам прокурорска заповед ще мога да я прибера при себе си в Германия, където работя от години. Целта ми е да заминем заедно, за да я откъсна от тези хора. Затова обаче ми е нужна информация и призовавам всеки, който е виждал дъщеря ми и знае нещо за нея да се свърже с мен на \", обясни отчаяната жена. Сподели:", "date": "2018.08.18", "title": "ОТЧАЯНИЕ! Майка с покъртителен зов: Помогнете да спася дъщеря си, дрогират я и я карат да проституира"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BB%D0%BE%D0%B3%D1%8A%D1%80-%D1%83%D0%BB%D0%B8%D1%87%D0%B8-%D0%BF%D0%B0%D0%BF%D0%B8-%D1%85%D0%B0%D0%BD%D1%81-%D0%B2-%D0%BA%D1%80%D0%B0%D0%B6%D0%B1%D0%B0-%D0%B5%D1%82%D0%BE-%D0%BE%D1%82%D0%BA%D1%8A%D0%B4%D0%B5-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D0%B4%D0%B0%D1%80%D0%B0-%D0%B5-%D0%B3%D0%B5%D0%BF%D0%B8%D0%BB-%D0%BD%D0%BE%D0%B2%D0%BE%D1%82%D0%BE-%D1%81-news773793.html", "text": "Популярният сред тийнаудиторията влогър Тодор Азов уличи поета Константин Трендафилов в плагиатство, видя ПИК. Младият творец, който покрай гаджето си Дара реши да се пробва и като певец, се подвизава с артистичния псевдоним Папи Ханс, а преди броени дни пусна второто си парче - \"Суперпалав\". Макар м Иначе песента и клипът на Папи Ханс отнесоха доста критики. Мнозина определиха парчето като провал в сравнение с \"Кекс\", който предизвика истинска истерия. Самото видео също бе прието със смесени чувства от феновете. Режисьорското решение на Георги Манов да запълни камерата с дупе до дупе (общо 16 на брой) вече е изтъркано в световен мащаб, но у нас кой знае защо продължава да се котира. узиката и аранжимента да са на Искрен Тончев-Искрата, оказа се, че \" Супер палав \" звучи доста близко с хит от началото на 90-те години. В канала си в \"YouTube\" влогърът Азов посвети видео-реакция на парчето на Папи Ханс, в която разкри сходствата му с издадената през 1991 г. \"Gypsy Woman\" на американската певица В клипа устата на едно от дупетата бели и яде банан по предизвикателен начин. Спецове определят това като супер втръснало клише. Чуйте \"Суперпалав\" и \"Gypsy Woman\", и преценете сами дали парчетата си приличат. Под двете видеа е и реакцията на Азов: Сподели:", "date": "2018.08.18", "title": "ПЪРВО В ПИК! Влогър уличи Папи Ханс в кражба! Ето откъде любовникът на Дара е гепил новото си парче (ВИДЕО)"}
{"url": "https://pik.bg/%D1%81%D0%B5%D0%BA%D0%B8%D1%80%D0%B0-%D1%80%D0%B0%D0%B9%D1%8A%D0%BD-%D0%B5%D1%8A%D1%80-%D1%81%D0%BF%D0%B8%D1%80%D0%B0-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D1%81%D0%B8-%D0%BE%D1%82-%D0%B8-%D0%BA%D1%8A%D0%BC-%D0%B1%D1%83%D1%80%D0%B3%D0%B0%D1%81-news773952.html", "text": "Нискотарифната авиокомпания \"Райън еър\" ще спре полетите си от и за Бругас от ноември. Дружеството преустанови продажбата на билети до всяка една от 11-те дестинации, които се обслужват от бургаския аеропорт, съобщава Флагман. Според неофициална информация причината е глобалното преструктуриране на най-големия авиопревозвач в Европа. Общоизвестен факт е, че компанията има сериозни финансови проблеми, наскоро отряза част от полетите си до София и още няколко източноевропейски държави, а от ноември ще спре обслужването и на тези до Бургас и Пловдив. След запитване от Община Бургас уточниха, че \"Райън еър\" са ги известили за плановете си, но са уточнили, че от април ще подновят полетите си. Това било част от политиката им за зимния и неособено активен за туризъм сезон. До края на годината се очаква да бъдат преразгледани и дестинациите, които авиопревозвачът обслужва. Не е изключено част от тези към които няма сериозен интерес да отпаднат за сметка на други. Засега е известно, че полетите от Полша към Бургас са изключително популярни и са сред най-успешните линии на авиопревозвача в Източна Европа. Сериозен е и интересът към тези за Бергамо. Те със сигурност ще останат, но други ще бъдат заменени с по-известни дестинации. От Община Бургас уточниха, че фирмата до този момент не се е възползвала от фонда за субсидиране на нискотарифните полети. Припомняме, че \"Райън еър\" откри своя база в Бургас през пролетта на тази година и пусна редовни полети до 11 дестинации в Европа. Големият интерес към евтините самолетни билети докара в региона хиляди туристи, но и съвпадна със сериозните финансови проблеми на превозвача, които доведоха до стачки и отменени полети в целия континент. Сподели:", "date": "2018.08.18", "title": "СЕКИРА! \"Райън еър\" спира полетите си от и към Бургас"}
{"url": "https://pik.bg/%D0%B1%D0%B5%D0%B7%D1%80%D0%B0%D0%B7%D1%81%D1%8A%D0%B4%D1%81%D1%82%D0%B2%D0%BE-%D0%BD%D0%B0%D0%B4-6000-%D0%B4%D1%83%D1%88%D0%B8-%D1%81%D0%B0-%D1%85%D0%B2%D0%B0%D0%BD%D0%B0%D1%82%D0%B8-%D0%B4%D0%B0-%D1%88%D0%BE%D1%84%D0%B8%D1%80%D0%B0%D1%82-%D0%BF%D0%B8%D1%8F%D0%BD%D0%B8-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news773971.html", "text": "Над 6000 души са хванати да шофират пияни през първите 7 месеца на годината, показват данните на Пътната полиция. На половината от водачите дрегерът е отчел над 1,2 промила алкохол. Може ли да се изчисли кога е безопасно шофьор да седне зад волана? Формулата за бързо изтрезняване се раздава на всички прегрешили шофьори, които минават през специална програма в пробационната служба в Пловдив. „Често ми задават въпроса: Колко трябва да съм изпил, за да имам в кръвта повече от 1,2 промила? Това при всички случаи прави повече от 3 големи питиета твърд алкохол. Тоест над 300 грама. Ако трябва да ги сметнем в бири – това прави около 2,5 литра бира, а във вино – около литър и 300 грама вино“, обясни Георги Марков, инспектор-психолог, областна служба \"Изпълнение на наказанията“ – Пловдив, цитиран от Би Ти Ви. Това значи, че 100 грама 40-градусова ракия се усвоява за четири часа, а двеста грама – за осем. „При един добре работещ черен дроб, при един добър метаболизъм, при 12 часа минимум – би могъл да докара сутринта промилите до под 0,5”, обясни доц. Маргарита Нешева. На всеки час в организма се разграждат по 0,15 промила, изчисляват токсиколозите и предупреждават, че трябва да се внимава най-много с леда в питиетата. „Разредените напитки и коктейлите също са много опасни, защото тогава може да се приеме много голямо количество алкохол. Разреденият алкохол е страшен капан”, каза доц. Нешева. За да излъжат дрегера, шофьори пият глюкоза, енергийни напитки или буркан течен мед. „Може би най-интересната, която са ми споделяли в групата, е пиенето на нафта, след консумация на алкохол. По този начин, твърди участник, би могъл да заблуди дрегера и той да не отчете количеството алкохол“, допълни Георги Марков. Най-сигурната рецепта обаче е след препиване да се пие много вода. И да не се кара поне 12 часа след тежък запой. Сподели:", "date": "2018.08.18", "title": "БЕЗРАЗСЪДСТВО! Над 6000 души са хванати да шофират пияни от началото на годината"}
{"url": "https://pik.bg/%D1%81%D0%B2%D1%8F%D1%82-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D1%83%D1%81%D0%BF%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BD%D0%B0%D0%B9-%D0%B2%D0%B5%D0%BB%D0%B8%D0%BA%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D0%B2%D0%B5%D1%82%D0%B5%D1%86-news773993.html", "text": "Църквата почита днес най-великия български светец и небесен закрилник на народа ни - свети Йоан Рилски. Той е починал на 18 август 946 година. Родното му място е село Скрино, разположено в Осоговска планина край река Струма. Родителите му отрано му вдъхнали вяра и любов към Бога. Когато починали, той раздал на бедни и болни хора своята част от наследеното от тях имущество и постъпил като послушник в близкия манастир. След известно време станал монах, после напуснал светата обител и си направил колиба в планината, където се хранел само с диви растения и прекарвал времето си в пост и молитва. През една нощ обаче разбойници го нападнали, набили го и го изгонили оттам. След скитане из планината намерил дълбока пещера и се заселил в нея. Намерило се място в пещерата и за Лука. Двамата почнали да се подвизават в труд и молитва. Разтревожен за сина си, бащата тръгнал из планината да го търси. Намерил го в пещерата като същински отшелник. Разгневил се и се озлобил срещу брата си Йоан, че е допуснал това. Преподобният мълчал. Бащата хванал сина си и го повел със себе си. Св. Йоан коленичил и със сълзи се молел Господ да устрои нужното за вечното спасение на момчето. След това седнал в пещерата и се отдал на размисли за опасностите на светския живот. Като вървели по пътя към родното село, змия ухапала младия Лука и той умрял. Бащата, дълбоко нажален от станалото, се почувствал виновен за тъй неочакваната смърт на момчето. Той взел мъртвото тяло и го понесъл обратно към пещерата на св. Йоан. Пустинникът поискал от него да погребат момчето близо до пещерата. Когато бащата си отишъл, св. Йоан започнал редовно да ходи при гроба. Сядал до него и се отдавал на мисли за суетността на тукашния живот. Това било любимото му място. Тук той си почивал от усилните подвизи. А подвизите му били големи - срещу съблазните и изкушенията от злите духове, а също и срещу немощите на плътта. В тая пещера св. Йоан прекарал 12 години. От пещерата той минал във великата Рилска пустиня. Поселил се в хралупата на едно грамадно дърво. Постел, молел се и плачел. Хранел се само с треви. Не виждал никъде човешко лице. Живеел със зверовете, които се оказали добри към него. След известно време го открили овчари и вестта за него бързо се разнесла. Много хора от различни места идвали при хралупата, за да видят и чуят тоя пустинник. Някои от тях водели със себе си болни. Със силните си молитви преподобният измолвал от Бога за всички здраве. Но и тук великият отшелник не останал скрит от човеците. Слухът за неговите удивителни подвизи стигнал и до благочестивия цар Петър. Царят искал да го види и да разговаря с него. Пратил му в дар злато и плодове. Св. Йоан приел с благодарност плодовете, но златото върнал, защото не му било нужно. Скромен и смирен, той отклонил срещата с царя, но му написал в писмо какво е нужното за него и за държавата. Мнозина надошли около Божия угодник и пожелали да се отдадат на подвизи като него. Построили манастир, пръв игумен на който станал сам преподобният Йоан. Преди смъртта си св. Йоан оставил писмен завет на своите ученици и следовници, в който отправя съвет: \"Новопокръстените люде от единокръвния свой народ утвърждавайте във вярата и ги наставлявайте да изоставят непристойните езически обичаи и злите нрави...\" Първоначално храмът бил устроен в пещерата, гдето по-рано живеел свети Йоан. На седемдесетгодишна възраст преподобният блажено починал. Бил погребан в самата пещера от братята монаси. След няколко десетки години Божият угодник се явил на учениците си и поискал от тях да пренесат мощите му в град Средец (София). Като отворили гроба му, те видели нетленно и благоуханно неговото тяло. Прославяйки Бога, с почести го пренесли в София. Това станало на 19 октомври. Оттогава на този ден тържествено се чества неговата памет. Светите мощи били положени най-напред в църквата \"Св. великомъченик Георги Победоносец\". После били пренесени в църквата \"Св. апостол и евангелист Лука\". В дванадесети век един благочестив и богат българин построил в чест на св. Йоан Рилски хубава каменна църква, в която били пренесени мощите му и при която се образувал манастир. Страдалци от всякакъв род тук получавали здраве, утеха и подкрепа. През 1195 г. българският цар Асен І тържествено пренесъл мощите от София във Велико Търново - тогавашната столица на България. Сега мощите на св. Йоан Рилски Чудотворец почиват наново в неговата света Рилска обител. Един ден неговият племенник Лука, без да каже на баща си, тръгнал да търси любимия си чичо из планината. След големи трудности го намерил. Като видял отдалече момчето, св. Йоан помислил, че сънува. Толкова му се видяло чудно, че може сред това пусто място да стъпи човешки крак. С любов той приел племенника си. Много се зарадвал, като чул от него, че желае също да се подвизава. Три пъти в годината - на 19 октомври, 1 юли и 18 август, християните отдават почит на светеца, роден около 876 година. Сподели:", "date": "2018.08.18", "title": "СВЯТ ПРАЗНИК! Почитаме успението на най-великия български светец"}
{"url": "https://pik.bg/%D0%B3%D0%B5%D1%80%D0%BE%D0%B9-%D1%81%D0%BF%D0%B0%D1%81%D0%B8%D1%82%D0%B5%D0%BB-%D0%B2%D1%8A%D1%80%D0%BD%D0%B0-%D0%BE%D1%82-%D0%BE%D0%BD%D1%8F-%D1%81%D0%B2%D1%8F%D1%82-%D1%83%D0%B4%D0%B0%D0%B2%D0%BD%D0%B8%D0%BA-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B8%D1%8F-%D0%BF%D0%BB%D0%B0%D0%B6-%D0%B2-%D0%B1%D1%83%D1%80%D0%B3%D0%B0%D1%81-news773925.html", "text": "Удавник, който вероятно е получил инфаркт в морето или е имал здравословен проблем със сърцето, е спасен по чудо на Северния плаж след самопожертвователни и изключително точни действия на бургаски спасител. Вчера следобед около 17:00 ч., в бурното море и при мъртво вълнение, лайфгардът Георги Калчев, който бил на смяна по това време, забелязва синя шапка да плува около шамандурата на 1 пост на плажа. Той се усъмнил и веднага предприел спешни мерки по изваждането на бедстващия във водата човек, предава Флагман. \"Започнах да плувам до шамандурата. Претърсвах дъното около 15 мин., но не можах да намеря нищо повече от шапката. Тръгнах да излизам и тогава видях с периферното си зрение обърнат по гръб възрастен мъж. Достигнах го и започнах да го влача към брега. Мислех, че съм го изтървал. Извадих го на брега, посрещнаха ме туристи, които поеха тялото. Човекът беше без дишане и без пулс, беше си удавен. Докато взимах апарата за изкуствено дишане, дойде и старши спасителят Петър Русев. Направихме му сърдечен масаж и изкуствено дишане. Човекът се свести. След като оказахме първа долекарска помощ линейка го откара в Спешното в Бургас\", обясни спасителят Георги Калчев. 60-годишният удавник към момента се намира в реанимацията на УМБАЛ – Бургас. Мъжът не е потърсен от близки и роднини. Припомняме, че 15-ти ден на Бургаския плаж има мъртво вълнение, което е особенно опасно за живота на влезлите да се къпят в морето. Сподели:", "date": "2018.08.18", "title": "Герой! Спасител върна от оня свят удавник на Северния плаж в Бургас"}
{"url": "https://pik.bg/%D0%BD%D0%B0%D1%88-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BF%D0%BE%D0%B5-%D0%BA%D1%8A%D0%BC-%D1%81%D0%B5%D1%80%D0%B8%D1%8F-%D0%B1-news773932.html", "text": "Националът Андрей Гълъбинов ще играе в Серия \"Б\" през новия сезон. Нападателят подписа 3-годишен договор с втородивизионния \"Специа\". 29-годишният българин има 18 мача и 3 гола през миналата кампания в елита на Италия, в която защитаваше цветовете на \"Дженоа\". Той има сериозен опит във второто ниво на италианския футбол, където се подвизаваше между 2013 и 2017 г. За четири пълни сезона в Серия \"Б\" Гълъбинов има близо 50 гола с екипите на \"Ливорно\", \"Авелино\" и \"Новара\", преди да стане част от \"грифоните\" през миналото лято. \"Специа\" завърши на 10-о място през сезон 2017/18. Сподели:", "date": "2018.08.18", "title": "Наш национал пое към Серия Б"}
{"url": "https://pik.bg/%D1%80%D1%8F%D0%B7%D0%BA%D0%BE-%D0%B2%D0%BB%D0%BE%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D1%81%D0%BA%D0%B8%D1%82%D0%B5-%D0%BD%D0%B0%D0%B3%D0%BB%D0%B0%D1%81%D0%B8-%D0%B2-%D1%81%D0%B0%D1%89-%D0%B2-%D1%80%D0%B5%D0%B7%D1%83%D0%BB%D1%82%D0%B0%D1%82-%D0%BD%D0%B0-%D0%B8%D0%BD%D1%84%D0%BB%D0%B0%D1%86%D0%B8%D1%8F%D1%82%D0%B0-news773972.html", "text": "Доверието на американските потребители в икономическото развитие на страната се влоши изненадващо рязко през август до 11-месечно дъно отчасти поради опасения, свързани с високата инфлация в страната, показват предварителни резултати от проучване на агенция \"Томсън-Ройтерс\" и Университета на Мичиган. Индексът на потребителското доверие в САЩ падна през август до 95,3 пункта от 97,9 пункта през юли при осреднена прогноза на финансовите пазари за слабо повишение до 98,0 пункта, като това е най-слабото ниво на индекса от септември 2017-а година насам. Главният икономист на проучването Ричарт Къртин отбеляза, че резултатите от последната анкета показват, че влошаването на потребителските нагласи е концентрирано сред домакинствата, разполагащи с доходи в долната третина на скалата на фона на по-неблагоприятното възприемане на пазарни цени. \"Данните сочат, че потребителите са станали много по-чувствителни към дори относително по-ниската инфлация, отколкото тя беше през последните десетилетия\", посочи той. Ричард Къртин добави: \"Като цяло данните показват, че потребителите имат малка толерантност относно надвишаването на инфлационните цели, като повишаваните от Фед лихвени ставки играят все по-решаваща роля при вземането на решения за покупки\". Индексът на потребителски очаквания за бъдещата икономическата активност остана на юлското ниво от 87,3 пункта, докато индексът, определящ оценката на американските потребители за текущите икономически условия в страната, се понижи рязко през август до 107,8 пункта от 114,4 пункта през юли. Според Университета в Мичиган условията за закупуване на големи домакински стоки с дълготрайна употреба са най-неблагоприятните от близо четири години насам, докато условията за покупката на моторни превозни средства са най-неблагоприятните от далечната 1984-а година. Едногодишните потребителски инфлационни очаквания остават за втори пореден месец на ниво от 2,9%, докато петгодишните инфлационни очаквания се повишават до 2,5% от 2,4% през юли. Жилищните цени пък се определят от американските потребители като най-неблагоприятни от 2006-а година насам. Сподели:", "date": "2018.08.18", "title": "Рязко влошаване на потребителските нагласи в САЩ в резултат на инфлацията"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BD%D0%B0-%D1%82%D1%80%D0%B5%D1%82%D0%BE-%D0%BC%D1%8F%D1%81%D1%82%D0%BE-%D0%B2-%D0%B5%D0%B2%D1%80%D0%BE%D0%BF%D0%B0-%D0%BF%D0%BE-%D0%B4%D0%BE%D0%B1%D0%B8%D0%B2-%D0%BD%D0%B0-%D0%B7%D0%BB%D0%B0%D1%82%D0%BE-news773926.html", "text": "Условията на труд в минерално-суровинния отрасъл се подобряват. Това стана ясно на събрание по случай Деня на миньора. Българската минно-геоложка камара представи данни, които потвърждават и значението на сектора за развитието на икономиката на страната. Според доклада България е на трето място в Европа по добив на злато, четвърто по добив на мед и на пето място по добив на лигнитни въглища. За 2017 година, и първите седем месеца на 2018 година, приходите от концесионни договори са в размер на 143 милиона лева. 71 милиона от тях са разпределени в общините, на чиято територия има концесия. Според експертите това значително подобрява стандарта на живот в тези райони. Заплащането в сектора също се е увеличило - средната годишна заплата на заетите в него е 18 245 лв, което надвишава средната за страната. Теменужка Петкова, министър на енергетиката: Това е отрасълът, който дава приблизително 4 % от БВП на страната. Това е отрасълът, в който са заети пряко близо 24 000 български граждани и 120 000 са заети в дейности, свързани с минерално-суровинната индустрия. Сподели:", "date": "2018.08.18", "title": "България е на трето място в Европа по добив на злато"}
{"url": "https://pik.bg/%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%80%D0%B0%D0%B7%D0%BF%D0%BE%D0%BB%D0%BE%D0%B6%D0%B8-%D0%B0%D1%80%D0%BC%D0%B8%D1%8F%D1%82%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B0%D0%BB%D0%B1%D0%B0%D0%BD%D0%B8%D1%8F-news773918.html", "text": "Черна гора разположи армията на границата с Албания, съобщава радио Б92. Балканската държава укрепва контрола на границата с Албания заради възможен мигрантски наплив. Военнослужещи ще се присъединят към граничарите. Министерството на отбраната на Черна гора потвърди, че са изпратили войници на контролно-пропускателния пункт Бозай и добави, че границата ще бъде охранявана от смесени патрули, информира \"Нюз.бг\".. \"Основната цел е предотвратяване нелегално пресичане на държавната граница с Албания, но също така други незаконни дейности на границата и в граничната зона\", пояснява ведомството. Армията е разположена след решение на Съвета за отбрана и сигурност, прието в средата на юли във връзка с информация за наплив на мигранти от Гърция през Албания. Сподели:", "date": "2018.08.18", "title": "Черна гора разположи армията по границата с Албания"}
{"url": "https://pik.bg/%D1%82%D0%B8-%D0%B4%D0%B0-%D0%B2%D0%B8%D0%B4%D0%B8%D1%88-%D0%B4%D0%BE%D1%80%D0%B8-%D0%B8-%D0%BF%D0%BE-%D0%B1%D1%83%D0%B7%D0%B0%D1%82%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D1%86%D0%B5%D0%BB%D1%83%D0%B2%D0%BA%D0%B8%D1%82%D0%B5-%D0%BC%D0%B5%D0%B6%D0%B4%D1%83-%D1%83%D1%87%D0%B5%D0%BD%D0%B8%D1%86%D0%B8-%D0%B8-%D1%81%D1%82%D1%83%D0%B4%D0%B5%D0%BD%D1%82-news773822.html", "text": "Правителството на Тайланд одобри редакцията на \"Правилата за поведение на учащите се\", представени за разглеждане от образователното министерство на страната, съобщава вестник \"Нейшън\". Отбелязва се, че едно от нововъведенията са забраните за провеждане на събрания, които потенциално биха могли да доведат до нарушаване на обществения ред и спокойствието на гражданите, а също и \"неуместни прояви на привързаност и непристойно поведение. Първата забрана е насочена към младежите, устройващи масови сбивания между професионално-технически гимназии, в които често се използва и оръжие. Втората забрана е за целувки и прегръдки, при това не само на обществени места, но и в \"интимна обстановка\". Пояснява се също, че \"целувката по бузата на лице от друг пол или прегръдка са неуместни и неприлични\". Смята се още, че специално на Св. Валентин трябва да се установи строг контрол върху спазването на забраните. Традиционният морал в Тайланд забранява публичните прояви на привързаност: дори съпрузи не бива публично да проявяват близост, да се докосват дори. Максималното, което е позволено на обществени места - това е влюбените да се държат за ръце. Новите правила засягат учениците от средните и висши учебни заведения и ще влязат в сила след публикуването им в Royal Government Gazette - специално издание, в което се публикуват новите тайландски укази, закони и регулации. Сподели:", "date": "2018.08.18", "title": "ТИ ДА ВИДИШ! \"Дори и по бузата не може\"! В Тайланд забраниха целувките между ученици и студенти"}
{"url": "https://pik.bg/%D0%B1%D0%B8%D1%80%D0%BD%D0%B8%D1%86%D0%B8%D1%82%D0%B5-%D0%B3%D0%BB%D0%BE%D0%B1%D0%B8%D1%85%D0%B0-%D0%BE%D0%B1%D1%89%D0%B8%D0%BD%D0%B0-%D0%BB%D1%8F%D1%81%D0%BA%D0%BE%D0%B2%D0%B5%D1%86-%D0%B7%D0%B0%D1%80%D0%B0%D0%B4%D0%B8-%D0%B4%D1%8A%D0%BB%D0%B3-news773974.html", "text": "Националната агенция за приходите състави ревизионен акт на община Лясковец, която дължи близо 200 хиляди лева за данък добавена стойност. Кметът на община Лясковец д-р Ивелина Гецова обясни за ситуацията пред БНР: \"Общината попада в хипотезата да се регистрира по ДДС. При регистрацията излизаме със задължения по ДДС, които трябва да внесем към държавата и правим погасителен план с НАП, за да не я платим наведнъж\". Д-р Гецова увери, че общината спазва погасителния план и си плаща задължението. Неплатеният ДДС е за изпълнението на инфраструктурни проекти. За обезпечаване на дълга е заложен общински имот на същата стойност. Община Лясковец има непогасени плащания за близо половин милион лева, включително задължението, заради което отнесе акт от НАП. Сподели:", "date": "2018.08.18", "title": "Бирниците глобиха община Лясковец заради дълг"}
{"url": "https://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BC%D0%BE%D1%81%D1%82-%D0%B2-%D0%B8%D1%82%D0%B0%D0%BB%D0%B8%D1%8F-%D0%BF%D1%80%D0%BE%D0%B5%D0%BA%D1%82%D0%B8%D1%80%D0%B0%D0%BD-%D0%BE%D1%82-%D1%80%D0%B8%D0%BA%D0%B0%D1%80%D0%B4%D0%BE-%D0%BC%D0%BE%D1%80%D0%B0%D0%BD%D0%B4%D0%B8-news773987.html", "text": "Южният италиански град Беневенто затвори за движение един от мостовете си днес, който е проектиран от Рикардо Моранди, инженера на рухналия в Генуа мост, предаде БТА, цитирайки ДПА. Затварянето за движение на моста Сан Никола в Беневенто е предпазна мярка, обясни във Фейсбук кметът на града Клементе Мастела. Той призна, че мярката ще причини задръствания и се извини за това. \"Но безопасността на гражданите на Беневенто и отвъд пределите на града за мен и за моята администрация е основна и неподлежаща на компромис грижа\", допълни Мастела. Мостът ще бъде отворен за движение едва след като техническа комисия, съставена от университетски преподаватели и от експерти от агенцията по поддръжка на магистралите, даде окончателен отговор на въпроса дали съоръжението е солидно. Мостът Сан Никола в Беневенто е построен през 50-те години на миналия век по проект на Моранди, който е проектирал още много мостове в Италия и в чужбина. След трагедията с моста в Генуа други италиански градове обещаха да извършат проверки на проектирани от Моранди мостове. Такива има във Флоренция, Рим, Агридженто в Сицилия и на други места. Вчера общината в Рим каза, че е предвидила 2 милиона евро за извънредни дейности по поддръжка на мост, проектиран от Моранди на магистралата, водеща към основното летище на града. Същевременно в италианските социални медии се появиха кадри от среща, на която италианският вицепремиер и министър на вътрешните работи Матео Салвини се весели със симпатизанти в Сицилия вечерта на 14 август, броени часове след рухването на моста в Генуа, пише в. \"Фигаро\". Снимките, на които се вижда Салвини на трапеза със симпатизанти на неговата партия Лига, са направени в италианския град Месина. Те бяха разпространени в социалните мрежи от хора, присъствали на тържеството. То е било планирано преди трагедията в Генуа и Салвини не е решил да го анулира заради нея. На снимките се виждат ястия с риба, торта и чаши с вино, както и много усмихнати лица, в това число и Салвини. В социалните мрежи хората започнаха да се питат дали той се е държал подобаващо вечерта на 14 август. Представители на Демократическата партия дори призоваха вицепремиера да се извини за поведението си. Сподели:", "date": "2018.08.18", "title": "Затвориха мост в Италия, проектиран от Рикардо Моранди"}
{"url": "https://pik.bg/%D0%BC%D0%B5%D0%B3%D0%B0%D0%B8%D0%B7%D0%BD%D1%83%D0%B4%D0%B2%D0%B0%D0%BD%D0%B5-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B8-%D0%B1%D0%B0%D0%BD%D0%B4%D0%B0%D1%82%D0%B0-%D0%BC%D1%83-%D0%B3%D0%BE%D1%82%D0%B2%D0%B5%D0%BB%D0%B8-%D1%80%D0%B5%D0%BA%D0%B5%D1%82-%D0%B7%D0%B0-20-%D0%BC%D0%B8%D0%BB%D0%B8%D0%BE%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D1%81-%D0%BA%D0%BB%D1%8E-news773941.html", "text": "Над 20 млн. лева с рекет е искала да прибере разбитата от ГДБОП банда на Димитър Желязков - Митьо Очите. Ключова роля в мегаизнудването наред с Очите и подчинените му главорези има и общинският съветник от Несебър Пейко Янков, обявиха от прокуратурата. Самият Янков успя да се укрие по време на полицейската операция и след 10 дни в нелегалност се предаде сам в понеделник. Това даде възможност на прокуратурата да му повдигне три обвинения. Освен за участие в престъпната група, той е подведен под отговорност и за палеж на казино в Слънчев бряг и изнудване на съдружник. От прокуратурата обявиха, че срещу него има множество показания на явни свидетели и изготвени пожаротехнически и ДНК експертизи. За това бе поискан и постоянният му арест от спецсъда. Сред знаковите жертви на бандата е и бизнесменът Атанас Симеонов, пише столичен ежедневник. Той според прокуратурата е принуждаван от главорезите на Очите да прехвърли дяловете си във фирма \"Хермес Груп\" на името на съдружника си Пейко Янков. Дружеството върти много казина и игрални зали по морето, оценявани на милиони левове. Там рекетираният Симеонов притежава около 30 процента, а останалите са на Пейко Янков. Според криминалисти след отказа на бизнесмена да се оттегли са палени казина и отправяни заплахи на негови близки. Събраните доказателства сочат, че атаките са поръчвани лично от общинаря Янков, обявиха прокурори. Фирма \"Хермес Груп\" е част от бизнес империята на Пейко Янков. Той я наследява след екзекуцията на баща си Димитър през 2007 г. Чрез нея близкият до силовите групировки и приятел на политици и магистрати Янков-старши успява да приватизира десетки хотели и заведения в Слънчев бряг. Собствеността на повечето от тях и до ден днешен се води на името на \"Хермес Груп\", показва туристическият справочник на община Несебър. Сред тях е и ултралуксозният \"Хризантема\" в центъра на курорта. В активите на \"Хермес Груп\" са и още няколко знакови хотела на Слънчака. Тяхната обща цена според експерти е минимум 50 млн. лв., което оценява дяловете на рекетирания Атанас Симеонов на минимум 20 милиона. Наред с атракциите на партера на хотела \"Хризантема\" от години има и огромно казино. То се управлява от друга фирма на изнудвания бизнесмен Атанас Симеонов. Твърди се, че именно казиното е една от причините за конфликта между Янков и Симеонов. От години двамата имат спор коя точно фирма да върти казиното и прибира милионните печалби. След като казусът затъва в съдебни дела, общинарят Янков се обръща за помощ към Митьо Очите, обясняват разследващи. Така се стига и до наказателните акции от главорезите на несебърския Ал Капоне. Според ченгета намесата на Очите разширява случая и вместо само казиното Янков и аверите му вече настояват за контрол над цялата фирма, въртяща апетитните хотели. Хора от Несебър разказват, че Митьо Очите и Пейко Янков са близки от години. Връзката прави покойният баща на Янков - Димитър. Приживе той се сочеше за един от основните играчи в Слънчев бряг и близък до силовите групировки, напомня още столичното издание. Очите и Янков-старши се сближават през 1997 г. след атентат срещу тогавашния кмет на Несебър. Малко след екшъна бе заловен и извършителят Петко Крумов-Камбоджанеца, който направи пълни самопризнания, уличавайки именно Димитър Янков като поръчител. По това време Митьо Очите все още е треторазрядна мутра в Несебър и с още няколко яки момчета охранява Янков. След показанията на Камбоджанца той бе поставен под охрана от МВР, но загина при мистериозен пожар в тайната вила, където бе настанен. През следващите години Димитър Янков прави солидна политическа кариера. паралелно с него възход има и охранителят му Димитър Желязков. От прост гавазин Митьо Очите еволюира в мощен престъпен бос, слагайки ръка на дрогата в Слънчев бряг. Вероятно за благодарност близки до Очите хора не веднъж атакуват силово политически врагове на Янков, спомнят си криминалисти. Сподели:", "date": "2018.08.18", "title": "МЕГАИЗНУДВАНЕ! Митьо Очите и бандата му готвели рекет за 20 милиона! Общински съветник с ключова роля в аферата"}
{"url": "https://pik.bg/%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D0%B2%D1%82%D0%BE%D1%80%D0%B8-%D0%B3%D1%80%D0%B5%D0%B1%D0%B5%D0%BD-%D0%BA%D0%B0%D0%BD%D0%B0%D0%BB-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news773973.html", "text": "Президентът на Международния олимпийски комитет Томас Бах ще направи символичната първа копка на втория гребен канал в Пловдив. Това ще стане по време на световното първенство по гребане за мъже и жени, което ще се проведе в града от 9 до 16 септември. Вторият гребен канал в Пловдив може да бъде готов до пролетта на 2020 година. Строителните дейности ще продължат една година, а по предварителни разчети съоръжението ще струва около 10 млн. лева. Сподели:", "date": "2018.08.18", "title": "Започват строежа на втори гребен канал в Пловдив"}
{"url": "https://pik.bg/%D0%B1%D0%B5%D0%B7-%D1%82%D0%B0%D0%BA%D1%81%D0%B8-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D1%8F%D1%81%D0%BB%D0%B8-%D0%B2-%D1%81%D1%82%D1%80%D0%B0%D0%BB%D0%B4%D0%B6%D0%B0-news773976.html", "text": "Семействата с повече от едно дете, които посещават яслите, ще заплащат 50 на сто от таксата за второто и всяко следващо дете, разяснява \"Новини.бг\". През последните години броят на децата в детските ясли в общината е намалял значително. Очаква се с отпадането на таксата да бъдат обхванати повече деца от 1 до 3-годишна възраст, които да започнат да посещават детските заведения. Общинските съветници в Стралджа решиха да отпаднат таксите за ползване на детските ясли, съобщиха местните старейшини. Сподели:", "date": "2018.08.18", "title": "Без такси в детските ясли в Стралджа"}
{"url": "https://pik.bg/%D1%83%D1%87%D0%B5%D0%BD%D0%B8-%D0%B4%D0%BE%D0%BA%D0%B0%D0%B7%D0%B0%D1%85%D0%B0-%D1%87%D0%B5-%D0%BC%D1%8A%D0%B6%D0%B5%D1%82%D0%B5-%D1%81%D0%B0-%D0%BF%D0%BE-%D1%83%D0%BC%D0%BD%D0%B8-%D0%BE%D1%82-%D0%B6%D0%B5%D0%BD%D0%B8%D1%82%D0%B5-news773955.html", "text": "Учени доказаха, че мъжете съобразяват по-бързо, взимат най-верните решения и понасят стресовите ситуации по-добре от жените, пише изданието \"Сел\". Екип от университета във Вашингтон проведе уникален експеримент, с който провери бързината на реакциите спрямо графична информация. Въпреки че обработката на данните, получена чрез зрението, е на едно и също ниво при двата пола, изследователите констатираха, че именно мъжете взимат най-правилните и рационални решения въз основа на тези възприятия, предаде БТА. Като цяло мозъкът на жените обработва постъпващата информация от 25 до 75 процента по-бавно в зависимост от особеностите на данните. Това не им позволява правилно да отговарят на контролните въпроси, позволяващи да се оценят когнитивните способности на нежния пол. Интересното в случая е, че най-остра реакция и бърза обработка на данните са наблюдавани не при здравите мъже, а при тези с нарушения в психичното развитие. Учените считат, че мозъчните процеси при тези хора са съпроводени с понижено регулиране на невронната активност, което води до по бързи реакции и по-остро възприятие на информацията. Сподели:", "date": "2018.08.18", "title": "Учени доказаха, че мъжете са по-умни от жените"}
{"url": "https://pik.bg/%D0%B1%D0%B5%D0%B7%D0%BC%D0%B8%D0%BB%D0%BE%D1%81%D1%82%D0%BD%D0%BE-%D1%83%D0%BD%D0%B3%D0%B0%D1%80%D0%B8%D1%8F-%D0%BE%D1%82%D0%BA%D0%B0%D0%B7%D0%B2%D0%B0-%D1%85%D1%80%D0%B0%D0%BD%D0%B0-%D0%BD%D0%B0-%D0%B1%D0%B5%D0%B6%D0%B0%D0%BD%D1%86%D0%B8-%D0%B7%D0%B0-%D0%B4%D0%B0-%D0%B3%D0%B8-%D0%BF%D1%80%D0%B8%D0%BD%D1%83%D0%B4%D0%B8-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D1%82-news773984.html", "text": "Унгария започна да принуждава някои от кандидатите за убежище да се откажат от молбите си, лишавайки ги от храна, алармира правозащитна организация, цитирана от ДПА и БТА. Мярката е насочена срещу хора, които са обжалвали отхвърлянето на първа инстанция на техните молби за получаване на убежище, казва унгарският Хелзинкски комитет. По време на апелативната процедура кандидатите са държани в затворена транзитна зона на границата на Унгария със Сърбия и на някои от тях е била отказана храна. По време на апелативната процедура на кандидатите се отказва влизане в Унгария, но унгарските имиграционни власти им позволяват да се върнат в Сърбия по всяко време, допълва Хелзинкският комитет, като се позовава на разкази на кандидати за убежище и на техни адвокати. \"Това е равносилно на нечовешко отношение и на абсурдна юридическа ситуация\", допълва неправителствената организация. Унгарският премиер Виктор Орбан възприе твърда линия спрямо бежанците и мигрантите през миграционната криза през 2015-2016 г. Унгария бе първата, която спря мигрантите да влизат на територията й и прие закони, които разубеждават мигрантите да се опитват да минат транзит през страната или да искат убежище там. Сподели:", "date": "2018.08.18", "title": "Безмилостно! Унгария отказва храна на бежанци, за да ги принуди да се върнат"}
{"url": "https://pik.bg/%D1%88%D0%BE%D0%BA-%D1%83%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%B0-%D1%82%D0%B0%D0%B1%D0%B5%D0%BB%D0%B0-%D0%BF%D1%80%D0%B5%D0%B4-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B5%D0%BD-%D0%BE%D0%B1%D0%B5%D0%BA%D1%82-%D0%B2%D1%82%D1%80%D0%B5%D1%89%D0%B8-%D0%B2%D1%80%D0%B0%D1%87%D0%B0%D0%BD%D0%B8-%D1%81%D0%BD%D0%B8%D0%BC%D0%BA%D0%B0-news774015.html", "text": "Потресаваща неграмотност на указателна табела на строителен обект във Враца шокира жители и гости на града, съобщава „Конкурент“. Читателка на изданието е изпратила снимка на злополучната табела, на която е записано: „Моля преминете на отСТРещния тротоар!”. Указанието се подразбира, но и ясно показва неграмотността на авторите на този пореден БГ шедьовър. У някои сгрешеният надпис предизвиква 100-процентов смях, но у други буди недоумение и смут, дори ги скандализира. Снимка: Конкурент.бг Сподели:", "date": "2018.08.18", "title": "Шок! Указателна табела пред строителен обект втрещи врачани (СНИМКА)"}
{"url": "https://pik.bg/%D1%8F%D0%B4%D0%BE%D1%81%D0%B0%D0%BD%D0%B8-%D1%86%D0%B8%D0%B3%D0%B0%D0%BD%D0%B8-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D0%BF%D0%B0%D1%82%D1%80%D1%83%D0%BB%D0%BA%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news774061.html", "text": "Те се опитали да въдворят ред, но в същото време изневиделица се появило BMW, което се врязало в патрулния автомобил, съобщава \"Трафикнюз\". По случая е образувано досъдебно производство, докладвано е на прокуратурата. Петима мъже от ромски произход са задържани, след като снощи са нападнали полицейски патрул в Раковски. Униформените са се отзовали на сигнал за шум в ромската махала в Шишманци и отишли на място да проверят какво се случва. Там заварили голяма тълпа от местни жители, които били надули музикални уредби. При удара няма пострадали служители на реда, на място са пристигнали още няколко полицейски автомобила от районното в Раковски и петима от махалата са били отведени с белезници. Сподели:", "date": "2018.08.18", "title": "Ядосани цигани потрошиха патрулка край Пловдив"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%89%D0%B5-%D0%BE%D1%82%D0%B1%D0%B5%D0%BB%D0%B5%D0%B6%D0%B8-115-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%B8%D0%BB%D0%B8%D0%BD%D0%B4%D0%B5%D0%BD%D1%81%D0%BA%D0%BE-%D0%BF%D1%80%D0%B5%D0%BE%D0%B1%D1%80%D0%B0%D0%B6%D0%B5%D0%BD%D1%81%D0%BA%D0%BE%D1%82%D0%BE-%D0%B2%D1%8A%D1%81%D1%82%D0%B0%D0%BD%D0%B8%D0%B5-%D0%BD%D0%B0-%D0%BF%D0%B5%D1%82%D1%80%D0%BE%D0%B2%D0%B0-%D0%BD%D0%B8%D0%B2%D0%B0-news774014.html", "text": "С възпоменателна церемония в историческата местност Петрова нива ще бъде отбелязана 115-годишнината от Илинденско-Преображенското въстание. На възпоменателното тържество ще присъства президентът Румен Радев. Близо 3 хиляди души се очаква да се включат в честванията тази година. За пръв път през 1926г. в местността Петрова нива се събират наследници на преображенци. Оттогава всяка година тракийци от цялата страна пристигат, за да почетат това свещено за въстанието място, където се е провел съдбовния конгрес на който се взима решение за избухването на бунта. И тази година със заупокойна молитва в храм-костницата на Петрова нива ще започне официалната програма.Какво включва още тя слушаме кмета на Малко Търново Илиян Янчев Възпоменателна церемония пред мемориала на Петрова нива и тържествена заря –проверка са кулнинацията ще бъдат кулминацията н програмата Сподели:", "date": "2018.08.18", "title": "Румен Радев ще отбележи 115 години от Илинденско-Преображенското въстание на Петрова нива"}
{"url": "https://pik.bg/%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%B4%D0%B0-%D0%B0%D1%82%D0%B0%D0%BA%D1%83%D0%B2%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news774013.html", "text": "Каталунският премиер Ким Тора обеща да се бори активно с испанската държава. За изявлението му съобщи испанската телевизия, цитирана от ТАСС. Тора взе участие в митинг пред каталунски затвор, където лежи обвиняемият по сеператисткия процес бивш съветник по вътрешните работи в каталунското регионално правителство Жоаким Форн . Този акт беше насрочен за първата годишнина от терористичния акт в Каталуния , извършен на 17 август м.г. Пред присъстващите Тора заяви, че привържениците на независимостта на региона няма да спрат, докато каталунският народ не получи свобода. \"Няма да се защитаваме, ще тръгнем в атака срещу несправедливата (испанска) държава \", заяви ръководителят на автономното правителство. Тора отправи и призив \"да бъдат възстановени гражданските и политическите права\" в Каталуния. Сподели:", "date": "2018.08.18", "title": "Каталунският лидер се закани да атакува испанската държава"}
{"url": "https://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BE%D0%BE%D0%BD-%D0%BA%D0%BE%D1%84%D0%B8-%D0%B0%D0%BD%D0%B0%D0%BD-news774067.html", "text": "Бившият генерален секретар на ООН Кофи Анан почина на 80-годишна възраст, съобщават световните агенции. Кофи Ата Анан е ганайски дипломат, дългогодишен служител в администрацията на Организацията на обединените нации. Произхожда от богато ганайско семейство. На 1 януари 1997 той сменя Бутрос Бутрос-Гали като седмия генерален секретар на ООН. През 2001 получава, заедно с ООН, Нобелова награда за мир. На 13 октомври 2006 г. Общото събрание на ООН избира единодушно Бан Ки Мун за нов генерален секретар на Обединените нации, който встъпи в длъжност от 1 януари 2007 г. Получава магистърска степен от Масачузетския технологичен институт през 1972 г. Като студент членува в най-голямата студентска организация в света AIESEC. На Кофи Анан се приписва съотговорност за геноцида в Руанда през 1994 г., тъй като той не е дал гласност на новините от Руанда за геноцида (повече от 800 000 убити) и ги е омаловажил. Особено му се приписва вина във връзка с докладите на ген. Roméo Dallaire, чиито настоятелни молби за намеса остават без отговор. Сподели:", "date": "2018.08.18", "title": "ТЪЖНА ВЕСТ! Почина бившият генерален секретар на ООН Кофи Анан"}
{"url": "https://pik.bg/%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B8-%D0%B8-%D0%B8%D0%B7%D0%BA%D0%BE%D0%BF%D0%BD%D0%B8-%D0%B4%D0%B5%D0%B9%D0%BD%D0%BE%D1%81%D1%82%D0%B8-%D0%BD%D0%B5-%D1%81%D0%B0-%D0%B8%D0%B7%D0%B2%D1%8A%D1%80%D1%88%D0%B2%D0%B0%D0%BD%D0%B8-%D0%BD%D0%B0-%D0%BF%D0%BB%D0%B0%D0%B6-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%E2%80%93-%D1%86%D0%B5%D0%BD%D1%82%D1%80%D0%B0%D0%BB%D0%B5%D0%BD-news774064.html", "text": "Компанията „Вени-М“ ЕООД като концесионер на плаж Слънчев бряг - Централен не е извършвала каквито и да е строителни или изкопни дейности на територията на дюните и въобще на пясъка във връзка с публикации, че се прокарва осветление на ивицата. Това се казва в становище на фирмата, изпратено до медиите. \"Заявяваме, че нито наши служители, подизпълнители или наематели са извършвали дейности на пясъка и дюните в района между хотел Бургас и станцията на Министерски съвет в курорта. Не искаме да прокарваме никакво осветление или пък имаме намерение по какъвто и да е начин да увреждаме защитените дюни\", обясниха от фирмата. Като концесионер са изпратили сигнали до районната прокуратура в Несебър, местното РПУ, РИОСВ-Бургас и до Министерството на туризма, с които настояват органите да извършат пълна проверка по случая. Освен това кой и с каква цел разпространява тези неверни твърдения, които набеждават фирмата в извършване на престъпления. РИОСВ-Бургас вече направи проверка на терена. Тя не установи наличие на техника в района на плажа, както и извършване на строителни или изкопни дейности. На мястото са поставени табели с информация за наличие на дюни и забрани за дейности, които увреждат природните образувания в защитената територия. За времето, през което „Вени-М“ ЕООД е концесионер на плажа Слънчев бряг – Централен, не сме извършвали никакви нарушения, като стриктно се спазват законите и нормативните изисквания. С извършените действия и твърдения за плажа през последните дни се цели увреждането на доброто име на компанията, се заключава в съобщението. Сподели:", "date": "2018.08.18", "title": "Строителни и изкопни дейности не са извършвани на плаж Слънчев бряг – Централен"}
{"url": "https://pik.bg/%D0%B8%D1%82%D0%B0%D0%BB%D0%B8%D1%8F-%D0%B5-%D0%B2-%D1%82%D1%80%D0%B0%D1%83%D1%80-%D0%BF%D0%BE%D0%B3%D1%80%D0%B5%D0%B1%D0%B2%D0%B0%D1%82-%D1%87%D0%B0%D1%81%D1%82-%D0%BE%D1%82-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2-%D0%B3%D0%B5%D0%BD%D1%83%D0%B0-news774016.html", "text": "В Италия за днес е обявен ден на траур в памет на загиналите при срутването на моста в Генуа във вторник, предаде Ройтерс. Тази сутрин ще се състои официална погребална церемония за част от жертвите , която ще включва отслужването на заупокойна литургия от архиепископа на северозападния италиански град кардинал Анджело Баняско . На церемонията ще присъстват италианският президент Серджо Матарела и премиерът Джузепе Конте. Погребението ще бъде предавано на живо от националното радио и телевизия на Италия. В същото време продължава издирването на изчезналите след срутването на моста хора. По-рано властите съобщиха, че между 10 и 20 души остават в неизвестност. До момента е потвърдена смъртта на 38 души. Сподели:", "date": "2018.08.18", "title": "ИТАЛИЯ Е В ТРАУР! Погребват част от жертвите в Генуа"}
{"url": "https://pik.bg/%D0%BA%D1%8A%D1%89%D0%B0-%D0%B8%D0%B7%D0%B3%D0%BE%D1%80%D1%8F-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-news774057.html", "text": "Това съобщи дежурният в Община Бургас. По думите му пожарът е станал на ул. „Калоян“ в ж. к. „Възраждане“. „При инцидента има един пострадал“, посочи още дежурният, цитиран от \"Фокус\". Газова бутилка е причинила пожар в Бургас. Сподели:", "date": "2018.08.18", "title": "Къща изгоря в Бургас след взрив на газова бутилка"}
{"url": "https://pik.bg/%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-%D0%BF%D1%80%D0%B0%D0%B2%D1%8F%D1%82-%D0%BE%D0%B3%D0%BB%D0%B5%D0%B4%D0%B8-%D0%BD%D0%B0-%D1%83%D0%BB%D0%B8%D1%86%D0%B8%D1%82%D0%B5-%D1%87%D0%B8%D1%8F%D1%82%D0%BE-%D0%B0%D1%81%D1%84%D0%B0%D0%BB%D1%82%D0%BE%D0%B2%D0%B0-%D0%BD%D0%B0%D1%81%D1%82%D0%B8%D0%BB%D0%BA%D0%B0-%D0%B1%D0%B5%D1%88%D0%B5-%D0%BE%D1%82%D0%BD%D0%B5%D1%81%D0%B5%D0%BD%D0%B0-%D0%BE%D1%82-%D0%B4%D1%8A%D0%B6%D0%B4%D0%B0-news774022.html", "text": "В Горна Оряховица днес се провеждат огледи на улиците, чиято асфалтова настилка беше отнесена от поройния дъжд снощи, съобщава БНР Пожарникарите отводниха 10 къщи в ниските части на града. Няма излезли реки от коритата си. Възстановено е електрозахранването на засегнатите села. В лясковското село Джулюница бурният вятър е отнесъл част от покрива на кметството и на пристройка на частна сграда. Сподели:", "date": "2018.08.18", "title": "В Горна Оряховица правят огледи на улиците, чиято асфалтова настилка беше отнесена от дъжда"}
{"url": "https://pik.bg/%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4-%D1%81%D0%BB%D1%83%D1%85%D0%BE%D0%B2%D0%B5-%D1%81%D1%82%D1%80%D0%B0%D1%88%D0%B8%D0%BB%D0%B8%D1%89%D0%B5%D1%82%D0%BE-%D0%BE%D1%82-%D1%81%D0%B2%D0%B5%D1%82%D0%BE%D0%B2%D1%80%D0%B0%D1%87%D0%B5%D0%BD%D0%B5-%D0%B2%D0%B5%D0%BD%D1%86%D0%B8-%D0%B1%D0%BE%D0%BA%D1%81%D1%8C%D0%BE%D1%80%D0%B0-%D0%BF%D1%80%D0%BE%D0%BF%D1%8F%D0%BB-%D1%81%D1%80%D0%B5%D1%89%D1%83-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B8-news774097.html", "text": "Душманинът на няколко престъпни банди Венцислав Дамянов - Венци Боксьора е пропял и срещу Димитър Желязков - Митьо Очите, разкриха запознати, цитирани от столичен всекидневник. Още не е ясно дали кримигероят е дал показания срещу хората на несебърския бос или е накиснал самия него. При разглеждане на мерките за неотклонение на Иван Пишиев, Радослав Николов, Иван Найденов, Венцислав Христов и Йордан Въчев името на Венци Боксьора не се споменава в съдебна зала, но не е изключено той да ги е заковал като анонимен свидетел, коментират запознати. Тогава става ясно, че срещу хората на Очите са проговорили поне шестима мистериозни свидетели с номера 1, 190, 192, 193, 273 и 366. \"Делото срещу Желязков и останалите е знаково и няма да се учудя името на дежурния свидетел Венцислав Дамянов да се появи и по него\", коментира адвокат Димитър Марковски, който защитава Йордан Въчев. Хората на Очите са обвинени като въоръжена банда за рекет, палежи и побои. Според разследващите те са въртели и наркоразпространението в района, а освен това са изнудвали собственици на траурни агенции за прехвърляне на дялове или плащане на \"такса спокойствие\". Едно от обвиненията е за палежа на култовото заведение. Последно името на Венци Боксьора лъсва по делото срещу сина на Йоско Костинбродския - Иван Йосифов, и бандата му. Те са обвинени като наркогрупа, която искала да наложи монопол над софийския пазар. Членовете на групировката пребивали дилъри, за да работят за тях. Появява се и информация, че Малък Йоско щял да убива полицаи и прокурори в услуга на Стефан Гевгелийски, тъй като не искали да прекратяват делата му. За услугата Гевгелийския щял да се отплати с дрога за половин милион. Като основен източник на тази информация е сочен Венци Боксьора. Той разказва и за списък с мишените, който не е виждал, но знаел за него от високопоставен член на организацията. Такъв списък няма приложен по случая. Преди това Венци Боксьора помага на прокуратурата и за разкриването на побоя над професор Стефан Станчев от болницата \"Света Анна\" и убийството на надзирателя от Централния софийски затвор Янко Янев от 2016 г. Прокуратурата обвинява за тях именно Гевгелийски и бандата му. Междувременно Гевгелийски отнася 5 г. пандиз по наркодело, по което е подсъдим със Стефан Бонев-Сако. \"Как е възможно Венцислав Дамянов да е наясно с всички организирани престъпни групи в България и да е навсякъде - и в София, и в Пловдив, и по морето\", питат се адвокати по шумни дела. Венци Боксьора минава и от другата страна на закона, когато е задържан в началото на май т.г. в Пловдив с кило хероин. Според запознати случаят му се потулва в замяна на показанията му срещу известните клиенти на Темида. В края на 2014 г. Венци Боксьора се замесва и в две кървави мелета. Първото е в дискотека в Нови Искър, а второто - в столичното заведение \"Червило\". Според криминалистите и двете мелета са заради овладяване на наркопазара. Боксьора тогава бе задържан за кратко от органите на реда. За бригадата се твърди, че по време на нападенията бандитите слагат маски и са въоръжени с мачете и други средства за сплашване и побой. В ъндърграунда се твърди, че Боксьора и Иво Турчина са работели за сочения за наркобос Стефан Бонев-Сако, но от известно време били под опеката на Радослав Темерута. Темерута бе спряган за един от големите босове на наркопазара не само в София, но и по Черноморието. Венци Боксьора стана бандитът, ядосал главния прокурор Сотир Цацаров. Поводът е тупаница, която Венци зашива на свидетел по наркоделото срещу него. През пролетта в двора на спецсъда пред очите на охраната Дамянов шамаросва Теодор Томов. Оказва се, че охранителните камери не работят. Заради безразсъдието на Боксьора и за повишаване на сигурността в съдилището на ул. \"Черковна\" пазачите вече джобят и на портала. За Венци Боксьора се носят страховити легенди из родното му село Световрачене. Местни споделят, че Боксьора често се заемсвал в скандали и побоища под въздействието на наркотични вещества. Жители на Световрачене и Нови Искър споделят още, че никой страхът от Боксьора в района е много голям и често се случва цели компании да напускат заведения, когато Венци Дамянов се появи. Сподели:", "date": "2018.08.18", "title": "ЪНДЪРГРАУНД СЛУХОВЕ! Страшилището от Световрачене Венци Боксьора пропял срещу Митьо Очите и хората му"}
{"url": "https://pik.bg/%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2-%D0%B3%D0%B5%D0%BD%D1%83%D0%B0-news774070.html", "text": "Спасителите са намерили още едно тяло под развалините на частично срутилия се мост в близост до италианския град Генуа и с него броят на жертвите от трагедията нарасна до 42 души, предава ТАСС, като се позовава на информация от телевизионния канал Rai News 24. По-рано в събота, след като спасителите намериха кола с телата на трима души, бе съобщено за 41 жертви. В цяла Италия 18 август е обявен за ден на национален траур. Сподели:", "date": "2018.08.18", "title": "Расте броят на жертвите в Генуа"}
{"url": "https://pik.bg/%D0%B5%D0%BA%D0%BE%D0%BB%D0%BE%D0%B3%D0%B8%D1%87%D0%BD%D0%B0-%D0%BA%D1%80%D0%B8%D0%B7%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%81%D0%B5-%D0%B1%D0%BE%D1%80%D1%8F%D1%82-%D1%81-%D0%BD%D0%B5%D1%84%D1%82%D0%B5%D0%BD-%D1%80%D0%B0%D0%B7%D0%BB%D0%B8%D0%B2-%D0%B2-%D1%81%D0%B5%D0%B2%D0%B5%D1%80%D0%BD%D0%BE-%D0%BC%D0%BE%D1%80%D0%B5-news774020.html", "text": "Хеликоптер на германската полиция е забелязал 50-километрово нефтено петно в Северно море вчера, предаде ДПА. Разливът е описан като \"тясна\" нишка с широчина от около 300 м, състояща се от нефтени петна, които се носят по водата. Местоположението му е установено западно от малкия германски архипелаг Хелголанд. Ръководството на службите за реакция при спешни ситуации по море е наредило на няколко кораба да тръгнат към мястото, за да се борят с разлива. Източникът на петрола е неизвестен. Сподели:", "date": "2018.08.18", "title": "Екологична криза! Германските власти се борят с нефтен разлив в Северно море"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B7%D0%B4%D1%80%D0%B0%D0%B2%D0%B0-%D1%80%D0%BE%D0%B4%D0%B8%D0%BB%D0%BA%D0%B0-%D0%BF%D0%BE%D1%87%D0%B8%D0%BD%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D1%81%D0%BB%D0%B8%D0%B2%D0%B5%D0%BD-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D1%80%D0%B5%D1%87%D0%B5%D0%BD-%D0%BC%D0%B5%D1%82%D0%BE%D0%B4-%D0%BD%D0%B0-%D1%80%D0%B0%D0%B6%D0%B4%D0%B0%D0%BD%D0%B5-news774080.html", "text": "Здрава родилка е починала след раждане в болницата в Сливен, съобщава телевизия Bulgaria ON AIR, като се позовава на сигнал на близки на жертвата. Според тях при Ренета е използван отречен метод на раждане, със скачане върху корема на родилката. Ренета е починала от оток на белия дроб, а бебето също е в болница с наранявания. Близките ѝ подозират лекарска небрежност. Снимка: : Bulgaria ON AIR Сподели:", "date": "2018.08.18", "title": "Брутално! Здрава родилка почина в болницата в Сливен заради отречен метод на раждане"}
{"url": "https://pik.bg/%D0%B2%D0%BE%D0%B5%D0%BD%D0%BD%D0%B8-%D1%83%D0%BD%D0%B8%D1%89%D0%BE%D0%B6%D0%B8%D1%85%D0%B0-%D0%BD%D0%B5%D0%B2%D0%B7%D1%80%D0%B8%D0%B2%D0%B5%D0%BD-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81-%D0%B2-%D1%83%D1%87%D0%B8%D0%BB%D0%B8%D1%89%D0%B5%D0%BD-%D0%B4%D0%B2%D0%BE%D1%80-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news774117.html", "text": "Военнослужещи от Сухопътните войски разузнаха, извлякоха и транспортираха за унищожаване невзривен боеприпас в Пловдив, съобщиха от пресцентъра на Министерството на отбраната. Модулното формирование за разузнаване и неутрализиране на невзривени боеприпаси от военното формирование 44 220 - Пловдив е задействано по заповед на заместник-командира на Сухопътните войски бригаден генерал Валери Цолов след подаден сигнал от МВР. При изкопни работи в двора на училище \"Софроний Врачански\" в ж.к. \"Тракия\" в Пловдив е бил открит силно корозирал снаряд без видима маркировка. Под ръководството на командира на модула капитан Стоян Атанасов боеприпасът е извлечен и транспортиран за унищожаване. Сподели:", "date": "2018.08.18", "title": "Военни унищожиха невзривен боеприпас в училищен двор в Пловдив"}
{"url": "https://pik.bg/%D0%BF%D1%83%D1%82%D0%B8%D0%BD-%D0%BF%D0%BE%D1%82%D0%B0%D0%BD%D1%86%D1%83%D0%B2%D0%B0-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%B2%D1%8A%D0%BD%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D0%B8-%D1%81%D0%B8-%D1%82%D1%80%D1%8A%D0%B3%D0%BD%D0%B0-%D0%B7%D0%B0-%D1%81%D1%80%D0%B5%D1%89%D0%B0-%D1%81-%D0%BC%D0%B5%D1%80%D0%BA%D0%B5%D0%BB-news774147.html", "text": "След малко по-малко от час и двадесет минути държавният глава на Руската федерация Владимир Путин напусна сватбеното тържество на австрийския министър на външните работи Карин Кнайсл, което се провежда във федералната провинция Щирия, предава OA 24. На тържеството Путин бе придружаван от бившия руски посланик във Виена - Марго Клестил-Льофер. Противно на слуховете, че ще пристигне с хеликоптер, лидерът на Кремъл бе докаран с автомобил. Малко след него на тържеството се появи и канцлерът на Австрия Себастиан Курц. При пристигането си Путин подари на булката букет цветя, стана ясно от излъчените телевизионни кадри. Лидерът на Кремъл се насочва към Берлин, където по-късно ще проведе среща с канцлер на ФРГ Ангела Меркел – втората от началото на годината. Сподели:", "date": "2018.08.18", "title": "Путин потанцува на сватбата на външния министър на Австрия и си тръгна за среща с Меркел"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B8%D0%B7%D0%BD%D1%83%D0%B4%D0%B2%D0%B0%D1%82-%D1%85%D0%B5%D0%BA%D0%B8%D0%BC%D1%8F%D0%BD-%D1%81-%D0%B3%D0%BE%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news774047.html", "text": "Антон Хекимян бил на ръба на нервна криза, след като преди броени дни си загубил телефона в Русе. Водещият на сутрешния блок по Би Ти Ви излъчвал предаването си от крайдунавския град и в суматохата запилял смартфона. Осъзнал се, че апаратът липсвал, чак когато се върнал в хотелската си стая. Журналистът веднага изпаднал в паника, понеже знаел, че телефонът му е пълен не само с важни номера и лични кореспонденции, но и с множество снимки от какви ли не места. Хекимян неведнъж е признавал, че е нарцис и обича да се фотографира, особено във фитнеса, когато току-що е напомпил мускулите си. На част от кадрите дори не бил съвсем облечен и се притеснявал, че ако те изплуват в публичното пространство, с кариерата му в телевизията е свършено. За щастие добри русенци открили телефона му случайно и успели по някакъв начин да се свържат с него, за да му го предадат, тъкмо когато Тони мислел да ходи в най-близкото полицейско управление и да го обявява за издирване. Все пак продължавал да бъде на тръни, защото се съмнявал дали някой не е копирал съдържанието на телефона и не планирал да го изнудва за пари с мръсните му тайни. За момента обаче не можел да направи нищо и му оставало само да тръпне в неведение дали, преди да бъде върнат, смартфонът не е бил в ръцете на зложелатели. Неприятната случка съвпаднала точно с началото на ваканцията на Хекимян, който за първа година от много време насам е на море без гадже. След като с дългогодишната му приятелка Василена Гръбчева се разделиха цивилизовано преди няколко месеца, телевизионерът си дал почивка в интимен план и не искал да се впуска в нови любовни отношения. Не му се ходело на море самичък и затова заминал заедно с майка си Златка, сестра си и нейните деца, към които е изключително привързан. Преди да тръгнат обаче, Антон се отбил в родната Стара Загора да ги забере, но и да отпразнуват заедно 90-ия юбилей на баба му Тонка, на която всъщност е кръстен. Всички казвали, че й е одрал кожата и й е взел характера, а журналистът се надявал да доживее и до нейната възраст. Сподели:", "date": "2018.08.18", "title": "САМО В ПИК И \"РЕТРО\"! Изнудват Хекимян с голи снимки"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D0%BD%D0%BE%D0%BB%D0%BE%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%BA%D1%82-%E2%80%9E%D0%BF%D0%BE%D0%B4%D0%BA%D1%80%D0%B5%D0%BF%D0%B0%E2%80%9C-%D0%BC%D0%B8%D1%81%D0%BB%D0%B5%D1%85%D0%B0-%D1%87%D0%B5-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BC%D0%B8-%D0%B5-news774049.html", "text": "V Димитър Манолов е президент на КТ „Подкрепа“. V Роден е на 23 август 1958 г. в София. Завършва средното си образование в 35-а гимназия с преподаване на руски език. Магистър инженер по строителство на сгради и съоръжения. V Член на КТ \"Подкрепа\" от ноември 1989 г. Един от основателите на Синдиката на научно-техническите работници и на Синдиката на работещите в строителството. Член и ръководител на делегацията на КТ \"Подкрепа\" в Националния съвет за тристранно сътрудничество. Член на Надзорния съвет на Националния осигурителен институт, избиран два пъти за негов председател и пет пъти за заместник-председател. V Владее писмено и говоримо руски и английски език. - Приключенец, в смисъла на човек, който преследва и търси приключенията, категорично не съм. Смея да си мисля, че тъкмо напротив – обичам обикновените и предвидими неща. Друг въпрос е, че нерядко се оказвам във всякакви приключения, невинаги приятни. - Аз бях дете в аналоговата епоха. Времето, в което играехме футбол и всичко друго на уличното платно, защото не минаваха автомобили, в дворовете, в църковния двор, времето, в което изпотени пиехме вода директно от чучура на чешмата и дори от градинския маркуч без страх, че ще ни хванат страшни болести, времето, в което учителят беше безспорен авторитет и през ум не ни минаваше да му противоречим, за което се грижеха и родителите ни. Времето, в което да ти плеснат два заслужени шамара вкъщи – баща ти, майка ти, баба ти, не водеше до „фрустрация“, а до трайно научаване на житейски уроци какво бива и какво – не. - Когато си по цял ден на улицата, особено през ваканциите, няма как без тези неща. Малко кислородна вода и риванол - и пак навън. Правехме всички детски дивотии така, както се правеха тогава. После идваха първите любовни трепети... В градинката с китарата... Купоните с изгасени светлини... И много, много рок и всякаква друга хубава музика. - Родителите ми нямаха много време да се занимават с мен, защото такава беше работата им. Майка ми работеше на смени, баща ми доста пътуваше до едно време. Ние живеехме до централната пожарна – на 5 минути пеша от операта, Младежкия театър и три кина. Баща ми ни водеше на всички постановки там, също и в Народния театър, който беше на цели 10 минути от нас. Тогава се работеше и в събота до обяд и нерядко в неделя майка ми ме пращаше в Младежкия театър на детските представления, за да не ѝ се пречкам у дома, за да ошета. - Няма как тогава да съм си давал ясна сметка за това – аз съм се родил в тази среда и съм я считал вероятно за нормална. Е, децата, с присъщата за възрастта им жестокост, понякога са ми го натяквали, но... Имахме инвалиден „Трабант“ обаче. Беше си придобивка в онези времена. СИ 0451 беше регистрационният му номер . - Иска ми се да кажа, че попаднах там случайно. Вероятно по-нататък ще ме питате и за други житейски събития, които съм считал за случайни, когато са настъпвали. Влязох в Руската, защото не ми стигна бал за Немската, е формалното обяснение. Подадох документи за кандидатстване в Руската, защото бях чакал два часа на опашка в Немската, после видях същата във Френската и понеже не ми се чакаше – в махалата вече се играеше третият мач, прескочих до Руската за по-бързо. Тогава нямаше драматични семейни съвети по тези теми и шумни дебати, но някак си май станахме хора. От изброените от вас се засякох само със Сергей Игнатов, два випуска под мен, и с Владо Каролев, който беше „заек“, когато аз бях випускник. Бяха доста по-малки от мен за ученическите стандарти и не сме били близки. В моя випуск бяха Марио Тагарински, с когото и досега сме чудесни приятели – бяхме в една тайфа и сме вършели заедно всички младежки ученически простотии, също Тодор Батков, Марин Маринов, който беше зам.-министър при Сашо Божков, Бог да го прости, Юлиян Наков, зам.-министър на образованието в правителството на НДСВ, Светльо Панов – дипломат от кариерата, и още бая друг народ, който пропускам. Във випуска под мен беше Георги Коритаров, който играеше страхотно баскетбол заедно с Росен Барчовски, още един випуск надолу. Катето Генова, доскорошен директор в БНТ... Бая реализирал се народ . - Чак извращения не мисля да са ми се случвали. Юркали са ме като новобранец, но това си е в реда на нещата. Тичал съм на физзарядка на минус 20 градуса 3 км за 15 минути и не мисля, че това ми е навредило. Придобих и доста полезни навици, част от които тутакси отново загубих след това. Разбира се, соцказармата беше пълна и с най-различни глупости и тъпотии, но ми се струва, че такава е изначалната природа на казармата. В другите времена е имало и други идиотии. - Второ споменаване на случайността, в някакъв смисъл. По мое време в училище се държаха задължителни матури, от които можеше да се освободиш с отличен и много добър успех по предмета. В 10. клас, меко казано, не се разбрахме с учителката по математика, майката на дипломата Огнян Пишев, и тази матура стана неизбежна за мен. Заинатих се и дори се хванах на бас, че ще я взема с отличие. Скъсах се от работа и го направих с почти пълно отличие, пред очите на Пишева. След толкова положен труд реших, че е най-разумно да надградя постигнатото и да кандидатствам с математика. И така. А истинският „гърч“ дойде при следването, ама кой да ти каже! Когато си завършил гимназия, следване заедно с възпитаници на строителни техникуми, които тогава даваха страхотна подготовка, понякога, особено в началото, ти идва да зарежеш всичко и... Но изкласих де. Със седмата диплома във випуска - 5,75. - Тук вече работата със „случайностите“ става страшна! Аз работех в проектантския институт на „Агрокомплект“. На 10 ноември 1989 г. една позната, която работеше в Министерството на земеделието, ми се обади сутринта и със задгробен глас ми каза, че днес ще става нещо много важно. В рамките на деня се бяха разнесли всякакви слухове, но понеже бяхме свикнали, чакахме нещо официално. Вечерта в 6 бях на опашка в месарницата и по радиоточката вървяха новините. Беше толкова тихо, че ако някой изпуснеше карфица, щеше да звънне. А в „Подкрепа“ никой не ме е канил – сам се набих устремно, така както го направиха много други хора като мен, желаещи бързо да променим нещата към добро. Без да можем да си дадем сметка какво всъщност почва да ни се случва. По онова време знаех само, че има Кодекс на труда и че е в една зелена книжка, бях я мяркал. Та и в „Подкрепа“ попаднах на пръв поглед случайно. После така станах и председател на строителния синдикат, без да ми е било цел и амбиция. После по сходен начин - и вицепрезидент. Президент само станах някак си закономерно. Сигурно защото не исках. - Докторът е уникална личност. Всъщност той е само 3 години по-голям от мен. Човек с чудовищен и всестранен интелектуален багаж, мисъл – бръснач, и понякога – дяволски търпелив. И ужасно упорит. Както съм се шегувал с него – македонски инат. С него бяхме страхотен тандем – аз имах любопитството, упоритостта и амбицията за синдикалните неща, той владееше безупречно изкуството на работата с политици. Разбира се, че ми липсва, разбира се, че не може да бъде заместен. Следователно – правим нещата по различен начин, няма как другояче. Иначе – да, чуваме се чат-пат, понякога ходя на гости в ателието му, където се занимава с нещата, които го вълнуват в момента. А недейте да мислите, че и моето омерзение е по-малко. Особено напоследък. Всичко мина пред очите ни, ние също допуснахме немалко грешки. Аз отдавна си мисля, че всички бяхме „сметнати“ и отсъствието на опит беше умело използвано и насочвано. Натрупахме опит, но доста неща пропуснахме през това време или направихме не по най-добрия начин. - Това са различни философии. Коренно различни. Най-големият проблем е, че сегашната философия се реализира с немалко от средствата и методите на предишната. 20 години го обяснявам и няма кой да го разбере, така че да се направи коренна промяна. И само се кърпи старата продрана дреха. - Охххх...! Личните ми отношения с Мая са възможно най-добрите, каквито този тип общуване предполага. Дори може би и повече. Имах една сътрудничка, която в началото дори, когато Мая е идвала при мен, мислеше, че тя е съпругата ми. Заради съвпадението на фамилиите. Сама по себе си обаче тя е една опасна смесица от огнен темперамент, понякога автентична емоция и политическа амбиция. В предишните ѝ занимания те биваха регулирани в определената политическа рамка, но сега е съвсем друго – над нея е само небето, както тя си представя нещата. В желанието си да трупа политическа популярност, накъдето я тегли природата ѝ, а вероятно и амбициите, понякога нагазва тежко и грубо в опасни територии. Една от тях е тази за хората с увреждания. Онази преиначена реплика, заради която още си мисли, че ме трича кръжецът „бг мама“, беше всъщност към нея. Между другото след това по улиците ме спираха случайни хора, които ме поздравяваха за това, че съм казал неща, които повечето хора си мислят. Нямах намерение, но тя ме изкара от нерви. Защото мачкаше грубо хора с увреждания. И организациите им. Но това с организациите е отделна тема. Като всичко в живота ни, и там нещата не са нито само черни, нито само бели. - Оставям тази тъпотия за коктейлите. Самият аз от поне 20 години съм развил непоносимост към такива неща и в 98% от случаите ги пропускам. За последен път съм ходил на държавния прием на президента към края на първия мандат на Първанов, на 24 май. Да видя какво е, че можеше да няма втори. Плевнелиев го пропуснах напълно, не съм ходил досега и на приемите на Радев. Нашият образ в обществото е умишлено преиначаван и представян в негативна светлина – такива са постулатите на неолиберализма – организираните работници са опасни. От друга страна, отвратителната политизация на хората неизбежно те поставя в позицията все някои да не те харесват. Защото нашата работа е и с политиците. И тогава противниците на текущите политици, които и да са те, веднага ти намират кусури дори заради факта, че водиш диалог с тези, които не харесват. И като сметнем, че през управлението минаха всички политически формации и... От трета страна, огромната част от работата, която вършим, остава невидима. А и няма как да се види, защото тя е на микро- или на средно ниво. А медиите от такива неща не се интересуват, когато „не се леят кръв и семенна течност“ или няма някаква интрига. Българският синдикализъм е на подобаващо европейско ниво. Боже, представям си това какъв вой ще предизвика! Но – от поредица години, първо, д-р Тренчев, после и аз, бяхме избирани на най-високи позиции в европейските синдикални структури. Същото се отнася и за колегата Пламен Димитров, който освен това е и във висшия ръководен орган на Международната организация на труда. Тези неща не се случват току-така. - Свестни, образовани, работливи интелигентни хора със своите занимания и предпочитания. Обичам ги страхотно. - При дивите котки бях за половин ден, за огромно мое съжаление. И при слоновете, жирафите, носорозите, биволите, газелите... Еднодневна разходка в резерват. Толкова можах да си позволя. Иначе бях там по работа – световен конгрес, но можах да остана още няколко дни. Това беше почивката ми за 5 години. Китай е супер интересно място. Няма смисъл да обяснявам защо, но съм любимец на колегите от китайските синдикати. Каниха ме два пъти там като участник на техни световни конференции. Китайците считат, че не е уместно те да членуват в международни организации. Според размера на членската маса намират за по-нормално другите да членуват при тях. Така че тази покана си е признание. Китай е уникална страна, за която тук имаме изключително превратна представа. Изключително! Нека кажем само, че там говорят на над 100 езика и ползват 16 писмености. Европейският съюз говори 23 езика и пише на три азбуки. А Китай е само три пъти по-голям по население. - Любимата ми книга е тази, която сега почвам да чета. Все още съм ужасно любопитен и не спирам. А вече и интернет с всичките му предимства и недостатъци. Музика... Рок, разбира се, на първо място. При това, за разлика от много хора, не съм спирал да слушам всичко ново и вкусът ми не е замрял на нивото на 30-ата годишнина, както най-често се случва. Обичам нерядко да слушам и по-сериозна музика. За съжаление, за театър, опера и оперета не остава много време, но успявам да хвърля по едно око. А киното зарязах напълно. Основно по естетически причини. - Оххх... Заниманията съм зарязал напълно. Ограничил съм се до пристрастията. Имах дълъг период в живота си, в който спортувах изключително активно. Както беше редно по мое време, тренирал съм какво ли не – спортна гимнастика, футбол, волейбол... Играех също на доста прилично ниво баскетбол и тенис на маса. В последно време съм основно зрител. На футболни мачове вече ходя рядко – не ми понася атмосферата по стадионите. Заради това най-често ходя да гледам добрата стара „Славия“, макар да съм левскар, и мачове на деца и юноши. При тях покварата още не е напреднала и често искрено се радват на играта. Миналата година сбъднах още една голяма своя мечта – гледах на живо „Ел класико“ - „Реал Мадрид“ срещу „Барселона“. В „Подкрепа“ активно подпомагам всички усилия, свързани с развитието на работническия спорт, но ми се иска още много повече. - Нямам време да гледам домашни животни. А ужасно ги обичам. У дома сме гледали колито Лъки, да се свети паметта му, риби, костенурки... И пора Зигмунд. Който също си отиде. - Не съм чревоугодник, което със сигурност ми личи. Но мога да готвя доста прилично. Манджи, които знам от баба си, майка си и тъща си. Малко в повече ми идват маниите по лимец, чия, годжи бери, гурме и разни други такива неща плюс биоманията. Тук съм напълно съгласен с баща си, който казваше, че на черен, царевичен и хляб с трици се е наял през мизерията по време на войната. Както се шегувам – не приемам за най-изискани храни тези, с които дядо ми на село си хранеше животните. Сподели:", "date": "2018.08.18", "title": "САМО В ПИК И \"РЕТРО\"! Димитър Манолов, президент на КТ „Подкрепа“: Мислеха, че Мая Манолова ми е съпруга (УНИКАЛНА ГАЛЕРИЯ)"}
