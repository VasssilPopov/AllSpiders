{"url": "http://pik.bg/%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%B4%D0%B0%D0%B2%D0%B0-3-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BD%D0%B0-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8%D1%82%D0%B5-%D0%B3%D0%B8%D0%BC%D0%BD%D0%B0%D0%B7%D0%B8%D0%B8-news704130.html", "text": "Три милиона лева са предвидени в бюджета за финансиране на обучението в професионални гимназии. Това съобщи днес министърът на образованието и науката Красимир Вълчев в Смолян след среща с директори на училища от региона на Родопите, съобщават от пресцентъра на МОН Средствата са за обучение по специалности, които са важни за пазара на труда, главно технически професии, както и за професии, необходими за конкретния регион. “Идеята е да насърчим професионалните гимназии да ориентират профилите си според необходимостите на пазара на труда, а също и да ориентираме учениците. Целта ни е да насочим повече ученици към професионалното образование, защото занапред там ще могат да получават по-високи доходи. Ще ги насърчим със стипендии, ще преструктурираме профилите на професионалните гимназии, затова очакваме да ни подпомогнат и обществените съвети, в които има работодатели”, каза министър Вълчев. Той добави, че ще има увеличаване на средствата за училищата в малките и отдалечените общини, каквито са и Родопите.", "date": "2017.11.11", "title": "Образователното министерство дава 3 млн. лева на професионалните гимназии"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BF%D0%BE%D0%BB%D1%88%D0%B0-news704128.html", "text": "Председателят на Европейския съвет Доналд Туск пристигна в Полша в събота, където ще присъства на церемониите свързани с честването на деня на независимостта на страната, предава Франс прес. Туск бе премиер на Полша в продължение на седем години, преди да бъде избран за сегашната си позиция през 2014 г. Визитата му става във време, в което отношенията между полските управляващи и Европейския съюз са обтегнати заради несъгласието от страна на Варшава с някои от политиките на Брюксел, сред които и плановете за прием на мигранти. През март тази година Полша бе единствената държава, която гласува против преизбирането на Туск като председател на Европейския съвет.", "date": "2017.11.11", "title": "Доналд Туск пристигна на посещение в Полша"}
{"url": "http://pik.bg/%D0%B2%D0%B4%D0%BE%D0%B2%D0%B8%D1%86%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D1%87%D0%BE%D0%B2%D0%B5%D0%BA%D0%B0-%D0%BD%D0%B0-%D0%BA%D0%BE%D0%B3%D0%BE%D1%82%D0%BE-%D0%B5-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B8%D1%80%D0%B0%D0%BD%D0%BE-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%BC%D1%8A%D0%B6%D0%B0-%D1%9D-%D0%B2%D0%B8%D0%B4%D0%B5%D0%BE-news704174.html", "text": "Американката Лили Рос се срещна с Анди Сенднес, на когото е трансплантирано лицето на мъжа ѝ преди 16 месеца в клиниката Мейо, съобщи Асошиейтед прес. Съпругът на Лили Рос се самоубил. Тя вече се била съгласила да дари белият му дроб, бъбреци и други органи, когато се свързали с нея за лицето. Мъжът ѝ Руди Рос и Анди Сенднес си приличали толкова много, сякаш са братовчеди. Сенднес също прави опит за самоубийство като се прострелва под брадичката. Така остава без част от лицето си и 10 години не смее да се покаже пред хора. Тъй като трансплантацията не е пълна - Сенднес запазва очите си, скулите и челото, лицето му се различава от това на покойния съпруг на Лили Рос. Лили Рос каза, че след срещата се гордее с постъпката си, защото тя е върнала живота на 32-годишния мъж. Операцията на Анди Сенднес е продължила 56 часа.", "date": "2017.11.11", "title": "Вдовица се срещна с човека, на когото е трансплантирано лицето на мъжа ѝ (ВИДЕО)"}
{"url": "http://pik.bg/%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D1%8F%D1%82-%D0%B2%D1%8A%D0%B2-%E2%80%9E%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80%E2%80%9C-%D1%82%D0%BE%D1%82%D0%BE-%D1%81-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0%D1%89%D0%BE-%D0%B4%D0%B0-%D0%BD%D0%B5-%D0%B1%D1%8A%D0%B4%D0%B5%D0%BC-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D1%81-%D1%88%D0%B5%D1%84-%D0%BF%D0%B5-news704109.html", "text": "Часове след като стана победител във „ВИП Брадър“ рапърът Йонислав Йотов-Тото бе гост в предаването „Събуди се“ на  Нова телевизия. Той призна, че в Къщата въздухът се е режел като с нож. Тото каза още, че до последно се е  чувствал като нормално момче. Певецът разкри и какво е имал да казва на своя основен враг в Къщата шеф Петров, както му обеща. \"На втората седмица аз и Дани Петканов бяхме в кухнята, а шефът се караше, ние се смеехме. Шефът се обърна и ми каза: Този, който се смее последен, се смее най-добре. И вчера излязох и му казах: Искаш ли да се посмеем?\" призна Тото. Запитан дали би имал приятелство извън Къщата с шеф Петров, той каза, че не е невъзможно. Той добави, че не би определил отношенията си с шеф Петров като \"вражда\". Според победителя във „ВИП Брадър“, това е било „невероятно състезание за популярност“. Той добави, че не би могъл да посочи конкретна причина, заради която е станал победител.", "date": "2017.11.11", "title": "Победителят във „ВИП Брадър“ Тото с интересно признание: Защо да не бъдем приятели с шеф Петров?"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%81-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%B8-%D1%86%D0%B5%D1%80%D0%B5%D0%BC%D0%BE%D0%BD%D0%B8%D0%B8-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5%D1%82%D0%BE-%D1%81%D0%BB%D0%BE%D0%B6%D0%B8%D0%BB%D0%BE-%D0%BA%D1%80%D0%B0%D0%B9-%D0%BD%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9-news704149.html", "text": "Франция тържествено отбеляза Деня на примирието, сложило край на Първата световна война на 11 ноември 1918 година, съобщиха световните агенции, цитирани от БТА. Паметната церемония в памет на загиналите през войната оглави френският президент Еманюел Макрон. Той посети музея на Жорж Клемансо, ръководил правителството на страната в заключителния период на войната и основен инициатор на мирните договори между великите сили след края на кървавия конфликт. Макрон положи венец на паметника на Клемансо на булевард Шанз Елизе, след което, съпроводен от кавалерийски ескорт, се отправи към Триумфалната арка на площад Шарл де Гол. Там френският държавен глава положи венец на Гроба на незнайния войн. Бившите президенти Никола Саркози и Франсоа Оланд също участваха в церемонията, която привлече големи тълпи въпреки дъждовното време. Догодина Франция ще бъде домакин на тържествата по повод стогодишнината от края на Първата световна война.", "date": "2017.11.11", "title": "Франция с тържествени церемонии за Деня на примирието, сложило край на Първата световна война"}
{"url": "http://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6%D0%B0%D1%80-news704185.html", "text": "Търговският център „Уестфилд“ в Лондон бе евакуиран в събота заради слаб пожар, съобщиха от столичната пожарна, пише вестник \"Телеграф\". Говорител на полицията заяви, че около 17:15 часа местно време противпожарната аларма на сградата се е задействала, като причината за това е неголямо огнище. Посетителите са напуснали хаотично центъра, но на мястото веднага са пристигнали екипи на пожарната, които са увладяли ситуацията, се казва още в съобщението. Полицейскитя кордон е вдигнат а обстановката в търговския център отново е нормална.", "date": "2017.11.11", "title": "Евакуираха търговски център в Лондон заради пожар"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F%D1%82-%D1%88%D0%B0%D0%BC%D0%BF%D0%B8%D0%BE%D0%BD-%D0%BB%D1%8E%D0%B8%D1%81-%D1%85%D0%B0%D0%BC%D0%B8%D0%BB%D1%82%D1%8A%D0%BD-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-news704180.html", "text": "Люис Хамилтън катастрофира по време на квалификациите за Гран При на Бразилия и ще стартира последен на утрешното състезание. Още в първата обиколка, пилотът на Мерцедес загуби контрол на болида си и се удари в страничните прегради. Щетите по автомобила ще трябва да бъдат отстранени тази нощ, ако британецът иска да участва в утрешната надпревара. Неговият съотборник Валтери Ботас спечели полпозишън, от втора и трета позиция ще стартират съответно Себастиан Фетел и Кими Райконен от Ферари. Състезанието е утре от 18.00 часа.", "date": "2017.11.11", "title": "Екшън в Бразилия! Световният шампион Люис Хамилтън катастрофира"}
{"url": "http://pik.bg/%D0%B1%D0%B5%D0%B7%D1%86%D0%B5%D0%BD%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%B3%D1%80%D0%B8%D0%B6%D0%B8%D1%82%D0%B5-%D0%B7%D0%B0-%D0%BA%D0%BE%D0%B6%D0%B0%D1%82%D0%B0-%D0%B2-%D1%81%D1%82%D1%83%D0%B4%D0%B5%D0%BD%D0%B8%D1%82%D0%B5-%D0%B4%D0%BD%D0%B8-news704153.html", "text": "Грижата за кожата в студените дни е много важна и изисква специално внимание. Трябва да се уверите, че се грижите не само за лицето, но и за тялото си. Студът може да изсуши кожата във всичките му части, включително лицето, крайниците, гърба, ръцете, стомаха, устните, стъпалата и дланите. Затова трябва да инвестирате малко повече време и грижи, особено през зимата, за да поглезите тялото си. В студените и зимни месеци липсата на влажност във въздуха отнема влагата от кожата. Горещата вода, с която мнозина се къпят, допълнително изсушава. Областите, които са засегнати в много голяма степен, са краката, ръцете, коленете и лактите. Те се нуждаят от специални грижи през този период от годината. Предлагаме няколко съвета, с които може да имате мека, гладка и подхранена кожа. - Преди да влезете в банята, нанесете масло върху тялото и го втрийте в кожата. Сусамово масло или зехтинът са добър избор. Можете да използвате и растително масло. Загрейте маслото преди употреба. - Ще се нуждаете от гъба луфа или по-груба кърпа, за да ексфолирате тялото. Това помага за изглаждане на грубата кожа и подобрява кръвообращението към най-горния ѝ слой. Така тя остава блестяща. Ексфолирането е особено полезно за областите, където кожата е склонна към загрубяване, като коленете и лактите. - Ако лактите и коленете ви са тъмни, разтрийте ги с един лимон, разрязан на две, преди да влезете в банята. - Ако кожата ви е силно чувствителна, избягвайте употребата на сапун. - Една шепа мляко на прах може да помогне за подхранване на сухата кожа.", "date": "2017.11.11", "title": "Безценни съвети! Как да се грижите за кожата в студените дни"}
{"url": "http://pik.bg/%D0%B7%D0%B0%D1%82%D0%B0%D0%BF%D0%B8%D0%BB%D0%B8-%D1%83%D0%BC%D0%B8%D1%88%D0%BB%D0%B5%D0%BD%D0%BE-%D1%8F%D0%B7%D0%BE%D0%B2%D0%B8%D1%80%D0%B0-%D0%B2-%D1%81%D0%B5%D0%BB%D0%BE-%D1%82%D0%B5%D1%82%D0%BE%D0%B2%D0%BE-news704181.html", "text": "Язовирът в русенското село Тетово е бил затапен умишлено, за да не може да се източва и рибата да не се загуби. Това са установили от Община Русе, след като са наели водолази да почистят съоръжението, предава БНТ. В момента язовирът е обезопасен, но хората, които живеят в района, се притесняват за домовете си. Липсват и кандидати, които да го вземат на концесия за 10 години и да го стопанисват. При проверка на язовира инспекторите от Държавната агенция за метрология и технически надзор са установили, че преливникът и изпускателят са повредени. За да избегне глобата от 20 000 лева, общинската администрация успява да задели средства и за два месеца да изпълни предписанията на инспекторите. Когато водолазите от Варна почистват съоръжението, остават учудени от гледката на дъното на язовира. Предстои почистване на преливника на язовира, с багер вече са прокопани отводнителни канали. И въпреки че според специалистите язовирът вече отговаря на всички изисквания и не е опасен, хората, които живеят около него, се притесняват при обилни дъждове да не прелее и да не помете къщите им. Хората в района нямат застраховки на имотите си, но казват, че след наводненията в Бургаско заделят пари, за да застраховат къщите си.", "date": "2017.11.11", "title": "Затапили умишлено язовира в село Тетово"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-news704173.html", "text": "Наим Сюлейманоглу е претърпял спешна операция заради получен кръвоизлив в мозъка, съобщават медиите в Турция, позовавайки се на съобщение от болницата, където се лекува 3-кратният олимпийски шампион по щанги. Тя е била извършена от топ неврохирург. Проблемите с кръвоизлива се наблюдават заради лекарствата, които приемал преди трансплантацията на черен дроб. Те били за разширяване на кръвоносните съдове. 50-годишният шампион по вдигане на тежести влезе в болница преди повече от месец, след като черния му дроб отказа заради цироза. Направена му бе трансплантация.", "date": "2017.11.11", "title": "ИЗВЪНРЕДНО! Оперираха по спешност легендата Наим Сюлейманоглу"}
{"url": "http://pik.bg/10-%D0%B3%D0%BE%D0%B4%D0%B8%D1%88%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D1%87%D0%B5-%D0%B5-%D0%BD%D0%BE%D0%B2%D0%B8%D1%8F%D1%82-%D0%BC%D0%BE%D1%86%D0%B0%D1%80%D1%82-%D0%B8%D0%B2%D0%B0%D0%B9%D0%BB%D0%BE-%D0%B2%D0%B0%D1%81%D0%B8%D0%BB%D0%B5%D0%B2-%D0%BF%D0%BE%D0%BA%D0%BE%D1%80%D0%B8-%D0%B6%D1%83%D1%80%D0%B8%D1%82%D0%BE-%D0%BD%D0%B0-%D0%BA%D0%BE%D0%BD%D0%BA%D1%83%D1%80%D1%81-%D0%B2-%D0%BC%D0%BE%D1%81%D0%BA%D0%B2%D0%B0-%D0%B2%D0%B8%D0%B4%D0%B5%D0%BE-news704177.html", "text": "Новият Моцарт е българин и буквално обра наградите в Меката на клавирното изкуство - Москва. Казва се Ивайло Василев и е на 10 години. Освен че свири, детето и композира. Преди да замине за един от най-престижните международни конкурси, се е надявал само да бъде чут от светилата в журито. Оставя без дъх и тях, и публиката. А свири едва от пет години. За всяка хипнотизираща година получава по една звездна вечер в Москва. Той е единственият награден на галаконцерта и единственият, извикан на бис. Според московското жури, Ивайло е без конкуренция. И, ако не беше заявката му за лични облик и стил, със сигурност всички щяха да го сравняват с Моцарт.", "date": "2017.11.11", "title": "10-годишно българче е новият Моцарт! Ивайло Василев покори журито на конкурс в Москва (ВИДЕО)"}
{"url": "http://pik.bg/%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B5-%D1%81%D1%82%D0%B0%D0%B1%D0%B8%D0%BB%D0%BD%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B5-%D1%81%D0%B0-%D0%B7%D0%B0%D0%BF%D0%BB%D0%B0%D1%85%D0%B0-news704170.html", "text": "Моят съвет към ДПС е по-леко с демонтажните работи. В момента има едно добре конструирано правителство, което е стабилно. Няма нито една критика от европейска институция за опасение, че има патриоти във властта. Това каза лидерът на \"Атака\" Волен Сидеров пред Канал 3. Той бе категоричен, че националистите не са заплаха и добави, че в много държави в света има такива правителства. „Това са консервативно мислещи политици. Един Орбан в Унгария е такъв. В Естония в управляващата коалиция има такава партия“. „В момента сме партньор в една по-голяма партия и БСП решават нас да ни атакуват. Валери Симеонов е атакуван, защото е действен. Много приказки се изприказваха дали трябва да ходи по туристически обекти. Няма ограничения, ако трябва да се свърши работа. След появата му органите са започнали да си вършат работата. Това показва, че е имало смисъл“. „Един закон не може да действа със задна сила. Става въпрос за отпадането на давност. Това е премахване, както при престъпленията срещу човечеството. Ако се приеме, че извършените действия по приватизацията са нанесли сериозни щети на България, да се търси отговорност, дори да са минали 20 години. Най-важното за мен е да се направи един истински прочит на прехода, защото той беше сгрешен. Така не биваше да се подходи“, коментира Сидеров. Според него предприятия могат да се направят нови, да се възстановят дейностите. „Имаше цели отрасли, в които бяхме водещи. Едно предприятие се изгражда бързо, стига да има основания за това, както и квалифицирани кадри. Нужно е образованието да бъде насочено в тази посока, че когато човек завърши тук, да отработи средствата, които са изразходени за него, а не да бяга в чужбина. Образованието трябва да е насочено практически“. „Нямаме притеснения от вота на недоверие. То е ясно, че е обречен. Самите БСП знаеха, че няма да мине, но искали да поговорим по темата. Целта е, по времето на европредседателството да се говори за корупция и неприятни неща“. Волен Сидеров коментира скандала с говорителят на външно министерство на Русия. Ние реагирахме правилно. Русия казва в контекста на оскверняване на паметниците, да вие сте ги спасили, но ако не бяхме спрели нацистка Германия, какво от това. Те казват да не се омаловажава тяхната роля във войната и да не се прави гавра със загиналите войни. Сидеров коментира и репликата за дебилите на Иво Христов. \"Да той е ерудиран, но при него имаме типичния случай на човек от академичните среди, който влиза в политиката. Това, което той изнася голяма част от него е истина, само че когато отиваш в политиката трябва да даваш решения на проблемите. Според мен това е синдромът на интелектуалецът, който бърка нещата. Говоренето трябва да е друго\".", "date": "2017.11.11", "title": "Волен Сидеров: Правителството е стабилно, националистите не са заплаха"}
{"url": "http://pik.bg/%D0%B5%D0%B9%D1%80%D0%B5-%D1%81-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B4%D0%BE%D0%BF%D1%83%D1%81%D0%BD%D0%B5%D0%BC-%D0%B4%D0%B8%D0%BA%D1%82%D0%B0%D1%82-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news704176.html", "text": "Няма да допуснем диктат на Лондон за Брекзит. Това обяви външният министър на Ейре Саймън Ковини, цитиран от \"Гардиън\". Той потвърди, че позицията на Дъблин по въпроса с уреждането на границата си остава категорична. Ейре е против твърда граница, както и не иска Северна Ирландия да напуска митническия съюз и единния пазар, както иска Лондон. Той направи това изявление на партийна конференция. Въпросът с уреждането на границата с Ирландия е един от основните за Великобритания в преговорите с ЕС за Брекзит. Постигнат е частичен напредък по време на преговорите за Брекзит, но трябваповече работа за разрешаване на няколко точки. Това заяви вчер главният преговарящ от ЕС за Брекзит Мишел Барние на пресконференция с британския министър Дейвид Дейвис след края на шестия кръг преговори. Барние поясни, че през следващите две седмици е нужен още по-голям напредък, за да могат двете страни да започнат преговори за бъдещите икономически отношения.", "date": "2017.11.11", "title": "Ейре с категорична позиция: Няма да допуснем диктат на Лондон за Брекзит"}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%81%D0%B8-%D0%B2%D1%8A%D1%80%D0%BD%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%BD%D0%B0%D0%B4-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B0%D0%BB%D0%B1%D1%83-%D0%BA%D0%B0%D0%BC%D0%B0%D0%BB-news704167.html", "text": "Терористичната групировка „Ислямска държава“ си е възвърнала контрола над сирийския пограничен град Албу Камал в събота, предава Франс прес, като се позовава на данни на Сирийската обсерватория за човешки права. „Ислямска държава превзе обратно Албу Камал а правителствените сили и съюзниците им са изтласкани на разстояние между един и два километра от града“, се казва в съобщението на базираната в Лондон организация. Припомняме, че на девети ноември Дамаск обяви превземането на последния контролиран от ислямистите град.", "date": "2017.11.11", "title": "\"Ислямска държава\" си върна контрола над сирийския град Албу Камал"}
{"url": "http://pik.bg/%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D0%BA%D0%BE%D0%BB%D0%B0-%D1%81%D0%B5-%D0%B7%D0%B0%D0%B1%D0%B8-%D0%B2-%D1%82%D1%80%D0%B0%D0%BA%D1%82%D0%BE%D1%80-%D0%BA%D1%80%D0%B0%D0%B9-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news704172.html", "text": "Лек автомобил и трактор са катастрофирали на пътя Казанлък – Стара Загора, в района на с. Тулово. Това съобщиха от ОДМВР-Стара Загора. Лек автомобил \"Мерцедес\" е застигнал трактор и се е ударил в него. При инцидента няма сериозно пострадали. На място са пристигнали екипи на полицията. Движението в района е затруднено.", "date": "2017.11.11", "title": "Меле на пътя! Кола се заби в трактор край Стара Загора"}
{"url": "http://pik.bg/%D0%BF%D1%80%D0%B5%D0%B4%D0%B8-%D1%84%D0%B8%D0%BD%D0%B0%D0%BB%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B3%D1%80%D0%B8%D1%88%D0%BE-%D1%81%D0%BF%D1%80%D0%B5%D1%82%D0%BD%D0%B0-%D0%BD%D0%BE%D0%BC%D0%B5%D1%80-%D0%BD%D0%B0-%D0%BD%D0%B0%D0%B4%D0%B0%D0%BB-%D0%BF%D1%80%D0%B5%D0%B4-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-news704146.html", "text": "Григор Димитров опита да стресне Рафаел Надал, докато испанецът отговаряше на въпроси на пресконференцията преди Финалите на ATP в Лондон. Българската тенис звезда бе приключил своята среща с журналистите и излизаше от залата, когато реши да поздрави Рафа, пише Спортал.бг. На излизане Григор, който често тренира с Надал, на висок глас подвикна към него: \"Рафа е безстрашен\". Испанецът тъкмо се канеше да отговаря на въпрос, като българската звезда почти не наруши концентрацията му. Рафа се обърна, за да види кой се опитва да го разсейва, но почти веднага се върна към отговора си и продължи да говори.", "date": "2017.11.11", "title": "Преди финала в Лондон: Гришо спретна номер на Надал пред журналистите"}
{"url": "http://pik.bg/%D0%BC%D0%BB%D0%B0%D0%B4%D0%B8%D1%82%D0%B5-%D0%BB%D1%8A%D0%B2%D0%BE%D0%B2%D0%B5-%D1%81-%D0%B3%D0%BE%D0%BB%D1%8F%D0%BC-%D1%83%D1%81%D0%BF%D0%B5%D1%85-%D0%B1%D0%BB%D0%B8%D0%B7%D0%BE-%D1%81%D0%B0-%D0%B4%D0%BE-news704175.html", "text": "Националният отбор на България U19 продължава с успешното си представяне на европейските квалификации. Селекцията на Ангел Стойков надигра с 2:0 Фарьорски острови на стадион “Хаджи Димитър” в Сливен, като записа нови три точки. Андреа Христов (46’) и Калоян Кръстев (59’) бяха точни за “лъвовете”, пише Спортал.бг. България е домакин на квалификационната група 8, където са още съставите на Англия и Исландия. В първата среща родните таланти победиха с 2:1 исландците. Днешният успех почти сигурно класира тима на Ангел Стойков за Елитния кръг, където “лъвовете” ще имат шанс да се класират за Евро 2018 във Финландия. Двубоят започна добре за България, като още в 4-ата минута Калоян Кръстев можеше да открие резултата. Нападателят стреля от дистанция, но кълбото срещна страничния стълб. В 15-ата минута отново Кръстев пробва късмета си, но стражът на Фарьорски острови се намеси добре и запази мрежата си \"суха\". В 34-ата минута играчите на Ангел Стойков направиха добра атака, топката се озова в Ертан Томбак, но талантливият състезател на Черно море стреля далеч от целта. Секунди преди края на първата част Калоян Кръстев опита да затрудни Хендзе, но вратарят се справи. Второто полувреме стартира мечтано за родните таланти. След само 60 секунди игра бранителят на Славия Андреа Христов се разписа. Иван Тилев центрира много добре от корнер, където защитникът на \"белите\" не пропусна с глава да накаже Хендзе. В 56-ата минута резервата Кабов шутира от пряк свободен удар, но опитът му не намери целта. В 59-ата минута България нанесе втори удар по амбициите на Фарьорски острови. Футболистите на Мартин Олсен направиха груба грешка, топката се озова в Станислав Иванов, който хитро подаде към един от най-добрите на терена Калоян Кръстев. Стрелецът не се поколеба, вкарвайки с лекота кълбото за 2:0. Това бе и последната интересна ситуация на стадион \"Хаджи Димитър\". България (U19) - Фарьорски острови (U19) 2:0 1:0 Христов (46) 2:0 Кръстев (59) Стартови състави: България (4-3-3): 1. Шейтанов, 3. Томбак, 2. А. Христов, 5. Бастунов, 8. Юруков, 7. Т. Иванов, 10. Тилев, 16. Турицов, 17. Костадинов, 19. С. Иванов, 9. Кръстев Ст. треньор: Ангел Стойков Фарьорски острови (4-1-4-1): 1. Хендзе, 3. Беняминсен, 4. Едмунсон, 2. Хендзе, 5. Самуелсен, 6. Якубсен, 10. Радосавлевич, 8. Мортенсен, 11. Гисинг, 13. Свенсон, 15. Сьоренсен Ст. треньор: Мартин Олсен Жълти картони: Мортенсен, Т. Иванов, Юруков, Томбак, Хендзе, С. Иванов, Хендзе, Бастунов", "date": "2017.11.11", "title": "Младите \"лъвове\" с голям успех, близо са до..."}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%B9%D0%BE%D0%B0%D0%BD%D0%B0-%D0%BE%D1%82-%D1%85-%D1%84%D0%B0%D0%BA%D1%82%D0%BE%D1%80-%D1%81-%D0%BF%D0%BE-%D0%B3%D0%BE%D0%BB%D1%8F%D0%BC%D0%B0-%D0%BF%D0%B0%D1%87%D0%BA%D0%B0-%D0%BE%D1%82-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BD%D0%B0%D1%82%D1%80%D1%83%D0%BF%D0%B0%D0%BB-%D0%BC%D0%B8%D0%BB%D0%B8-news703386.html", "text": "Откритието на \"Х Фактор\" Йоана Димитрова се оказа момиче с доста големи финансови възможност. 20-годишната красавица от Монтана може спокойно да се мери по джобни със своята колежка от Варна - Гери-Никол. За 20-ия си рожден ден Йони е получила от баща си мега луксозен подарък - \"Бентли\", в купето на което тя често се снима. Родителите й въртят семеен бизнес с авточасти и живеят в огромен палат в Монтана, твърдят запознати. Самата Йоана живее в София от 1 година, където учи и в същото време управлява собствения онлайн бутик за дрехи. На абитуриентския си бал Йони е сменила две рокли, всяка от които струвала 5-цифрена сума на родителите й. Нейни съграждани от Монтана твърдят, че семейството й е не само едно от най-богатите в района, но и в страната. Те са категорични, че дори и да не спечели формата и паричната награда, родителите й ще й помогнат финансово да се реализира на музикалната сцена, пише седмичник.", "date": "2017.11.11", "title": "БАРОВКА! Йоана от \"Х Фактор\" с по-голяма пачка от Гери-Никол! Бащата на певицата натрупал милиони с... (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D0%BA%D1%81%D1%82%D1%80%D0%B0%D1%81%D0%B5%D0%BD%D1%81-%D1%81%D0%BC%D1%80%D0%B0%D0%B7%D0%B8-%D1%81%D0%B0%D1%89-%D1%81%D1%8A%D1%81-%D0%B7%D0%BB%D0%BE%D0%B2%D0%B5%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%81%D1%8A%D0%B1%D1%83%D0%B6%D0%B4%D0%B0-%D1%81%D0%B5-%D1%81%D1%82%D1%80%D0%B0%D1%88%D0%B5%D0%BD-%D0%B2%D1%83%D0%BB%D0%BA%D0%B0%D0%BD-%D0%BA%D0%BE%D0%B9%D1%82%D0%BE-%D1%89%D0%B5--news703796.html", "text": "Вулканът Йелоустоун ще изтрие САЩ от лицето на Земята. Още преди три години съм прогнозирал това, което ще се случи. За събуждането на огнедишащото чудовище основна роля ще има човешкият фактор. Това обяви ясновидецът Владимир Микаев, цитиран от esoreiter.ru. Изданието припомня, че той е потомствен екстрасенс и лечител. „Ванга е предсказала, че САЩ ще изчезнат, след като се събуди Йелоустоун, но тя не е посочила времето, когато това ще се случи. Съгласен съм с нея – това ще е ужасна катастрофа за Северна Америка. Разбира се и Канада, а дори и Южна Америка ще пострадат но ядрена зима, както твърдят някои учени, няма да има“, уверява ясновидецът.", "date": "2017.11.11", "title": "ЕКСКЛУЗИВНО! Екстрасенс смрази САЩ със зловеща прогноза! Събужда се страшен вулкан, който ще изтрие Америка от лицето на Земята"}
{"url": "http://pik.bg/%D1%81-%D1%82%D0%B5%D0%B7%D0%B8-%D0%BF%D1%80%D0%BE%D1%81%D1%82%D0%B8-%D1%82%D1%80%D0%B8%D0%BA%D0%BE%D0%B2%D0%B5-%D1%89%D0%B5-%D1%81%D0%B5-%D1%80%D0%B0%D0%B7%D1%81%D1%8A%D0%BD%D0%B8%D1%82%D0%B5-%D0%B7%D0%B0-%D0%BD%D1%83%D0%BB%D0%B0-%D0%B2%D1%80%D0%B5%D0%BC%D0%B5-news704136.html", "text": "Най-добрият начин да се чувстваме енергични и свежи на работното си място е да се наспим добре през нощта. Какво се случва обаче, ако сме се отдали на забавления в малките часове, увлекли сме се пред екрана с филм или просто сме страдали от безсъние? Когато работният ден предстои да започне, а ние едва си държим очите отворени, има няколко прости трика, с които можем да се разсъним. Сутрешна тренировка Не е необходимо да се отдадете на дълга, отдадена и изтощителна тренировка. Достатъчни са няколко съвсем елементарни упражнения, които ще добавят щипка бодрост към сутрешното ни състояние. Откраднете си 15-20 минути за дрямка Уви, този лукс не е достъпен за всички, но ако все пак успеете да намерите малко време и удобно място в обедната си почивка, използвайте го за дрямка. 20 минути сън няма да бъдат напълно достатъчни, за да се ободрите, но ще „рестартират“ мозъка в средата на деня. Смейте се Искреният смях помага да се отпуснете за кратко и да забравите колко ви се спи. Няколко вица или смешни клипчета ще ви помогнат да оцелеете будни на работа, ако много ви се спи. Сменете чорапите Вероятно това е най-странният съвет. Но ако смените чорапите в средата на деня с нови и шарени, ще се почувствате по-весели, съветват психолози.", "date": "2017.11.11", "title": "С тези прости трикове ще се разсъните за нула време"}
{"url": "http://pik.bg/%D0%BA%D0%B8%D1%80%D0%B8%D0%BB-%D0%B0%D0%BD%D0%B0%D0%BD%D0%B8%D0%B5%D0%B2-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0-%D1%81%D0%B0%D0%BC%D0%BE-%D1%81-%D0%BC%D0%B5%D1%81%D0%B5%D1%86-%D0%B7%D0%B0-%D0%B4%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D0%B8-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D1%81%D0%BF%D0%B5%D1%88%D0%BD%D0%B0%D1%82%D0%B0-%D0%BF%D0%BE%D0%BC-news704166.html", "text": "Съществува сериозен риск да загубим милиони, предназначени за подобряване на здравеопазването у нас. Новият здравен министър Кирил Ананиев разполага само с един месец, за да подготви проекта за модернизация на Спешната помощ, предава Би Ти Ви. Ако не се спази срокът, можем да загубим 160 млн. лв. заради поредната рокада в министерството. Най-голямото притеснение е сред медиците в Спешната помощ, на които от години им се обещава преобразяване на системата по модела на останалите в Западна Европа, а на пациентите – достъп до спешна помощ в рамките на 30 минути. Проектът предвижда закупуването на 400 нови линейки, както и ремонти на 34 спешни отделения в държавни болници, 27 центъра за спешна медицина и 176 филиала към тях. Това трябваше вече да се е случило. Проектът обаче веднъж беше забравен заради честите смени на здравни министри през годината. Помещенията в ботевградската спешна помощ са ремонтирани за последно преди 18 години. Във всяка от трите стаи има паднала мазилка, стара апаратура и разпадаща се кушетка. „Въпреки условията на филиала, ние продължаваме да работим и да обслужваме пациенти”, казва д-р Ирена Маринова. Спешната помощ в София пък се нуждае от нов автопарк. Само за година 80-те линейки в областта са навъртяли над 3,2 млн. километра. Това се равнява на четири пъти разстоянието от Земята до Луната и обратно. Средната възраст на автомобилите е 10 години, а най-старата линейка е на 17. От здравното министерство отговориха писмено, че кандидатстването по проекта се движи по план и няма опасност да изгубим парите. Дали ще успеем да подготвим кандидатурата си в срок ще стане ясно в средата на декември. Ако получим финансирането, модернизацията трябва да се усети най-късно до три години.", "date": "2017.11.11", "title": "Кирил Ананиев разполага само с месец, за да подготви проект за модернизация на Спешната помощ"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%83%D1%81%D0%BF%D0%B5%D1%85-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B2%D0%BE%D0%BB%D0%B5%D0%B9%D0%B1%D0%BE%D0%BB-news704141.html", "text": "Марица успя да направи пробив във втория си сезон в Шампионската лига. Пловдивският тим продължава напред в най-престижния евротурнир - Шампионската лига, като ще играе в груповата фаза на надпреварата. Родните волейболистки, водени от Иван Петков победиха като гост Енисей (Красноярск) с 3:2 (20:25, 19:25, 25:22, 27:25, 15:12) и златен гейм, завършил 15:11 в мача-реванш в трети кръг. Това изпраща рускините срещу финландския Хемеенлина в Купата на CEV. Двата отбора бяха равностойни през първите две части, но в ключовите моменти Енисей взе инициативата, повеждайки с 2:0. В третия гейм волейболистките на Иван Петков доминираха и успяха да намалят пасива си при 2:1. Четвъртата част започна силно за маричанки, но впоследствие стана доста оспорвана и в крайна сметка мачът влезе в тайбрек. Там българките бяха категорични и спечелиха срещата със стабилна преднина. В решаващия \"златен гейм\" волейболистките на Марица запазиха темпото си от тайбрека и затвориха при 15:11. Най-резултатни за Марица станаха Таня Петкова (1 ас, 4 блока, 37% ефективност в атака, 9% перфектно и 35% позитивно посрещане) и Кремена Каменова (1 блок, 31% ефективност в атака, 43% перфектно и 57% позитивно посрещане) с по 18 точки. Нася Димитрова добави още 13 точки (1 ас, 5 блока, 333% ефективност в атака). За Енисей се отличи Наталия Малих със 17 точки (41% ефективност в атака), а Яна Манзюк и Екатерина Ефемова добавиха по още 15 точки. ЕНИСЕЙ, КРАСНОЯРСК (РУСИЯ) - МАРИЦА (ПЛОВДИВ) 2:3 (25:20, 25:19, 22:25, 25:27, 12:15) “Златен гейм”(11:15) ЕНИСЕЙ: Олександра Перетятко 3, Наталия Малих 17, Мария Фролова 10, Ксения Бондар 9, Яна Манзюк 15, Екатерина Ефимова 15 - Светлана Кючкова-либеро (Олга Ефимова, Таналия Симоненко, Инна Молодцова, Евгения Шегальова 8, Виктория Чаплина 7) Старши треньор: АЛЕКСАНДЪР КОШКИН МАРИЦА: Лора Китипова 4, Симона Димитрова 7, Таня Петкова 18, Кремена Каменова 18, Нася Димитрова 13, Виктория Григорова 6 - Ивелина Монова-либеро (Жана Тодорова-либеро, Мария Данчева 4, Десислава Николова 5, Кристина Чешляр 1, Силвия Андреева) Старши треньор: ИВАН ПЕТКОВ", "date": "2017.11.11", "title": "Уникално! Исторически успех за българския волейбол"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BC%D0%B0%D0%BD%D0%BE%D0%B8%D0%BB-%D0%BC%D0%B0%D0%BD%D0%BE%D0%B2-%D0%BD%D0%B5-%D1%81%D0%B0-%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%BE-%D1%81%D1%82%D1%80%D0%BE%D0%B3%D0%B8-%D0%BF%D1%80%D0%B8%D1%81%D1%8A%D0%B4%D0%B8%D1%82%D0%B5-%D0%B7%D0%B0-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%B1%D0%B0%D0%BD%D0%BA%D0%BE%D0%BC%D0%B0%D1%82-news704107.html", "text": "Депутатът посочи, че в момента за взломиран банкомат се дават до 6 години затвор. „Това не е достатъчно, използването на тези средства като газовите бутилки го прави по-опасно престъпление”, коментира той и призна, че няма как да се проследи пътят на парите. Дерелиев изрази мнение, че различни престъпни групи пробват този тип деяния и при успех подобряват методите си. „Банкоматът не е един ламаринен шкаф. Той има вградена каса. В групата има разбивач на каси и това прави работата високо професионална. Взривяването е само един от етапите, работата по касовото устройство е по-сериозната част”, заяви на свой ред Манев. В Германия и Холандия е имало ръст на тези престъпления преди години, като след това има известно затихване. Манев допълни, че атаките срещу банкомати в тези две страни в момента се извършват предимно от чужденци, които не са запознати с взетите от властите мерки, след които разбиването не води до никакъв резултат. Сред вариантите за защита са шокови, сеизмични и вибрационни датчици, механизми за унищожаване на парите. Здравко Дерелиев отбеляза, че при свързване на АТМ устройствата с видеонаблюдение в реално време рискът от кражби намалява значително. „Банките трябва да вземат мерки да си охраняват банкоматите както трябва. Това, че са застраховани, не означава нищо”, категоричен беше Маноил Манев. С нови законови промени ще се въведат минимални изисквания за сигурността на устройствата. Хронология От началото на годината до началото на този месец в страната са станали 18 обира на банкомати – в Бобошево, Бургас, Дупница и Самоков, но най-много са в София. Трагикомичен се оказа случаят от 10 юли, в който трима маскирани обирджии задигнаха машината от сградата на кметството и полицията в село Катунци, но не успяха да вземат парите. Те влачили банкомата с бус над 2 километра, но той пада в дере по пътя. А шофьор на камион с дърва помогна на полицаите да изтеглят банкомата. През септември крадци отново влачиха откраднат банкомат, този път – в Дупница. Според разследващите посегателствата се случват между 3 и 4 сутринта, като неуспешните опити са повече от успешните. Въпреки това, само от началото на годината откраднатите от банкомати пари са над половин милион. А сега на мода излиза методът с взривяване на банкомат с бутилки със сгъстен въздух. По-малко са случаите на изтръгване и задигане на целия банкомат. В четвъртък обирджии взривиха банкомат вСпарева баня, но избягаха от блокадата на полицаите. Красимир Йорданов, Кирил Микев и Тодор Богданов от Перник са пуснати за национално издирване, но втори ден от тях няма следа. По време на акцията в града беше арестуван само един мъж - 34-годишният Г. Динев. Останалите все още се издирват. Атаките срещу банкомати у нас са престъпление без пострадали – машините и парите в тях са застраховани, а извършителите се съдят за обикновена кражба с взлом. Това трябва да се промени с по-строги наказания и по-сериозни мерки за защита на устройствата, смятат експертът по охрана и сигурност Здравко Дерелиев и членът на комисията по сигурност в НС Маноил Манев (ГЕРБ), който има сериозен стаж в полицията, предаде Би Ти Ви. Депутатът посочи, че в момента за взломиран банкомат се дават до 6 години затвор. „Това не е достатъчно, използването на тези средства като газовите бутилки го прави по-опасно престъпление”, коментира той и призна, че няма как да се проследи пътят на парите. Дерелиев изрази мнение, че различни престъпни групи пробват този тип деяния и при успех подобряват методите си. „Банкоматът не е един ламаринен шкаф. Той има вградена каса. В групата има разбивач на каси и това прави работата високо професионална. Взривяването е само един от етапите, работата по касовото устройство е по-сериозната част”, заяви на свой ред Манев. В Германия и Холандия е имало ръст на тези престъпления преди години, като след това има известно затихване. Манев допълни, че атаките срещу банкомати в тези две страни в момента се извършват предимно от чужденци, които не са запознати с взетите от властите мерки, след които разбиването не води до никакъв резултат. Сред вариантите за защита са шокови, сеизмични и вибрационни датчици, механизми за унищожаване на парите. Здравко Дерелиев отбеляза, че при свързване на АТМ устройствата с видеонаблюдение в реално време рискът от кражби намалява значително. „Банките трябва да вземат мерки да си охраняват банкоматите както трябва. Това, че са застраховани, не означава нищо”, категоричен беше Маноил Манев. С нови законови промени ще се въведат минимални изисквания за сигурността на устройствата. От началото на годината до началото на този месец в страната са станали 18 обира на банкомати – в Бобошево, Бургас, Дупница и Самоков, но най-много са в София. Трагикомичен се оказа случаят от 10 юли, в който трима маскирани обирджии задигнаха машината от сградата на кметството и полицията в село Катунци, но не успяха да вземат парите. Те влачили банкомата с бус над 2 километра, но той пада в дере по пътя. А шофьор на камион с дърва помогна на полицаите да изтеглят банкомата. През септември крадци отново влачиха откраднат банкомат, този път – в Дупница. Според разследващите посегателствата се случват между 3 и 4 сутринта, като неуспешните опити са повече от успешните. Въпреки това, само от началото на годината откраднатите от банкомати пари са над половин милион. А сега на мода излиза методът с взривяване на банкомат с бутилки със сгъстен въздух. По-малко са случаите на изтръгване и задигане на целия банкомат. В четвъртък обирджии взривиха банкомат вСпарева баня, но избягаха от блокадата на полицаите. Красимир Йорданов, Кирил Микев и Тодор Богданов от Перник са пуснати за национално издирване, но втори ден от тях няма следа. По време на акцията в града беше арестуван само един мъж - 34-годишният Г. Динев. Останалите все още се издирват.", "date": "2017.11.11", "title": "Депутатът Маноил Манов: Не са достатъчно строги присъдите за взривяване на банкомат"}
{"url": "http://pik.bg/%D1%81%D0%B5%D1%80%D0%B8%D0%BD%D0%B0-%D1%83%D0%B8%D0%BB%D1%8F%D0%BC%D1%81-%D0%B8-%D0%B0%D0%BB%D0%B5%D0%BA%D1%81%D0%B8%D1%81-%D0%BE%D1%85%D0%B0%D0%BD%D1%8F%D0%BD-%D0%B3%D0%BE%D1%82%D0%B2%D1%8F%D1%82-%D0%BF%D0%B8%D1%89%D0%BD%D0%B0-%D1%81%D0%B2%D0%B0%D1%82%D0%B1%D0%B0-news704126.html", "text": "Серина Уилямс и Алексис Оханян планират да сключат брак в Ню Орлиънс като са поканили 250 души. Преди два месеца и половина двамата станаха родители и вече отглеждат дъщеря им Олимпия Алексис. Сега идва ред и на сватбата. Знае се, че тенисистката е избрала нежен пастелен тон за сватбената си рокля, пише Us Magazine. Според изданието, Серина също така си спретнала женско парти в Ню Йорк. Вечерта започнала в ресторант, а по-късно момичетата се качили в специален парти бус, който ги разходил из Манхатън. Партито завършило в нощен клуб, където компанията се повеселила до три сутринта.", "date": "2017.11.11", "title": "Серина Уилямс и Алексис Оханян готвят пищна сватба"}
{"url": "http://pik.bg/%D0%BF%D1%80%D0%BE%D1%84-%D0%B5%D0%BC%D0%B8%D0%BB-%D0%B1%D0%BE%D1%82%D0%B5%D0%B2-%D0%BE%D0%BA%D0%BE%D0%BB%D0%BE-1000-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BC%D0%B5-%D0%B3%D0%BE%D0%B4%D0%B8%D1%88%D0%BD%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news704135.html", "text": "Средно около 1000 земетресения годишно регистрираме в България. Това каза в интервю за „Фокус“ ръководител на Департамент „Сеизмология” в Националния институт по геофизика, геодезия и география към Българската академия на науките (БАН) проф. Емил Ботев. „България не е от най-активните земетръсни зони. Ние сме вътрешноконтинентална област, не сме на граница на бързо движещи се плочи. Ние сме с малко по-слаб потенциал, но веднага трябва да кажем, че по-слабите земетресения, които се реализират при нас, съвсем не са малко на брой. Средно имаме към 1000 годишно“, коментира проф. Ботев. По думите му те обикновено са с магнитуд по-малък от 3, т.е. това са микроземетресения, които не се усещат от хората. „Почти всеки ден имаме по няколко земетресения, които регистрира нашата система. Тези, които са с потенциал за усещане от хората, се обявяват на нашата уеб страница“, допълни сеизмологът и уточни, че в повечето сеизмични зони на нашата страна е характерна появата на последващи удари с достатъчно голяма сила. „Както най-силните земетресения, които са се случвали с магнитуд около 7 на територията на нашата страна, обикновено се случват по два пъти. При най-силното с магнитуд 8 през 1904 г. в района на Симитли през 20 минути са станали два катастрофални труса. Затова е добре човек след първия удар да изчака няколко минути, за да не последват и други. Първоначално нас ни разлюлява само т.нар. надлъжна вълна, а напречната, която е с по-голяма енергия, идва няколко секунди по-късно. В момента не се очаква такова земетресение“, обясни още проф. Емил Ботев.", "date": "2017.11.11", "title": "Проф. Емил Ботев: Около 1000 земетресения регистрираме годишно в България"}
{"url": "http://pik.bg/%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D1%80%D1%83%D1%81%D0%B8%D1%8F-%D0%BD%D0%B5%D0%B3%D0%BE%D0%B4%D1%83%D0%B2%D0%B0-%D1%81%D1%80%D0%B5%D1%89%D1%83-%D0%B2%D0%B0%D0%BD%D0%B4%D0%B0%D0%BB%D1%81%D0%BA%D0%B8%D1%8F-%D0%B0%D0%BA%D1%82-%D1%81%D1%80%D0%B5%D1%89%D1%83-%D0%B0%D0%BB%D1%8C%D0%BE%D1%88%D0%B0-news704183.html", "text": "Русия е обезпокоена от вандалския акт върху Паметника на Съветската армия в Пловдив, по-известен като \"Аьоша\". Това се казва в изявление на руското посолство у нас, публикувана в страницата му във \"Фейсбук\". От там са притеснени, че с поредната подобна проява срещу такъв паметник у нас се създава изкуствено напрежение между двете страни, предава Нюз.бг. Припомняме, че паметникът осъмна със свастика и антисемитски лозунги. На паметника има и специално послание, отправено към говорителката на руското външно министерство Мария Захарова. От посолството не пропускат и реакцията на българските власти, които вече осъдиха случилото се. Същото направи и обществеността. Настоява се също така за разследване. Русия по-рано призова за прекратяване на подобни актове срещу съветските паметници у нас. Стигна се и до спор кой точно носи заслуга за спасяването на българските евреи.", "date": "2017.11.11", "title": "Остра реакция! Русия негодува срещу вандалския акт срещу \"Альоша\""}
{"url": "http://pik.bg/%D0%B8%D1%80%D0%B0%D0%BA-%D0%BF%D1%80%D1%8A%D1%81%D0%BD%D0%B0-100-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news704157.html", "text": "Инвазията на „Ислямска държава“ в Ирак и борбата срещу терористичната групировка е струвала на страната над 100 млрд. долара, заяви премиерът Хайдер ал Абади. Той говори по време на посещение в Кербала – свещен град на шиитските мюсюлмани, където милиони поклонници се събраха, за да отбележат ежегодния празник Арбаин. \"Щетите, причинени от джихадистите в иракските градове, вече възлизат на повече от 100 млрд. долара. Тук става дума за загуби само за икономиката и инфраструктурата\", подчерта министър-председателят, цитиран от БНТ. „Ислямска държава“, радикална сунитска група, завладя около 1/3 от Ирак и части от Сирия в мащабна атака през от 2014 г. Самообявеният ѝ халифат обаче е към края на съществуването си. Днес иракските сили започнаха операция за освобождение на град Рава, провинция Анбар, смятан за последната крепост на терористична групировка \"Ислямска държава\" в страната. На 3 ноември проправителствените сили освободиха граничния град Ел Кайм.", "date": "2017.11.11", "title": "Ирак пръсна 100 млрд. долара в борбата с \"Ислямска държава\""}
{"url": "http://pik.bg/%D0%BC%D0%B0%D1%89%D0%B0%D0%B1%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-125-000-%D0%B4%D1%83%D1%88%D0%B8-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0%D1%82-%D0%B2-%D0%BC%D0%B0%D1%80%D0%B0%D1%82%D0%BE%D0%BD-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news704156.html", "text": "125 000 души ще участват утре в маратон в Истанбул, по време на който участниците ще бягат по един от мостовете над пролива Босфора, свързващ Европа и Азия, предаде Анадолската агенция. Маратонът, който ще бъде на разстояние 42,195 километра, ще се състои под девиза \"Бягане за бъдещето на децата\". Общо 25 000 спортисти ще участват в състезание по бягане, а още 100 000 - в състезание по спортно ходене. 86 световно известни атлети ще участват в маратона в Истанбул. Освен турски граждани в маратона ще се включат поданици на Кения, Етиопия, Намибия, Украйна, Беларус, Азербайджан, Франция, Сърбия и Литва.", "date": "2017.11.11", "title": "Мащабна организация! 125 000 души ще участват в маратон в Истанбул"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D0%B8%D0%B2%D0%B0%D0%B9%D0%BB%D0%B0-%D0%B1%D0%B0%D0%BA%D0%B0%D0%BB%D0%BE%D0%B2%D0%B0---%D1%81%D0%BA%D1%80%D1%8A%D0%BD%D0%B4%D0%B7%D0%B0-%E2%84%961-%D0%B2%D0%B5%D1%81%D0%BA%D0%BE-%D0%B2%D0%BE%D0%B4%D0%B5%D0%BD%D0%B8%D1%86%D0%B0%D1%82%D0%B0-%D1%81%D0%B5-%D1%81%D1%82%D0%B8%D1%81%D0%BA%D0%B0-%D0%B7%D0%B0-%D0%BC%D0%B0%D1%80%D0%BA%D0%BE%D0%B2%D0%B8-%D1%87%D0%B5%D0%BF%D0%B8%D1%86%D0%B8-news703339.html", "text": "\"Мис България 2001\" Ивайла Бакалова си скубе косите заради новия си любовник Веселин Денков, по прякор Веско Воденицата. Бизнесменът, който стопанисва една от най-известните кръчми в столицата, заради която му лепват прякора, бил по-стиснат и от евреин. Връзката между Бакалова и милионера, натрупал първите си пари на \"Магурата\", още на 30 септември. Маститият бизнесмен постоянно цепел стотинката на две и досега не е купил и един чифт обувки на Ивайла. Скъперничеството на Веско Воденицата било пословично, просто Бакалова последна разбрала. Бизнес елитът в София му се надсмива как всеки ден засича до километър разхода на личната и служебните си коли. Пестеливостта му стигала дотам, че когато ходи в чужбина, пие вода само от чешмите по хотелите. Да даде 2 евро за бутилка минерална вода му се струвало чист пладнешки обир. В началото Ивайла намирала това за забавно и чаровно, но колкото повече време прекарвали заедно, толкова повече започвала да му се дразни. Подобно скъперничество било изключително чуждо на Бакалова, която е свикнала да бъде все с щедри мъже. Така например, бащата на дъщеря й - боклукчийският бос на София Румен Гайтански-Вълка, плаща 5-цифрена месечна сума за издръжката на дъщеря си Рая, пише седмичник. Благодарение на щедростта му двете си живурка спокойно в Дубай.", "date": "2017.11.11", "title": "Любовникът на Ивайла Бакалова - скръндза №1! Веско Воденицата се стиска за маркови чепици"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE%D1%82%D0%BE-%D1%80%D0%B0%D1%81%D1%82%D0%B5-%D0%B1%D0%BB%D0%B8%D0%B7%D0%BE-750-000-%D0%B4%D1%83%D1%88%D0%B8-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82-news704184.html", "text": "Около 750 хил. души са взели участие в протеста в Барселона в събота, предава Франс прес като се позовава на данни от местната полиция. Насъбралите се хора искат освобождаването на арестуваните членове на отстраненото каталунско правителство. Митингът е организиран от неправителствени организации, подкрепящи независимостта на региона, съобщава още агенцията. Чуват се призиви „свобода за политическите затворници“. Припомняме, че осем души от регионалното каталунско правителство се намират в ареста, като срещу тях бяха повдигнати обвинения в организиране на бунт, отцепване и злоупотреба с обществени средства. Други шест души бяха освободени след заплащане на гаранция. Бившият председател на Женералитета Карлес Пучдемон се намира в Белгия, като срещу него има издадена европейска заповед за ареста. Очаква се съда в Брюксел да реши дали да го предаде на властите в Испания. Настоява се също така за разследване. Русия по-рано призова за прекратяване на подобни актове срещу съветските паметници у нас. Стигна се и до спор кой точно носи заслуга за спасяването на българските евреи", "date": "2017.11.11", "title": "Недоволството расте! Близо 750 000 души излязоха по улиците на Барселона заради арестуваните каталунски министри"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D1%83%D0%B6%D0%B0%D1%81-%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D1%8E%D0%BB%D0%B8%D1%8F%D0%BD-%D0%B2%D0%B5%D1%80%D0%B3%D0%BE%D0%B2-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BD%D0%B8%D0%BC%D0%BA%D0%B0-18-news703332.html", "text": "Юлиан Вергов претърпя животоспасяваща операция след свирепа катастрофа. Светила в хирургията се бориха над два часа да върнат актьора от онзи свят. За щастие Вергов легна на операционната маса само за снимките на финалните епизоди в четвъртия сезон на \"Откраднат живот\", в който Юлиан спечели симпатиите на зрителите с ролята на директора на \"Свети Кирил\" - доцент Банков. \"Не е много удобно това легло\", написа Вергов под снимката, с която шокира фенките си във Фейсбук. Коремът му е облян с няколко литра изкуствена кръв. Зрителите предположиха, че Банков е пострадал отново при катастрофа с любимия си мотор. След като стана ясно, че ще участва в \"Откраднат живот\", Вергов призна, че трудно понася подобни кървави сцени, но в операционната на \"Свети Кирил\" поставя страховете си зад професионализма.", "date": "2017.11.11", "title": "КЪРВАВ УЖАС! Оперираха Юлиян Вергов! Актьорът пострада заради... (СНИМКА 18+) "}
{"url": "http://pik.bg/%D1%81%D1%80%D0%B5%D1%89%D1%83-%D0%BE%D1%81%D0%B5%D0%BC-%D0%B4%D1%83%D1%88%D0%B8-%D0%B1%D1%8F%D1%85%D0%B0-%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%82%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B7%D0%B0-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news704090.html", "text": "Френските властиса повдигнали обвинения в тероризъм срещу осем души, които бяха задържани във вторник, съобщ Франс Прес, цитирана от Фокус. По данни на агенцията, задържаните са се явили пред съда и срещу тях са предявени обвинения в „престъпен заговор с терористична цел“. Седем от тях са задържани под стража, на осми е наложен съдебен надзор. Във вторник, в рамките на съвместна операция на спецчастите на Франция и Швейцария на територията на двете страни, по подозрение в терористична дейност бяха задържани 10 души. Девет от тях бяха арестувани в региона Ил дьо Франс и в департамента Алп Маритим. Впоследствие един от задържаните бе освободен. В Швейцария по подозрение в оказване на подкрепа на терористи бе задържана гражданка на Колумбия. От швейцарската федерална прокуратура посочват, че антитерористичната операция в двете страни се е провела паралелно и при тясно сътрудничество, тъй като арестуваните са били в контакт един с друг.", "date": "2017.11.11", "title": "Срещу осем души бяха повдигнати обвинения за тероризъм във Франция"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BA%D0%B0-%D0%BE%D0%B1%D0%B2%D0%B8%D0%BD%D0%B8-%D0%B1%D0%B8%D0%B2%D1%88-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%84%D0%B8%D1%84%D0%B0-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news704088.html", "text": "36-годишната вратарка на националния тим по футбол на САЩ Хоуп Соло обвини бившият президент на Световната футболна централа (ФИФА) Сеп Блатер в сексуален тормоз, съобщава The Guardian. Соло разказва случка от 2013 година. На церемонията по връчване на „Златната топка“ на ФИФА швейцарецът си позволил да я хване за дупето за секунди край сцената. 81-годишният Блатер опроверга обвиненията, заявявайки, че те са нелепи. Сеп Блатер ръководи ФИФА от 1998 до 2015 година. Той напусна поста през юни 2015 година във връзка с корупционен скандал. Хоуп Соло има над 200 мача за националния тим на САЩ. Има две титли от олимпийски игри (2008 и 2012 година). Световна шампионка. Футболист на годината в Америка за 2009 година.", "date": "2017.11.11", "title": "Американска футболна националка обвини бивш президент на ФИФА в сексуален тормоз"}
{"url": "http://pik.bg/%D1%83%D0%B1%D0%B8%D0%B5%D1%86-%D0%BD%D0%B0-11-%D0%B4%D1%83%D1%88%D0%B8-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B8%D0%B7%D0%BB%D0%B5%D0%B7%D0%B5-%D0%B2-%D0%BE%D1%82%D0%BF%D1%83%D1%81%D0%BA-%D1%81%D0%BB%D0%B5%D0%B4-15-%D0%B3-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B8-%D1%81%D0%B5-%D0%B2%D1%8A%D1%80%D0%BD%D0%B0-news704106.html", "text": "AFP, цитирана от\"Фокус\". Известен гръцки терорист, излежаващ доживотна присъда за убийството на 11 души, сред които служители в британското и турското посолство в Атина, се е върнал обратно в затвора след двудневен отпуск, предаде Решението Димитрис Куфонтинас, лидер на терористичната организация „17 ноември“, да бъде пуснат от затвора за пръв път от 15 години, предизвика недоволство сред семействата на жертвите на групировката. Крайно левият екстремист, който в момента е на 59 години, се е завърнал в затвора в Коридалос около 90 минути преди крайния срок. „17 ноември“ стои зад убийството на Ричард Уелш резидентът на ЦРУ в Атина Ричард Уелш и още 23-ма души при десетки атаки срещу американски, британски, турски и гръцки цели. Британското военно аташе Стивън Саундърс стана последната жертва на групировката през 2000 г. Сред убитите от Куфонтинас са Сандърс, американско военно аташе, американски войник във Военновъздушните сили на САЩ и двама турски дипломати. Двудневният му отпуск бе разкритикуван от САЩ, Великобритания и Турция.", "date": "2017.11.11", "title": "Убиец на 11 души за първи път излезе в отпуск след 15 г. в затвора и се върна"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%BD%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B8-%D0%B2-%D1%81%D1%8A%D1%80%D0%B1%D0%B8%D1%8F-%D0%B4%D0%B0-%D1%81%D0%B5-%D0%B7%D0%B0%D0%B5%D0%BC%D0%B5-%D1%81-%D0%BA%D0%B0%D0%B7%D1%83%D1%81%D0%B0-%D1%81-%D0%BB%D0%B5%D0%BA%D0%B0%D1%80%D0%B8%D1%82%D0%B5-news704139.html", "text": "По повод инцидента със задържането на български лекари в Босилеград Министерство на външните работи информира, че посланикът на България в Белград г-н Радко Влайков е получил инструкции още тази сутрин от министъра на външните работи Екатерина Захариева да постави въпроса пред сръбските власти. Припомняме, трима български лекари бяха задържани в Босилеград вчера. Медиците са преглеждали пациенти в Културно-информационния център в града. Тримата са участвали в хуманитарна инициатива за оказване на медицинска помощ на местното българско население. Медиците ни бяха освободени от Босилеград след като се намеси консула ни в Ниш Едвин Сугарев. По повод инцидента ВМРО застана в защита на сънародниците ни в Сърбия. В официално писмо партията изтъква, че винаги е защитавала българите в Западните покрайнини и че чрез дипломатически канали ще провери случая. Евродепутатът Ангел Джамбазки се ангажира в понеделник да внесе сигнали до Европарламента и Европейската комисия. За случая в Западните покрайнини Джамбазки ще сезира комисаря разширяването и комисаря по външните работи.", "date": "2017.11.11", "title": "Екатерина Захариева разпореди на посланика ни в Сърбия да се заеме с казуса с лекарите"}
{"url": "http://pik.bg/%D1%84%D0%B8%D1%80%D0%BC%D0%B0-%D0%BD%D0%B0%D0%B5%D1%82%D0%B0-%D0%BE%D1%82-%D1%89%D0%B0%D0%B1%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D1%81%D0%BA%D0%B0%D0%BB%D0%B0-%D0%BE%D1%82-%E2%80%9E%D1%83%D0%B8%D0%BA%D0%B8%D0%BB%D0%B8%D0%B9%D0%BA%D1%81%E2%80%9C-%D0%BC%D0%B5%D0%B9%D0%BB%D0%B8-%D0%B7%D0%B0-%D1%85%D0%B8%D0%BB%D0%B0%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-news704059.html", "text": "Фирма за анализиране на данни, която била наета от предизборния щаб на Доналд Тръмп, е поискала по време на кампанията от „Уикилийкс“ имейли, свързани с кандидатката на демократите за президент на САЩ Хилари Клинтън. От сайта обаче отказали да й ги предоставят, предаде Асошиейтед Прес, цитирани от Нова телевизия. Александър Никс, главен изпълнителен директор на „Кеймбридж аналитика“ (Cambridge Analytica), каза, че опитът е бил направен през юни миналата година, след като основателят на  „Уикилийкс“ Джулиан Асандж обяви публично че разполага с имейли на Клинтън и планира да ги публикува. Асандж обаче отхвърлил молбата на фирмата да \"сподели тази информация\" с нея. Така Никс, който съобщи това на технологична конференция в Лисабон, Португалия, призна за първи път, че е поискал имейли от „Уикилийкс“. По-рано Асандж каза, че е отхвърлил искане на „Кеймбридж аналитика“ да й предостави информация. Щабът на Тръмп за спечелените впоследствие от него президентски избори в САЩ през ноември е платил на фирмата близо 6 милиона евро за управление на данни. Никс отрече „Кеймбридж аналитика“ да е била свързана с каквато и да била намеса на Русия в президентските избори в Съединените щати. Ролята на фирмата в предизборната кампания на Тръмп привлече вниманието на комисиите на американския Конгрес, разследващи предполагаемото руско вмешателство в изборите.", "date": "2017.11.11", "title": "Фирма, наета от щаба на Доналд Тръмп, искала от „Уикилийкс“ мейли за Хилари Клинтън"}
{"url": "http://pik.bg/%D1%81%D0%BE%D1%86%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D1%82%D0%B0%D0%BD%D0%B0%D1%81-%D0%BA%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2-%D0%B1%D1%8E%D0%B4%D0%B6%D0%B5%D1%82%D1%8A%D1%82-%D0%BD%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%82%D0%B5-%D0%B5-%D0%BF%D1%8A%D0%BB%D0%B5%D0%BD-%D1%81-%D0%BF%D1%81%D0%B5%D0%B2%D0%B4%D0%BE%D0%BF%D0%BE%D0%BF%D1%83%D0%BB%D0%B8%D1%81%D1%82%D0%BA%D0%B8-%D0%BC%D0%B5%D1%80%D0%BA%D0%B8-news704110.html", "text": "пресцентъра на БСП Бюджетът на управляващите претендира да е консервативен, десен или бюджет на стабилността, но е пълен с псевдопопулистки мерки, които разхищават бюджета по начин, по който не носят нито растеж, нито промяна, нито справяне с негативните тенденции, които са характерни за България. Това заяви народният представител от „БСП за България” Атанас Костадинов по Дарик радио, съобщиха от . По думите му не може, слагайки във фризера бюджета под предтекста, че държим някаква стабилност, да не успеем да пречупим негативните тенденции и в икономиката, и в социалните системи, в здравеопазването, образованието. „11 параметри се замразяват в така наречения бюджет на стабилността на управляващите”, обясни Костадинов и допълни, че там са еднократна помощ при бременност, за майки-студентки, при раждане на близнаци и редица други. „Паралелната държава на управляващите отдавна е заместила реалната държава”, каза Костадинов. По думите му за управляващите държавността не е важна. „Премиерът Бойко Борисов дори не дойде при представянето на новия здравен министър. Това показва пренебрежение. Отношението на ГЕРБ към това, че ние ще внесем вот на недоверие е отношение и към всичките институции”, подчерта Атанас Костадинов.", "date": "2017.11.11", "title": "Соцдепутатът Атанас Костадинов: Бюджетът на управляващите е пълен с псевдопопулистки мерки"}
{"url": "http://pik.bg/%D1%83%D1%87%D0%B5%D0%BD%D0%B8-%D0%B8%D0%B7%D1%87%D0%B8%D1%81%D0%BB%D0%B8%D1%85%D0%B0-%D0%BA%D0%BE%D0%B3%D0%B0-%D0%BC%D1%8A%D0%B6%D0%B5%D1%82%D0%B5-%D1%89%D0%B5-%D0%B8%D0%B7%D1%87%D0%B5%D0%B7%D0%BD%D0%B0%D1%82-%D0%BE%D1%82-%D0%B7%D0%B5%D0%BC%D1%8F%D1%82%D0%B0-news704099.html", "text": "Cпopeд eĸcпepтитe, в дaлeчнoтo бъдeщe Зeмятa щe бъдe лишeнa изцялo oт мъжe, пише дело.бг. Учeнитe ca изчиcлили, чe cлeд oĸoлo 5 милиoнa гoдини, пpeдcтaвитeлитe oт мъжĸия пoл мoжe дa изчeзнaт нaпълнo oт пoвъpxнocттa нa нaшaтa плaнeтa. Учeният oт Aвcтpaлия Джeни Гpeйвc изyчaвaлa cтpyĸтypнитe xapaĸтepиcтиĸи нa Y -xpoмoзoмитe пpи мъжeтe и cтигнaлa дo зaĸлючeниeтo, чe тaзи cтpyĸтypa e пpeдмeт нa пo-бъpзи пpoмeни в cpaвнeниe c ocтaнaлaтa чacт oт xpoмoзoмaтa. Cпopeд Гpeйвc, вceĸи eдин eĸoлoгичeн фaĸтop мoжe дa дoвeдe дo пocтeпeннo yвpeждaнe нa тeзи гeни. Здpaвaтa X-xpoмoзoмa cъдъpжa пoвeчe oт xилядa aĸтивни гeни. Mнoгo гeни пъpвoнaчaлнo ca били вĸлючeни в Y-xpoмoзoмaтa, нo в пpoцeca нa eвoлюциятa няĸoи oт тяx пpocтo ca изчeзнaли. B мoмeнтa, Y-xpoмoзoмaтa cъдъpжa caмo oĸoлo 100 гeни. Зa cpaвнeниe, жeнcĸaтa Х-xpoмoзoмa cъдъpжa oĸoлo 10 пъти пoвeчe гeни. „Y-xpoмoзoмaтa, тaзи мaлĸa вepигa гeни, ĸoятo oпpeдeля пoлa нa xopaтa, нe e тoлĸoвa cилнa, ĸoлĸoтo изглeждa. Bcъщнocт, aĸo пoглeднeм ĸaĸвo ce e cлyчилo c нeя пo вpeмe нa чoвeшĸaтa eвoлюция, ниe виждaмe, чe тя ce cвивa c oбeзпoĸoитeлни тeмпoвe. Πpoцecът нa paзпaдaнe нa Y-xpoмoзoмaтa вeчe e зaпoчнaл, и aĸo ниe нe нaмepим нaчин дa oбъpнeм пpoцeca, тo мъжeтe пpocтo щe пpecтaнaт дa cъщecтвyвaт” – ĸaзвaт изcлeдoвaтeлитe. Oт пocлeднитe изcлeдвaния cтaвa виднo, чe cъoтнoшeниeтo в paждaeмocттa нa мoмчeтaтa и мoмичeтaтa пocтeпeннo щe ce пpoмeни, тaĸa чe cлeд гoдини жeнcĸият пoл щe пpeдcтaвлявa 100% oт нaceлeниeтo нa нaшaтa плaнeтa. Дaли тoвa щe ce cлyчи или нe, caмo вpeмeтo щe пoĸaжe.", "date": "2017.11.11", "title": "Учени изчислиха кога мъжете ще изчезнат от Земята"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B2-%D0%B1%D0%BE%D1%81%D0%B8%D0%BB%D0%B5%D0%B3%D1%80%D0%B0%D0%B4-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BB%D0%B5%D0%BA%D0%B0%D1%80-%D1%80%D0%B0%D0%B7%D0%BA%D1%80%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%84%D0%B0%D0%BA%D1%82%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D1%88%D0%B8-news704045.html", "text": "\"Жал ми е за тези хора. Те измират. Сръбските власти нехаят\", товаразказа в ефира на Би ти Ви д-р Валентин Янев, един отт български лекари, които бяха задържани от полицията по време на преглед в Босилеград, за което ПИК писа. Според доктора сърбите можели да се обадят в Културно-информационен център и да попитат какво точно ще извършват нашите медици. \"Жителите на Боселград нямат достъп до лекари специалисти. Настоявам хората да получават медицинска помощ\", поясни д-р Янев \"Поканихме трима лекари, наши приятели. Сръбските власти ни казаха, че нямат нищо против хуманитарните дейности, но имат против начина, по който се провежда тя. В КИЦ-а нахлуха четирима полицаи, отвън имаше около 15 полицаи. Блокираха сградата, спряха прегледите. Заведоха лекарите в полицията и ги държаха там 4 часа\", разказа шефътна нашия Култрно-информационен център Иван Николов. Както писа ПИК, български лекари, пристигнали в Босилеград с хуманитарна мисия, бяха задържани в Западните покрайнини. Трима медици от Първа градска болница в София организират с писменото съгласие на Здравния дом в Босилеград, в Западните покрайнини, на територията на Република Сърбия, хуманитарна акция за оказване на медицинска помощ за местното българско население.", "date": "2017.11.11", "title": "СКАНДАЛНО! Арестуван в Босилеград български лекар разкри шокиращи факти задържането на нашите медици "}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-16-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB-%D1%82%D1%83%D1%80%D0%B8%D1%81%D1%82%D0%BA%D0%B0-%D0%B2-%D1%80%D0%B8%D0%BC%D0%B8%D0%BD%D0%B8-news704113.html", "text": "Съд в Римини наложи наказание от 16 години затвор за 20-годишния мигрант от Конго Гурлин Бутунгу, участвал в групово изнасилване на 26-годишна полякиня на плаж край града в нощта на 26 август, съобщава Кориере Дела Сера. Бутунгу е единствения пълнолетен сред четиримата участници в престъплението. Четиримата нападатели пребиха жестоко и ограбиха спътникът на изнасилената. Двамата пострадали бяха приети в болница с тежки наранявания. Първоначално четиримата нападатели бяха успели да избягат, но след провелото се разследване бяха открити и задържани от полицията.", "date": "2017.11.11", "title": "Присъда! 16 години затвор за мигрант, изнасилил туристка в Римини"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8%D0%BD-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BD%D0%B0-%D0%B1%D0%B5%D1%80%D0%B1%D0%B0-%D1%89%D0%B5-%D0%B3%D0%BE-%D0%BD%D0%B0%D1%80%D0%B8%D1%82%D0%B0-%D1%81-news704122.html", "text": "Всички в Индия се подготвят за мачовете срещу Димитър Бербатов и неговия Керала Бластърс. Един от съперниците на тима на българина ще бъде ФК Бенгалуру - четвърти през миналия сезон, където звезда е англичанинът Джон Джонсън. Той е юноша на Мидълзбро, но на Острова не впечатлява големите клубове и играе основно за Нортхамптън, откъдето преди четири години поема към индийското първенство. “Бербатов? Ще го ритам с всичка сила”, закани се 29-годишният Джонсън, цитиран от Sportskeeda. Двубоят между двамата ще бъде на 31 декември. “Берба е фантастичен футболист, който е играл на топ ниво - продължи англичанинът. - Сигурен съм, че ще се представи отлично за Бластърс. Трябва да сме много внимателни с него - особено около наказателното поле, защото той може да бъде много опасен. Ние обаче ще сме напълно подготвени за него, а и той трябва да бъде подготвен за нас.”", "date": "2017.11.11", "title": "Брутална заплаха! Англичанин се закани на Берба, ще го нарита с..."}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B5-%D0%B8%D0%B7%D1%82%D1%8A%D0%BF%D0%B0%D0%BD%D1%87%D0%B8-%D1%82%D1%80%D1%8A%D0%BC%D0%BF-%D0%BF%D0%BE%D0%B4%D1%81%D1%82%D1%80%D0%B5%D0%BA%D0%B0%D0%B2%D0%B0-%D0%BA%D1%8A%D0%BC-%D0%B2%D0%BE%D0%B9%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news704081.html", "text": "Reuters, цитиран от \"Фокус\". Северна Корея заяви, че с посещението си в Азия президентът на САЩ Доналд Тръмп подстрекава към война на Корейския полуостров, предаде „Тръмп, по време на своята визита, изложи на показ истинския си характер на унищожител на световния мир и стабилност и с нея подстрекава към война на Корейския полуостров“, се казва в изявление на говорител на външното министерство на КНДР за държавните медии. Говорителят на министерството добави, че нищо няма да попречи на Пхенян да развива програмата си за ядрени оръжия. В края на посещението си в Сеул в сряда Тръмп предупреди Пхенян да не подценяват САЩ.", "date": "2017.11.11", "title": "Северна Корея се изтъпанчи: Тръмп подстрекава към война Корейския полуостров"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D1%80%D0%B0%D0%B6%D0%B4%D0%B0-%D0%B2%D0%BD%D1%83%D0%BA-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D1%86%D1%81%D0%BA%D0%B0-e%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%BF%D0%B5%D0%B2%D0%B8%D1%86-news704091.html", "text": "Всички въпросителни около бремеността на Мария Илиева отпадат тук и сега! Разследване на екипа на \"Жълтите новини\" се добра до неопровержими доказателства и ексклузивни снимки, които потвърждават, че детето, което поп кралицата очаква, е от 27-годишния софиянец Георги Михайлов! В началните седмици на своята бременност Мария е посетила Венеция, но не с приятелки, а с цялото семейство на своя избраник. Едва ли Илиева има друга причина да се впише в компанията на 4-членната фамилия, ако не й предстои да ги зарадва с ново попълнение. Както и да обикаля из туристическите забележителности на един от най-романтичните градове в Европа с Георги Михайлов, ако той не е таткото на дългочаканото бебе. Разследването на светското предаване на ПИК TV разби и мита, че гаджето на Мария е от милионерско потекло. Оказа се, че певицата ще дари с внук бившия футболист на ЦСКА Иван Михайлов - обещаващ талант от юношеските формации през 80-те, неуспял да стигне да първия отбор заради поредица от тежки контузии.", "date": "2017.11.11", "title": "СЕНЗАЦИЯ В ПИК TV! Мария Илиева ражда внук на футболист на ЦСКА! Eксклузивни снимки на певицата и бащата на сина й от Венеция - единствено в \"Жълтите новини\""}
{"url": "http://pik.bg/%D0%BF%D1%83%D1%82%D0%B8%D0%BD-%D0%BD%D0%B0%D1%82%D0%B8%D1%81%D0%BA%D1%8A%D1%82-%D0%BD%D0%B0%D0%B4-russia-today-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D1%81%D0%B0%D1%89-%D0%B5-%D0%B0%D1%82%D0%B0%D0%BA%D0%B0-%D0%BA%D0%BE%D1%8F%D1%82%D0%BE-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D1%80%D0%B5%D1%86%D0%B8%D0%BF%D1%80%D0%BE%D1%87%D0%B5%D0%BD-%D0%BE%D1%82%D0%B3%D0%BE%D0%B2%D0%BE-news704114.html", "text": "AFP, цитирана от \"Фокус\". Руският президент Владимир Путин разкритикува натиска на Вашингтон над държавната телевизия Russia Today да се регистрира като чуждестранен агент в САЩ, като го определи като атака срещу руските медии и обеща реципрочен отговор, предаде По-рано стана известно, че американският департамент по правосъдието е дало срок до понеделник RT да регистрира дейността си в САЩ като чуждестранен агент. Ако искането не бъде изпълнено, директорът на канала ще бъде арестуван, а банковите му сметки запорирани. „Атаката срещу наша медия е атака срещу свободата на словото“, каза Путин пред журналисти на срещата на върха на АТИС във Виетнам. „Те де факто закриват RT и ще получат реципрочен отговор“, каза президентът. RT и държавната агенция Sputnik са обвинявани от разузнавателните служби на САЩ, че са разпространявали дезинформация по време на миналогодишната президентска кампания, която може да е оказала влияние на вота. RT заяви в петък, че ще спази изискванията, но ще оспори тези мерки в съда.", "date": "2017.11.11", "title": "Путин: Натискът над Russia Today от страна на САЩ е атака, която ще получи реципрочен отговор"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BA%D0%B0%D0%B7%D0%B0%D0%BB-%D0%BD%D0%B0-%D1%82%D1%80%D1%8A%D0%BC%D0%BF-%D1%87%D0%B5-%D0%BD%D0%B5-%D1%81%D0%B5-%D0%B5-%D0%BD%D0%B0%D0%BC%D0%B5%D1%81%D0%B2%D0%B0%D0%BB-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%81%D0%B0%D1%89-news704121.html", "text": "Владимир Путин казал на Доналд Тръмп, че не се е намесвал на изборите в САЩ. Това заяви американският лидер, след като проведе разговори с руския си колега в рамките на срещата на високо равнище на организацията Азиатско-тихоокеанско икономическо сътрудничество в Дананг, Виетнам. \"Той (Путин) заяви, че не се е намесвал“, каза Тръмп. Американският държавен глава добави, че руският президент отрича твърденията за намеса \"всеки път\", когато двамата се срещнат, добавяйки, че неговият колега изглежда \"много обиден\" от постоянните обвинения. Самият Путин каза, че всички тези обвинения са \"фантазии\" и са мотивирани от американската вътрешна политика. \"Всичко за така нареченото руско досие в САЩ е проява на продължаващата вътрешна политическа борба\", каза той. Връзката на Тръмп с Москва рамкира първата година от президентството му, като ключови негови помощници бяха заподозрени в предполагаемо сътрудничество с Кремъл. Припомняме, че ФБР разследва твърденията за предполагаемите опити на руското правителство да повлияе на президентските избори през 2016 г. Паралелни производства по този въпрос се извършват от специален комитет на Сената и на Камарата на представителите на Конгреса на САЩ. В средата на май американското министерство на правосъдието обяви назначаването на специалния прокурор и бивш директор на ФБР Робърт Мюлер в разследване на твърдяната за руската намеса. Това решение бе подкрепено от много републиканци и демократи в Конгреса на САЩ.", "date": "2017.11.11", "title": "Путин казал на Тръмп, че не се е намесвал на изборите в САЩ"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%B4%D0%B0-%D1%8F%D0%B4%D0%B5%D1%82%D0%B5-%D0%B7%D0%B0-%D0%B4%D0%B0-%D0%BD%D0%B5-%D0%B1%D0%BE%D0%BB%D0%B5%D0%B4%D1%83%D0%B2%D0%B0%D1%82%D0%B5-%D0%BE%D1%82-%D0%B4%D0%B8%D0%B0%D0%B1%D0%B5%D1%82-news704080.html", "text": "Богатите на антиоксиданти плодове и зеленчуци, чаят и \"доброто старо червено вино\" намаляват с над една четвърт риска от развитието на диабет тип 2, пише в. \"Дейли експрес\", позовавайки се на резултатите от френско изследване, публикувано в сп. \"Diabetologia\". Проучването на специалисти от Националния институт за здраве и медицински изследвания в Париж е обхванало над 64 000 жени на средна възраст. Авторите му са установили, че за онези от тях, които консумират най-голямо количество храни и напитки, богати на антиоксиданти, рискът от развитие на диабет тип 2 е с 27 процента по-нисък. Благоприятният ефект се запазва дори след като са взети предвид основни рискови фактори за болестта като тютюнопушене, повишени кръвно налягане и холестерол, семейна история и индекс на телесната маса. Известно е, че червеното грозде е отличен източник на мощния антиоксидант ресвератрол, който се запазва и във виното. Плодовете, зеленчуците и чаят също изобилстват от полезните за здравето съединения. \"Настоящото проучване показва, че храненето е от голямо значение за предпазване от диабет тип 2\", казва д-р Франческа Романа Манчини от изследователския екип. Специалистите напомнят, че макар и полезно, е препоръчително червеното вино да се пие в умерени количества. Кафето също е известно като отличен източник на антиоксиданти, но е изключено от настоящото проучване, тъй като ефектът от него за предпазване от диабет тип 2 вече е установен и е имало вероятност да \"маскира\" действието на другите изследвани продукти.", "date": "2017.11.11", "title": "Вижте какво да ядете, за да не боледувате от диабет"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88-%D0%B2%D0%BE%D0%BA%D0%B0%D0%BB%D0%B8%D1%81%D1%82-%D0%BD%D0%B0-%D0%B3%D1%80%D1%83%D0%BF%D0%B0%D1%82%D0%B0-%E2%80%9E%D1%84%D0%B5%D0%B9%D1%82-%D0%BD%D0%BE%D1%83-%D0%BC%D0%BE%D1%80%E2%80%9C-news704038.html", "text": "Бившият вокалист на американската рок група „Фейт Ноу Мор“ Чък Мосли е починал на 57-годишна възраст, съобщава списание „Ролинг Стоун“, позовавайки се на изявление на близките на изпълнителя. Посочва се, че Мосли е починал заради алкохолна зависимост. Изданието припомня, че Чък Мосли бе вокалист на „Фейт Ноу Мор“ между 1984 и 1988 година. Музикантът участва в записите на два от албумите на групата - We Care A Lot и Introduce Yourself. През годините, докато бе член на групата, Мосли си доби славата на непредсказуема личност. Сред най-шокиращите му изпълнения, е заспиване на сцената по време на участие за представянето на албума Introduce Yourself.", "date": "2017.11.11", "title": "Почина бивш вокалист на групата „Фейт Ноу Мор“"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%B0%D0%BC%D0%BF%D0%BE%D0%B2-%D0%B3%D1%80%D0%B0%D1%84%D0%B0-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%B2-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%BD%D0%B0%D0%B4-%D0%BB%D0%B5%D0%BA%D0%B0%D1%80%D0%B8%D1%82%D0%B5-news704070.html", "text": "Владимир Ампов-Графа се включва в кампания срещу насилието над лекарите. Той бе гост във връза с кампанията в сутрешния блок на Нова телевизия. „Трябва винаги да има надежда, това е смисълът на кампанията – коментира Графа, който написа песента „Надежда”. - Важно е тази кампания да предизвика законови промени в отношенията между лекар-пациент. Тази агресия е отражение на цялото ни общество. Не е начина да извадиш юмрук и да удариш”. „Средно годишно има по 70-80 случая на посегателство срещу медици. За последните 2 години има над 100 случая в Спешна помощ. За това време има само 4 ефективни присъди”, обясни д-р Галинка Павлова, заместник-председателят на Българския лекарски съюз. „Има процент от хората, които са непоправимо агресивни – коментира д-р Лъчезар Захариев, травматолог от „Пирогов”. - Срещу тях нищо не може да се направи. Но има хора, които на моменти се държат адекватно. Спрямо тях действително би могло да се постигне някакво въздействие. Нещата никога не са чак толкова лоши, колкото изглеждат на пръв поглед. 99% от колегите са приели професията си като мисия. Трябва да сме малко по-толерантни един към друг. Такива кампании са много важни“.", "date": "2017.11.11", "title": "Владимир Ампов-Графа се включи в кампания срещу насилието над лекарите"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BB%D0%B5%D0%BA%D0%B0%D1%80%D0%B8-%D0%B2-%D0%B1%D0%BE%D1%81%D0%B8%D0%BB%D0%B5%D0%B3%D1%80%D0%B0%D0%B4-%D0%B2%D0%B5%D1%87%D0%B5-%D1%81%D0%B0-%D1%81%D0%B8-%D1%83-%D0%BD%D0%B0%D1%81-news704119.html", "text": "Тримата български лекари, които бяха държани с часове вчера в полицията в Босилеград, са отишли са там по покана на Българския културно-информационен център, за да преглеждат хора от околността, които нямат достъп до медицинско обслужване. Лекарите са освободени и вчера вечерта са се прибрали в България, съобщи Би Ти Ви. Според консула ни в Ниш Едвин Сугарев задържането на нашите лекари за 5 часа, без де им се даде информация и без да им повдигнат обвинения, е недопустимо. Той напомни, че това е хуманитарна помощ и лекарите преглеждат напълно безплатно хората.Сръбските власти обяснили на Сугарев, че нямат нищо против българските лекари, на са против прегледите да се провеждат в Българския културно-информационен център. Директорът на културния център Иван Николов в Босилеград организира подобни прегледи в тази сграда за трети път. Съгласували са инициативата предварително със Здравния дом. От ВМРО заявиха, че заради скандала със задържаните български лекари евродепутатът Ангел Джамбазки ще внесе в понеделник сигнали до Европейския парламент и до Еврокомисията. Той ще сезира за случая със сънародниците в Западните покрайнини комисаря по разширяването и комисаря по външните работи.", "date": "2017.11.11", "title": "Арестуваните български лекари в Босилеград вече са си у нас"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BA%D0%BE%D0%BC%D0%B8%D0%BA-%D0%BF%D1%80%D0%B8%D0%B7%D0%BD%D0%B0-%D1%87%D0%B5-%D0%B5-%D0%BF%D0%BE%D0%B4%D0%BB%D0%B0%D0%B3%D0%B0%D0%BB-%D0%B6%D0%B5%D0%BD%D0%B8-%D0%BD%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news704068.html", "text": "Американският стендъп-комик Луи Си Кей призна, че е подлагал жени на сексуален тормоз. Актьорът направи специално изявление за това, публикувано от  The New York Times. Луи Си Кей бе обвинен от пет жени за сексуален тормоз. „Историите им са истина“, каза комикът в коментар за обвиненията срещу него. По думите му, жените които го обвиняват в сексуален тормоз, са му казвали, че му се възхищават и той „се е възползвал от това безотговорно“. Веднага след като скандалът около Луи Си Кей избухна, от компаниите FX Networks и FX Productions прекратиха сътрудничеството си с актьора.", "date": "2017.11.11", "title": "Американски комик призна, че е подлагал жени на сексуален тормоз"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D1%81%D0%B2%D0%B0%D0%BB%D0%B8%D0%BB%D0%B0-%D0%B1%D0%B5%D0%B7%D0%BF%D0%B8%D0%BB%D0%BE%D1%82%D0%BD%D0%B8%D0%BA-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D1%8A%D1%81-%D1%81%D0%B8%D1%80%D0%B8%D1%8F-news704082.html", "text": "Израелски военнослужещи са свалили безпилотен летателен апарат край границата със Сирия, съобщава РИА Новости, като се позовава на информация от представител на армията на Израел. „Отбранителните сили на Израел са прихванали безпилотник, който е опитвал да проникне във въздушното пространство на Израел“, се посочва в съобщението. Не се уточняват принадлежаността и типа на апарата. Посочва се, че за прихващането на безпилотния апарат е бил използван зенитно-ракетен комплекс „Пейтриът“.", "date": "2017.11.11", "title": "Израелската армия е свалила безпилотник на границата със Сирия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%BB%D0%B0%D0%B4%D0%B0%D1%82%D0%B0-%D0%BF%D0%B5%D0%B2%D0%B8%D1%86%D0%B0-%D0%BD%D0%B5%D0%BB-%D0%BE%D1%82-%D0%BE%D1%80%D0%BA%D0%B5%D1%81%D1%82%D1%8A%D1%80-%D0%B1%D0%B5%D0%B7-%D0%B8%D0%BC%D0%B5-%D0%BE%D1%82%D0%BA%D0%B0%D0%B7%D0%B0-%D0%BD%D0%B0-%D0%BC%D0%B8%D1%82%D0%BA%D0%BE-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D0%BA%D0%B0%D0%BA%D0%B2%D0%BE-news704092.html", "text": "Един неотложен телефонен разговор по време на срещата й с режисьора Борис Радев подпечатва визата на младата певица Неделяна Христова-Нел към съвременната версия на култовия български филм \"Оркестър без име\". Минутката, в която откритието на Симеон Сакскобургготски провежда диалог със събеседника си, се оказва достатъчна Радев да забележи в нея това, което търси за ролята на фаталната певица Рени Ковачева. Най-големият български мюзикъл предизвика фурор в \"Арена Армеец\" на 1 ноември, което накара организаторите да обявят втора дата - 28 април догодина. Изненадата на вечерта бе театралният дебют на очарователната Нел, която обра овациите напубликата и получи поздравления от самата Катерина Евро за успешното превъплъщание в ролята на Рени. \"Няма да крия, беше ми много трудно в началото, а първия месец - голям стрес. Но постепенно, заобиколена от актьори като Станимир Гъмов, Естествено, предизвикателството на пее на сцената в най-голямата зала в София, е било свързано с доза страх и притеснение. \"Очаквах и да се гипсирам, и да забравя репликите. Благодарение на този екип, аз се чувствах уверена, стабилна и ми беше супер комфортно, защото знаех, че ако нещо ми се случи, те ще ме измъкнат от всяка сутиация. Много съм щастлива от всички позитивни коментари за представянето ми. Моето опасение бе, че публиката ще ме сравнява и оприличава с Катето Евро. Но това не се случи, значи съм изнесла ролята така, че не е нужно да ме сравняват с който и да било\", допълва Нел. След като покори публиката с \"Оркестър без име\", следващата й голяма мечта е да пробие и в киното. Заради ангажиментите си към мюзикъла обаче й се налага да отбие такава оферта. Канят я да се снима редом до футболната звезда Димитър Бербатов в новия филм \"Революция Z\". \"Поканиха ме за много малка роля за сцена с Бербатов. Но не ни се случиха нещата, имах предварително поети ангажименти, а екипът трябваше да се съобрази с тези на Димитър\", споделя още Неделяна. Николай Урумов, Стефан Денолюбов, Филип Аврамов, Румен Угрински, Георги Мамалев, Катето, трите месеца репетиции в \"Сълза и смях\" бяха като смехотерапия за мен\", признава Нел в светското предаване на ПИК TV - \"Жълтите новини\".", "date": "2017.11.11", "title": "ЕКСКЛУЗИВНО В ПИК TV! Младата певица Нел от \"Оркестър без име\" отказа на Митко Бербатов! Какво ги раздели - само в \"Жълтите новини\""}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D1%82%D1%8F%D0%BB%D0%BE%D1%82%D0%BE-%D0%B2%D0%B8-%D1%81%D0%BB%D0%B5%D0%B4-15-%D0%BC%D0%B8%D0%BD%D1%83%D1%82%D0%B8-%D1%80%D0%B0%D0%B7%D1%85%D0%BE%D0%B4%D0%BA%D0%B0-news704123.html", "text": "Много от вас смятат, че единственото решение да сте във форма и в тонус е с редовен фитнес. Надъхани, вероятно сте дали куп пари за месечна/годишна карта и още на 30-ия ден виновно сте си казали: „Не мога, това не е за мен!“. Има и по-лесен начин. Той пак изисква постоянство, но пък е приятно, необременяващо и ефективно. Скорошно изследване на Харвард разкри, че 15-минутно ходене на ден може да удължи живота ви с години. Ето и до какви изводи са стигнали учените. Костите стават по-силни След 30-те костите започват да губят плътност. С редовно ходене ще ги укрепите и ще ги направите по-здрави. Горите калории Когато се движите, тялото гори калории. Изследване на университета в Тенеси твърди че жените, които ходят повече, имат по-малко мазнини от жените, които само ходят на фитнес. Това става особено видимо между 40 и 66 г. Добро настроение Асоциацията на американските психолози е направила експеримент върху студенти и е установила, че настроението им рязко се повишава след разходка от 12 минути. Повишава креативността Според изследване на Станфорд ходенето е по-добър двигател за креативността от седенето. Така че следващия път, когато трябва да мислите нещо креативно, не стойте на едно място. Зареждане от природата В Япония има практика, която се казва „къпане в гората“ и тя зарежда не само тялото, а и духа. Разхождайки се сред природата под слънчевите лъчи и на свеж въздух, лесно ще преборите депресията и ще прочистите ума си. Ако имате парк наблизо, не се колебайте!", "date": "2017.11.11", "title": "Невероятно! Какво се случва с тялото ви след 15 минути разходка"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B0%D0%BA%D1%82%D1%8C%D0%BE%D1%80-%D0%BE%D0%B1%D0%B2%D0%B8%D0%BD%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%BE%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BC%D1%83%D0%B7%D0%B8%D0%BA%D0%B0%D0%BB%D0%B5%D0%BD-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82-%D0%B2-%D0%BE%D0%BF%D0%B8%D1%82-%D0%B7%D0%B0-%D0%B8%D0%B7%D0%BD%D0%B0%D1%81-news704125.html", "text": "Скандалът около сексуалните посегателства в света на шоубизнеса все повече се разраства. Още един продуцент беше обвинен в опит за изнасилване на актьор. 36-годишният Джейсън Дотли твърди, че музикалния и телевизионен продуцент Бени Медина му посегнал през 2008 г. Случката се разиграла в дома на Медина в Лос Анджелис, при гостуване на актьора и негов приятел. Продуцентът заплашил Дотли, че ако проговори за случилото се, ще убие съпруга му, разказва потърпевшият пред списание „People”, цитирано от БТА. „Чувствах се безпомощен, защото така може да се държи само човек, който няма никакъв страх от последици. Това не може да е бил първият му път\", добавя Дотли. Адвокатите на Медина отрекоха обвинението. Той стои зад бляскавите кариери на звезди като Дженифар Лопес, Принс, Мадона. Бил е мениджър на Уил Смит и Марая Кери.", "date": "2017.11.11", "title": "Разкритията продължават! Актьор обвини световноизвестен музикален продуцент в опит за изнасилване"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-news704162.html", "text": "Голям протест в подкрепа на каталунските лидери се провежда в Барселона. Те са преследвани от испанските власти заради едностранното обявяване на независимостта на Каталуния. Осем министри от сваленото каталунско правителство бяха задържани миналата седмица по обвинение в антидържавна дейност, бунт и злоупотреба с държавни средства заради ролята им в кампанията за независимост. Отстраненият от длъжност каталунски лидер Карлес Пучдемон и четирима бивши министри от кабинета му ще се явят следващата седмица пред белгийски съдия във връзка с европейската заповед за ареста им.", "date": "2017.11.11", "title": "Огромен протест в Барселона в подкрепа на каталунските лидери"}
{"url": "http://pik.bg/%D0%B1%D0%B5%D0%B7%D0%BF%D1%80%D0%B5%D1%86%D0%B5%D0%B4%D0%B5%D0%BD%D1%82%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B8%D1%81%D0%BA%D0%B0-%D0%B2%D0%B5%D1%82%D0%BE-%D0%B2%D1%8A%D1%80%D1%85%D1%83-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-news704105.html", "text": "Евродепутатът Ангел Джамбазки ще поиска вето върху кандидатурата на Сърбия за членство в Европейския съюз, съобщава Нова телевизия. Причината за гнева на евродепутата е случаят с арестуваните български лекари в Босилеград. „Арестът е абсурден – изригна Джамбазки. - Това е стогодишен геноцид за българите в Западните покрайнини”. В края на миналата седмица лекари от Първа градска болница в София бяха задържани в Босилеград по време на хуманитарна акция. Инициативата за медицинските прегледи за българите в Босилеград била на нашия културно-информационен център там. Лекарите вече са се прибрали в София.", "date": "2017.11.11", "title": "БЕЗПРЕЦЕДЕНТЕН СКАНДАЛ! Ангел Джамбазки иска вето върху кандидатурата на Сърбия за членство в ЕС"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%BE%D0%BE%D0%BD-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B0%D1%82-%D0%BF%D0%BE%D0%BC%D0%BE%D1%89%D1%82%D0%B0-%D1%81%D0%B8-%D0%B7%D0%B0-%D1%81%D0%B8%D1%80%D0%B8%D1%8F-news704062.html", "text": "Президентите на САЩ и Русия Доналд Тръмп и Владимир Путин призоваха страните-членки на ООН да увеличат приноса си като помощ за Сирия в близките месеци, съобщава РИА Новости. Двамата лидери участват в срещата на върха за Азиатско-тихоокеанското икономическо сътрудничество (АТИС) във Виетнам. „Двамата президенти са обсъдили съществуващата необходимост за намаляване на чевешкото страдание в Сирия и призоваха всички страни-членки на ООН да увеличат своя принос за задоволяване на хуманитарните нужди в страната в течение на близките месеци“, се посочва в съвместното изявление на двамата президенти.", "date": "2017.11.11", "title": "Владимир Путин и Доналд Тръмп призоваха страните от ООН да увеличат помощта си за Сирия"}
{"url": "http://pik.bg/%D0%B8%D0%B7%D0%BF%D0%B5%D0%BF%D0%B5%D0%BB%D0%B8%D1%85%D0%B0-%D0%B4%D0%B2%D0%B5-%D0%BA%D0%BE%D0%BB%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%BD%D0%BE%D1%89%D0%B5%D1%81-news704085.html", "text": "Два автомобила са изгорели тази нощ във Велико Търново, съобщиха за БТА от пресцентъра на ОД на МВР в областния град, пострадали няма. Сигналът за пожара е получен около 3.00 ч. на телефон 112. Автомобилите били паркирани пред кооперация на улица \"Иван Хаджидимитров\" в кв. \"Бузлуджа\". На мястото са пристигнали екипи на пожарната и полицията. Установено е, че пожарът е започнал от предна лява гума на автомобил \"Рено\", като пламъците са обхванали и паркиран в съседство лек автомобил \"Шкода\". Двата автомобила са изгорели напълно. От огледа е станало ясно, че автомобилът, от който е тръгнал пожарът, е бил със свалени регистрационни номера. По случая е образувано досъдебно производство за палеж.", "date": "2017.11.11", "title": "Изпепелиха две коли във Велико Търново нощес"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BC%D0%BE%D0%B4%D0%B5%D0%BB%D1%8A%D1%82-%E2%80%9E%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0%E2%80%9C-%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81-news704072.html", "text": "В България едно фетишистко прилагателно се употребява повече от всяко друго - \"европейско\". Върховната мантра, ултимативният политически оргазъм. Страната ни е шизофренично разкъсана между собствената си сюрреалистична реалност и върховните напъни всичко да е \"европейско\" и тази лудост става все по-очевидна след всеки нов сезон на безкрайната сапунка, наречена \"Преход\". И не възприемайте тази позиция като антиевропейска, о, не, тук целта е да посочим безобразията в езика, които вече се превръщат в реални обществени безобразия, когато се вгледаме отвъд блясъка на прилагателното. Този процес е особено очевиден в София, където екипът на Йорданка Фандъкова (според мнозина тя е просто усмихнатото лице на един модел, който бие с няколко обиколки всеки \"Кумгейт\", за който се сетите) постоянно се опитва да прави столицата \"европейска\", но с действия, които са толкова далече от Европа, колкото Антон Тодоров - от парламента. Един от примерите за това направи заглавия наскоро - ръководството на София покани известния датски архитект Ян Геел да направи анализ на публичните пространства на града и да даде своите препоръки. Геел е нещо като попзвезда в архитектурата, въпреки че препоръките, които даде, са толкова пожелателни, че се родеят с телевизионното врачуване. Но така и не стана ясно колко пари са платени за тези лъчезарни съвети. Защото по съвсем неевропейски навик Столичната община не пусна обществена поръчка и така столичните данъкоплатци могат само да гадаят какви пари от бюджета на града са потънали в това действие. Това е диалектическо противоречие. От една страна, се стремим към големите стандарти на света, а от друга, ги потапяме в балкански шмекерии. Вероятно обаче за парите, които са дадени на Геел, Столичната община можеше да наеме дузина български архитекти, които щяха да дадат аналогични, а защо не и по-добри съвети, защото за разлика от датчанина, те са наясно със специфичния управленски климат по тези географски ширини. На всички обаче им направи впечатление, че докладът бе поръчан основно за центъра на града. Центърът - туптящото сърце на София на Йорданка Фандъкова. Проблемът, разбира се, е, че центърът отдавна е достатъчно облагороден, а наливането на обществени ресурси единствено там или в богаташките квартали по никакъв начин не се вписва в идеята за \"европейското\". Но понеже Столичната община вече трудно защитава тази политика, трябваше да се появят и други знаци за \"модернизация\". Така изведнъж в последните две-три години градът бе залят с проекти за небостъргачи на обичайни и необичайни места. Само мога да подозирам в каква вътрешна драма е столичната кметица и какво ли си вика - \"аз им давам небостъргачи, правя София европейска, а тия балкански селяни тръгват да протестират, да мрънкат, да се жалват и да се сополят, че небостъргачите не се вписвали в града!\". Разбира се, именно протестиращите работят за европейското лице на столицата, защото недоволството от безумните решения и излизането на улиците срещу тях е автентичният дух на Стария континент. И хората сами, без политически партии, без неправителствените организации започнаха да се самоорганизират, за да спират \"европейските\" пориви на Столичната община. С темповете, с които работи, има шанс до края на третия си мандат Фандъкова напълно да обедини София срещу себе си. А вероятно заради тези протести жената напълно се оплете в опитите си да модернизира града. Пред очите на всеки жител и гост на столицата е безумието едни и същи улици да се асфалтират по няколко пъти, а организацията на движението по време на ремонтите да прилича на фантазия на автор на хорър трилъри. Между другото - това е опасно за управлението на София, защото ядосаните шофьори могат да се превърнат в спонтанна политическа сила и не е ясно, когато ще се съберат в единен фронт. Наскоро един шофьор на такси ми сподели, че е готов да участва в нещо подобно, защото работата му от ден на ден ставала все по изнервена - от една страна, клиентите го притискат да бърза, от друга страна, \"европейските\" амбиции на общината го притискат като бяла мишка. Дори ми разказа виц, който се оказа брадат, но понеже го чух за първи път, ще го споделя и тук: Фандъкова бързала за летището и й се наложило да хване такси, но горещо помолила шофьора да стигне до аеропорта за 10 минути, ако може. Водачът се съгласил, но поставил условие: \"Ще те карам, но само, ако си сложиш превръзка на очите\". Кметицата се противила, но най-накрая приела условието. След точно девет минути таксито спряло, Фандъкова отворила очи и видяла, че е на летището. \"Ооо, как стигна дотук толкова бързо, по кои улици?\", възкликнала удивено тя. Шофьорът обаче я контрирал: \"Да не съм луд, за да ти кажа, нали ще разкопаеш и тях\". Народното творчество добре е схванало протеста на колективния ум. Повечето минувачи, били те шофьори или пешеходци, прекрасно съзнават, че ремонтите са привидни, че само след няколко месеца повечето от тях ще бъдат повторени, че това е част от спектакъла \"Европа\", който София се опитва да режисира с подръчни средства и нашенски схемички. Наскоро някой пусна снимка на ремонта в подлеза на НДК - колчетата по прясно ремонтирания тротоар бяха наредени по начин, който имитира походката на подуянски пиянка, когато се прибира вкъщи. Забравете за правите линии, в \"Европата\" на Фандъкова очевидно ценят неординерните форми.  А какво да кажем за самото пространство пред НДК – нали вече го ремонтираха пак преди една година. Сега пак го работят. Очевидно никога повече няма да го видим незаградено. А спомняте ли си за дупката на бул. \"Брюксел\" (какво име само, а!) само няколко дни след края на поредния ремонт? Дупките в имитацията на \"европейско\" са толкова много, че могат да запълнят няколко тома. А какво да кажем и за неравномерното развитие на града? Истината е, че няма нищо европейско в това да развиваш само центъра на един град. На практика София е жертва на жестоко класово разделение и това си личи, когато видиш периферията на града. Подобен начин на развитие вероятно би прилягал на латиноамериканска столица от средата на 60-те години на миналия век, но в \"европейска\" България това прилича на гноен зъб, който не се лекува по никакъв начин. Цели части от града са изоставени да се оправят сами и не е необходимо да имаш градоустройствени знания, за да го видиш. Най-големите столични комплекси, там, където живеят най-много хора, на практика циклят в безвремието. И така политическата формула на \"европейска\" София се получава много яка - всички хора плащат данъци, но виждат инвестиции основно в центъра. Което означава, че жителите на периферните квартали са системно обирани, понеже това е институционална кражба в чист вид. Убеден съм, че жителите на \"Надежда\" биха искали да видят как парите им отиват за развитието на техния квартал, но са лишени от това обществено щастие. Между другото - в предизборната кампания през 2015 г. в София темата за неравенството бе поставена за първи път, а тогава в нея се включи дори и Бойко Борисов, който за първи път в политическата си кариера се загрижи за крайните квартали и им обеща саниране. Разбира се, днес, вече две години по-късно, от тези обещания няма и следа, но темата за буквалното класово разделение на София ще става все по-пареща, особено ако бъде постоянно натиквана в ъгъла. Между другото, наскоро в един материал на архитект Павел Попов във вестник \"Култура\" срещнах подобно разбиране за София, наречено там \"класова несправедливост\". Щом подобно наблюдение се прави от човек, който няма как да бъде причислен към социалистическите идеи, значи раната е отворена, остава да видим дали може да бъде излекувана. В това класово деление на града наскоро взе участие и самият Бойко Борисов, който се отказа от образа си от 2015 г. - на него му се привидя просперитет, защото кафенетата по \"Витошка\" били пълни. Първо, ако се беше заслушал в речта из тези кафенета, сигурно щеше да види, че огромна част от посетителите там са чужденци, но дори и да е обратното - фактът, че от София избираш \"Витошка\", означава само едно - останалата част от града стои невидима за теб. На фона на такъв описан просперитет, на такава \"европейщина\", хората, които се справят трудно с живота, очевидно трябва да стоят засрамени и да се чудят с какво са се провинили в предишен живот, че в този са захвърлени насред толкова \"европейско\" пространство, че им идва да вият като яки балкански върколаци...", "date": "2017.11.11", "title": "САМО В ПИК И \"РЕТРО\"! Александър Симов с ексклузивен коментар: Моделът „Фандъкова“ и политическият оргазъм"}
{"url": "http://pik.bg/%D0%BF%D1%80%D0%BE%D1%84-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D0%B3%D0%B0%D0%B9%D0%B4%D0%B0%D1%80%D1%81%D0%BA%D0%B8-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5-%D0%B8%D0%B7%D1%82%D0%B8%D1%87%D0%B0%D1%82-%D0%BD%D0%B0-%D1%82%D0%B2%D1%8A%D1%80%D0%B4%D0%B5-%D0%BC%D0%BD%D0%BE%D0%B3%D0%BE-%D0%BC%D0%B5%D1%81%D1%82-news704006.html", "text": "Парите за здравеопазване изтичат на твърде много места. Трябваше да бъде направена национална здравна карта, която да ограничи възможността за откриването на лечебни заведения там, където не е необходимо, заяви в \"Денят он еър\" бившият здравен министър проф. Радослав Гайдарски. Професорът  коментира проблемите в здравния сектор, както и предназначените за него пари от бюджет 2018 г. Проф. Гайдарски подчерта, че отделените средства са крайно недостатъчни и България е единствената страна в Европа, която заделя \"толкова малко пари за здравеопазване\". Логично, той бе попитан има ли начин как да бъдат \"налети\" повече пари, на което професорът отговори: \"Има!\" \"Може, но при нова реформа, при здравна система, която не позволява изтичане на средства\", посочи Гайдарски, като се върна назад в годините, когато заема поста министър на здравеопазването в кабинета на Сергей Станишев през 2005 г. Тогава, продължи хирургът, здравното министерство е предложило като решение на проблемите в здравната система създаването на национална здравна карта, национално медицинско досие, както и реформа на националната Здравна каса. \"Без такава карта парите никога няма да достигат, защото се \"нароиха\" много болници. София е препълнена със здравни заведения, в други градове има по 5-6 частни такива, средствата изтичат на много места\", алармира гостът на телевизията. Проф. Радослав Гайдарски коментира и отбелязването на датата 10 ноември като началото на Прехода у нас, като сподели, че не забелязва нещо да се е променило за 28 години. \"През 1977 г. за първи път видях просяци във Франция и бях шокиран. Такива не бях срещал в България. У нас не се живееше богато, но нямаше и гладни\", разказа професорът.", "date": "2017.11.11", "title": "Проф. Радослав Гайдарски хвърли бомба: Парите за здравеопазване изтичат на твърде много места"}
{"url": "http://pik.bg/%D0%BF%D1%80%D0%B8%D0%B7%D0%B8%D0%B2-%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D0%BD%D0%B0%D1%86%D0%B8%D0%B8%D1%82%D0%B5-%D0%B4%D0%B0-%D0%BD%D0%B5-%D1%82%D1%80%D1%83%D0%BF%D0%B0%D1%82-%D1%8F%D0%B4%D1%80%D0%B5%D0%BD%D0%BE-%D0%BE%D1%80%D1%8A%D0%B6%D0%B8%D0%B5-news704028.html", "text": "Папа Франциск призова страните да не трупат ядрено оръжие, дори и ако е с цел възпиране. Той заяви, че те дават „фалшиво чувство за сигурност“, съобщава Voice of America, цитирани от Фокус. „Международните отношения не могат да бъдат заложници на военната сила, взаимните заплахи и парадирането с арсенали“, заяви папа Франциск. Той добави, че употребата на ядрено оръжие, дори и случайна, би била катастрофална за човечеството и околната среда. Светият отец заяви, че мирът и сигурността между нациите трябва „да бъдат вдъхновявани от етика и солидарност“, а не от трупане на оръжие.", "date": "2017.11.11", "title": "Призив! Папа Франциск поиска от нациите да не трупат ядрено оръжие"}
{"url": "http://pik.bg/%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D0%B1%D1%81%D0%BF-%D1%89%D0%B5-%D1%82%D1%8A%D1%80%D1%81%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%B8-%D0%BD%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D0%BF%D0%B0%D1%82%D1%80%D0%B8%D0%BE%D1%82%D0%B8-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news704077.html", "text": "Радио „Фокус“ БСП ще търси подкрепата на народни представители и от „Обединените патриоти“ за вота на недоверие към правителството. Това съобщи в предаването „Метроном“ на зам.-председателят на ПГ на „БСП за България“ Жельо Бойчев. „Ние имаме ясен мандат и решение по този въпрос. Така че вота на недоверие ще внесем в Народното събрание срещу правителството на Бойко Борисов. Но си даваме ясна сметка за това, че имаме гласовете да внесем такъв вот на недоверие, но нямаме нужните гласове тази битка да бъде успешно доведена докрай. И затова ще направим всичко възможно да потърсим подкрепа от всички народни представители, които считат, че тази тема е важна и значима. Аз съм убеден, че дори в управляващото мнозинство, в коалиционните им партньори, „Обединените патриоти“, има редица народни представители, които според мен не са удовлетворени от тази ситуация, от този по същество отказ на ангажименти при изборни обещания, които се направиха със съставянето на правителството и от това, че много ограничен кръг от хора, върхушката, ползват облагите от властта”, коментира Жельо Бойчев. Той уточни, че народните представители ще се изправят пред избора дали да продължат да подкрепят случващото се в страната или ще искат промяна.", "date": "2017.11.11", "title": "Жельо Бойчев: БСП ще търси подкрепата и на \"Обединените патриоти\" за вота на недоверие"}
{"url": "http://pik.bg/%D1%80%D0%B0%D0%B7%D0%BA%D0%BB%D0%BE%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2-%D1%81%D0%BE%D0%BC%D0%B0%D0%BB%D0%B8%D1%8F-%D1%81%D0%B5-%D0%B5-%D1%80%D0%B0%D0%B7%D1%80%D0%B0%D1%81%D1%82%D0%BD%D0%B0%D0%BB%D0%BE-%D1%81%D1%8A%D1%89%D0%B5%D1%81%D1%82%D0%B2%D0%B5%D0%BD%D0%BE-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%B3%D0%BE%D0%B4%D0%B8-news704026.html", "text": "AFP, цитирана от \"Фокус\". Разклонението на „Ислямска държава“ в Сомалия се е разрастнало съществено за последната година, получавайки финансиране от сирийските и иракските части на групировката, сочи доклад на мониторинговата група на ООН за Сомалия, цитиран от Според доклада членовете на групировката в страната през 2016 г. са наброявали няколко десетки бойци, а към момента броят им е около 200. Лидер на сомалийската фракция на „Ислямска държава“ е Шейх Абдулкадер Мумин. Според ООН, той е в контакт с член на терористичната организация в Йемен, който действа като посредник между командирите на „Ислямска държава“ на територията на Сирия и Ирак. Бивши членове на сомалийското разклонение са заявили, че групировката на Мумин е получавала заповеди и финансиране от водачите на джихадистите в Ирак и Сирия. Групировката превзе град Кандала в сомалийската област Пунтленд през октомври 2016 г. и го обяви за седалище на Ислямския халифат в Сомалия, но два месеца по-късно бе изтласкана от местните сили за сигурност, подкрепяни от американски военни съветници. През февруари въоръжени бойци на групировката щурмуваха хотел в Босасо, икономическата столица на Пунтленд, а през май „Ислямска държава“ в Сомалия извърши първия си самоубийствен атентат срещу патрул на полицията близо до Босасо, отнел живота на петима души.", "date": "2017.11.11", "title": "Разклонението на \"Ислямска държава\" в Сомалия се е разрастнало съществено за последната година"}
{"url": "http://pik.bg/%D0%BC%D0%BE%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%BD%D0%B0%D0%B4-150-%D0%B4%D1%83%D1%88%D0%B8-%D0%B8-120-%D0%BC%D0%B0%D1%88%D0%B8%D0%BD%D0%B8-%D1%80%D0%B0%D0%B1%D0%BE%D1%82%D1%8F%D1%82-%D0%BF%D0%BE-%D1%82%D1%80%D0%B0%D1%81%D0%B5%D1%82%D0%BE-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D1%82%D1%80%D1%83%D0%BC%D0%B0-news704124.html", "text": "Над 150 човека и около 120 машини работят по трасето на АМ \"Струма\" в участъка между Благоевград и Крупник , съобщават от Агенция пътна инфраструктура. Преди два месеца стартира строителството на лот 3.1. До Благоевград е извършено разчистване на площадката, изпълняват се изкопни и насипни дейности, изграждат се водостоци, селскостопански пътища. Общата дължина на отсечката е 12,6 км. В участъка между Благоевград и Крупник ще бъдат изградени 2 пътни възела и 20 големи съоръжения - мостове над реки, подлези и надлези. Очаква се обектът да е завършен през есента на 2019 г. Участъкът между Благоевград и Крупник от АМ \"Струма\" се изгражда със средства от Оперативна програма \"Транспорт и транспортна инфраструктура\" 2014-2020 г., която се съфинансира от Кохезионния фонд на Европейския съюз и националния бюджет. Тази седмица Европейската комисия одобри проекта за изграждане на 40 км от АМ \"Струма\" в участъците Благоевград - Крупник, Кресна - Сандански и тунел \"Железница\". В момента се провеждат бществените поръчки за изграждането на тунел \"Железница\", с прогнозна стойност 250 млн. лв. Срокът за подаване на офертите е до 17,30 ч. на 27 ноември т. г. Те ще бъдат отворени в 14 ч. на 28 ноември. Участъкът е разделен на три лота, а срокът за изпълнението им е 3 години.", "date": "2017.11.11", "title": "Мобилизация! Над 150 души и 120 машини работят по трасето на магистрала \"Струма\""}
{"url": "http://pik.bg/%D0%B0%D1%80%D0%B5%D1%81%D1%82-%D0%BF%D0%B5%D1%82%D0%B8%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B7%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news704065.html", "text": "Петима мъже, отговорни за телефонни измами, са задържани след специализирана полицейска операция на служители от сектор „Измами“ на ГД „Национална полиция“, СДВР и Областните дирекции на МВР във Велико Търново и София, съобщават от Областната дирекция на МВР – Велико Търново, цитирани от Фокус. За трима от тях (35-годишен с инициали П.Н., 40-годишен с инициали Н. Н. и 34-годишния с инициали П.Х.) има данни, че са фактическите извършители. Другите двама – 47-годишен с инициали С.Н. е контролиращ куриерите, а 49-годишният с инициали Г.Г. е куриер (муле). Задържането на петимата е станало непосредствено след извършена телефонна измама за 2 700 лева на 9 ноември, на възрастна жена от село Владо Тричков, област София. П.Н., Н.Н., П.Х. и С.Н. са заловени край село Джулюница до Горна Оряховица, а Г.Г. – в района на болница „Александровска“ в столицата в момент на вземане на пари, оставени от жертвата до кош за боклук.", "date": "2017.11.11", "title": "Арест! Петима задържани за телефонна измама във Велико Търново"}
{"url": "http://pik.bg/%D1%88%D0%BE%D0%BA-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B7%D0%B0-%D0%BF%D1%80%D0%B8%D1%82%D0%B5%D0%B6%D0%B0%D0%BD%D0%B8%D0%B5-%D0%BD%D0%B0-%D0%BE%D1%80%D1%8A%D0%B6%D0%B8%D0%B5-%D0%B7%D0%B0-%D0%BC%D0%B0%D1%81%D0%BE%D0%B2%D0%BE--news704074.html", "text": "Контрольор на въздушния трафик на летището в Северна Каролина е арестуван за притежание на оръжие за масово унищожение, съобщи Си Ен Ен, цитирати от Фокус. От телевизионния канал се позовават на информация на местната полиция. В съобщението се посочва, че 30-годишният Пол Джордж Дъндан, служител в международното летище „Шарлот-Дъглас“ е обвинен в набавяне, притежание и транспортиране на оръжие за масово унищожение. Миналата седмица в дома му е била намерена самоделна бомба след подаден анонимен сигнал. Тя е била произведена от друг мъж, 39-годишния Детерик Фелс, който също е задържан. Фелс е планирал да използва взривното устройство срещу свой съсед, с когото са в отдавнашен спор. Фелс обаче е променил решението си и е дал експлозива на Дъндан. От полицията не уточняват дали намерението на въздушния контрольор е било да занесе бомбата в летището. От федералната агенция за гражданска авиация посочват, че достъпът на Дъндан до летището е прекратен. От летището пък уверяват, че задържаният не е имал достъп до никой от самолетите.", "date": "2017.11.11", "title": "Шок! Служител на летището в Северна Калифорния арестуван за притежание на оръжие за масово унищожение"}
{"url": "http://pik.bg/%D0%BA%D0%B0%D1%82%D0%B0%D0%BB%D1%83%D0%BD%D1%86%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%89%D0%B8-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BE%D1%82-%D0%B8%D1%81%D0%BF%D0%B0%D0%BD%D0%B8%D1%8F-%D1%89%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news704036.html", "text": "AFP,цитирана от \"Фокус\" Жители на Каталуния, подкрепящи независимостта на областта от Испания, ще се съберат на протест в Барселона срещу задържането на лидерите на областта, предаде . Демонстрацията се очаква да започне в 17,00 часа местно време. Осем членове на разпуснатия каталунски кабинет бяха задържани миналата седмица по обвинение в антидържавна дейност, бунт и злоупотреба с държавни средства заради ролята им в инициативата за независимост. Отстраненият от длъжност лидер на Каталуния Карлес Пучдемон, който избяга в Белгия и може да бъде екстрадиран обратно в Испания, критикува ЕС, че застава на страната на испанския премиер Мариано Рахой в политическата криза. Пучдемон и четирима бивши каталунски министри ще се явят следващата седмица пред белгийски съдия във връзка с европейската заповед за ареста им. В петък отстранената от длъжност председател на каталунския парламент Карме Форкадел бе пусната под гаранция от 150 000 евро. Форкадел бе задържана в четвъртък по решение на Върховния съд в Мадрид по обвинение в „бунт“, което предполага максимално наказание от 30 години затвор. Тя бе една от няколкото уволнени представители на каталунската администрация, които бяха задържани след решението им да обявят независимост на региона от Испания. Тя се яви в съда в четвъртък заедно с още петима бивши регионални депутати, които бяха пуснати под гаранция от по 25 000 евро.", "date": "2017.11.11", "title": "Каталунци, подкрепящи независимостта от Испания, ще протестират в Барселона"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%88%D0%B0%D1%82%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D1%80%D0%B0%D0%B4%D0%B5%D0%B2%D0%B0-%D0%B8%D0%B7%D1%80%D0%B8%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%83%D1%87%D0%B8%D1%82%D0%B5%D0%BB%D0%B8---%D0%BF%D1%80%D0%B0%D0%B2%D0%B8-%D0%B7%D0%B0%D0%BA%D1%80%D0%B8%D1%82%D0%B8-%D1%81%D1%80%D0%B5%D1%89%D0%B8-%D1%81%D0%B0%D0%BC%D0%BE-%D1%81-%D1%83%D1%87%D0%B5%D0%BD%D0%B8-news704060.html", "text": "Тотално унижение демонстрирала нашата \"първа дама\" Десислава Радева към български учители. Съпругата на Румен Радев си позволила да изгони учитетели от класните им стаи във великотърновското училище \"Емилиян Станев\" преди броени дни, разкриват възмутени даскали. Целта уж била да се говори за будителите от името на новоучредената й фондация \"Жива вода\", но никой не знае какво точно се случвало. Причината е, че събеседванията били организирани при абсолютно затворени врати със забранен достъп не само за медии, нито за учители! Това породи вълна от възмущения в социалните мрежи, където хората коментират, че е недопустимо да се унижават по този начин българските учители. \"Какво толкова им говори, как може да изриташ учителите отвън, това е недопустимо\", пишат възмутени граждани. Генерал Деси организирала срещите заедно със свои приятелки, които са съпруги на бивши служебни министри от кабинета съставен от съпруга й. На събеседванията се говорело за будителството, а Радева заявила, че фолкпевците не са такива, независимо, че самата тя си призна в интервю, че слуша Азис. Въпросът е обаче защо учителите остават изритани отвън и дали това е нормално поведени на една съпруга на президент? Учителите не били будители, казала Десислава Радева, или поне не всички. Може би точно, защото смята, че възпитателите, тези които изграждат българското поколение, не са достатъчно добри и кадърни ги е оставила зад затворените врати. Или пък защото нещата, които е говорила на децата не са според учебната програма. Именно от последното се притесняват родители, които са се заканили да изизскат официално информация какво се говори на децата им, защо директорите позволяват тези тайни срещи, кой ще гарантира, че това не е промиване на мозъците, питат още майки във фейсбук.", "date": "2017.11.11", "title": "Президентшата Десислава Радева изрита български учители - прави закрити срещи само с ученици, родители в шок какво им говори тайно "}
{"url": "http://pik.bg/%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%BE%D1%80%D1%8A%D1%82-%D1%80%D0%BE%D0%B1%D1%8A%D1%80%D1%82-%D0%BC%D1%8E%D0%BB%D1%8A%D1%80-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D1%83%D1%81%D1%82%D0%B0%D0%BD%D0%BE%D0%B2%D0%B8-%D0%B4%D0%B0%D0%BB%D0%B8-%D1%82%D1%80%D1%8A%D0%BC%D0%BF-%D0%B5-%D0%B7%D0%BD%D0%B0%D0%B5%D0%BB-%D0%B7%D0%B0-%D0%BA%D0%BE%D0%BD%D1%82%D0%B0%D0%BA%D1%82%D0%B8%D1%82%D0%B5-%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B1-news704033.html", "text": "Reuters Екипът на специалния прокурор Робърт Мюлър е разпитал Сам Кловис, съпредседател на предизборния щаб на американския президент Доналд Тръмп, за да определи дали Тръмп или неговите най-високопоставени съветници са били наясно за контактите на екипа му с Русия, предаде , като се позова на източници, близки до разследването,пише \"Фокус\". „Най-важният въпрос, върху който Мюлър работи, е дали Тръмп като кандидат за президент и в последствие като избран за държавен глава е знаел за дискусиите, водещи се с Русия, и кой ги е одобрил и ръководил“, заяви един от източниците. Кловис е дал показания в края на октомври пред съдебното жури, назначено за разследването на специалния прокурор за руска намеса в президентската кампания от 2016 г. Той сътрудничи също с Комисията по разузнаването към Сената, която разследва същия въпрос. По-рано бившият съветник за външната политика в щаба на Тръмп Джордж Пападопулос призна, че е дал неверни показания пред ФБР за контактите му с руски представители по време на кампанията. „Следователите вече знаят какво Пападопулос е вършил на руския фронт, което той първоначално опита да скрие, и на кого е казал за това. Сега те искат да знаят дали Кловис и останалите са съобщили за тези и други действия, свързани с Русия, и ако това е така, на кого са го съобщили“, каза друг източник.", "date": "2017.11.11", "title": "Спецпрокурорът Робърт Мюлър опитва да установи дали Тръмп е знаел за контактите на предизборния му щаб с Русия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news704101.html", "text": "Тежка катастрофа стана преди минути на АМ \"Тракия\", съобщи за Флагман.бг очевидец на инцидента. Старозагорски \"Фолксваген Пасат\" се е забил с висока скорост в разделителната мантинела. Предната част на немското возило буквално е потрошена, навсякъде по пътя има разпръснати стъкла. В колата са пътували двама млади мъже, които по чудо се разминали без травми. Заради катастрофата движението на \"Тракия\" на 197-ия км в посока София се отбива в аварийната лента. Заради ограничението в района се е образувало задръстване. Шофирайте внимателно!", "date": "2017.11.11", "title": "ИЗВЪНРЕДНО! Катастрофа блокира магистрала \"Тракия\" (СНИМКИ)"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0-%D0%BA%D0%BD%D0%B4%D1%80-%D0%BD%D1%8F%D0%BC%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B4%D0%BE%D0%BA%D0%B0%D1%82%D0%BE-%D1%81%D0%B0%D1%89-%D0%BD%D0%B5-%D1%81%D0%BF%D1%80%D0%B0%D1%82-%D1%81%D1%8A%D1%81-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D0%BA%D1%8A%D0%BC-%D0%BF%D1%85%D0%B5%D0%BD%D1%8F%D0%BD-news704023.html", "text": "Постоянният представител на КНДР в ООН Ча Сон-нам заяви, че страната му няма да води преговори относно ядрената и ракетната си програми, докато САЩ напълно не прекратят враждебната си политика и заплахи по отношение на Пхенян, предава ТАСС, цитиран от Фокус. „КНДР няма да води преговори за ядреното и ракетно оръжие, докато враждебната политика и ядрените заплахи на САЩ по адрес на КНДР не бъдат прекратени напълно“, заяви дипломатът. Според него, за момента Пхенян „ще се придържа към линия на едновременно движение по два фронта“ - развитие на икономиката и нарастване на ядрения си потенциал. Ча Сон-нам заяви, че КНДР „ще достигне до края на избрания си път без ни най-малки отклонения“.", "date": "2017.11.11", "title": "Контра! КНДР няма да участва в преговори, докато САЩ не спрат със заплахите към Пхенян"}
{"url": "http://pik.bg/%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%B2%D0%BE%D0%B3%D0%B5-%D1%81%D0%B5%D0%B8%D0%B7%D0%BC%D0%BE%D0%BB%D0%BE%D0%B3-%D0%BD%D1%8F%D0%BC%D0%B0-%D0%B4%D0%B0%D0%BD%D0%BD%D0%B8-%D0%B7%D0%B0-%D0%B2%D1%82%D0%BE%D1%80%D0%B8%D1%87%D0%BD%D0%B8-%D1%82%D1%80%D1%83%D1%81%D0%BE%D0%B2%D0%B5-%D0%B2-%D1%80%D0%B0%D0%B9%D0%BE%D0%BD%D0%B0-news704078.html", "text": "Оценките и прогнозите на сеизмолозите за потенциала на района на Своге са, че той не е силно сеизмоопасен и не се очакват трусове, които да застрашават живота на хората. Това коментира за БТА проф. Емил Ботев, ръководител на департамента \"Сеизмология\" към Института по геофизика, геодезия и география към БАН. Той допълни, че не само по сеизмични данни, но и по други данни в исторически план, в района няма по-силни земетресения от това, регистрирано през 1980 г., със среден магнитуд 4,1 по Рихтер и с максимални оценки 4,4 в някои сеизмични станции. Ботев обобщи, че данните не позволяват да се говори, че районът е много силно сеизмоопасен и може да има земетресения, които да застрашават живота на хората. Сеизмологът допълни, че това огнище не е характерно с поредици значими вторични трусове и засега няма данни за следващи, макар и много по-слаби земетресения. „По принцип очакването е, че ако се случват такива, то те трябва да са значително по-слаби от регистрираното тази сутрин със среден магнитуд около 4 по Рихтер“, отбеляза Ботев. За днешното земетресение със сигурност се знае, че няма сериозни въздействия върху инфраструктурата, уточни сеизмологът. Емил Ботев допълни, че земетресението през 1980 г., макар и по-силно, също не е имало сериозни въздействия върху сградите, живота и здравето на хората. Той припомни, че земетресенията с магнитуд между 4 и 5 се наричат слаби в квалификацията, защото не водят до сериозни въздействия. С магнитуд между 5 и 6 са умерено силни, каквото беше земетресението в Перник, а земетресенията с магнитуд над 6 са силни, защото задължително водят до по-сериозни въздействия върху инфраструктурата, здравето и живота на хората. В отговор на въпрос защо има различна информация за силата на днешното земетресение, Ботев уточни, че първоначално подборът на сеизмични станции от автоматичната програма е бил такъв, че е дал средно решение 3,4 по Рихтер, но по-късно излиза средната оценка от 4 по Рихтер. Нова телевизия", "date": "2017.11.11", "title": "След земетресението в Своге! Сеизмолог: Няма данни за вторични трусове в района"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B8%D0%B7%D0%BB%D1%8F%D0%B7%D1%8A%D0%BB-%D0%BE%D1%82-%D0%BF%D1%8A%D1%82%D1%8F-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B2-%D0%B1%D0%B5%D1%80%D0%BB%D0%B8%D0%BD-%D0%B5%D0%B4%D0%B2%D0%B0-%D0%BD%D0%B5-%D0%BF%D1%80%D0%B5%D0%B3%D0%B0%D0%B7%D0%B8-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-news704075.html", "text": "Група пешеходци са избегнали на косъм сблъсък с излязъл пътя автомобил в Берлин, съобщи онлайн изданието на Der Spiegel, цитирано от Фокус. Според информацията, няма пострадали, тъй като пешеходците са успели да се дръпнат навреме от пътя на колата. Инцидентът е станал снощи в столичния квартал Райникендорф. Автомобилът е връхлетял върху тротоара и се е ударил в паркиран на него мотоциклет. След това колата се е върнала на пътя и е напуснала мястото на произшествието. Засега не е известно дали инцидентът е преднамерен опит за нападение срещу пешеходците или се е случил в резултат на невнимание на водача, отбелязват от полицията в германската столица. От органите на реда уточняват, че автомобилът е бил нает от мъж от марокански произход. Не е известно дали именно той е бил зад волана, когато се е случил инцидентът. Полицията разследва случая.", "date": "2017.11.11", "title": "Инцидент! Излязъл от пътя автомобил в Берлин едва не прегази пешеходци"}
{"url": "http://pik.bg/%D0%BD%D0%B0-%D0%BD%D0%BE%D0%B6-%D1%84%D1%80%D0%B5%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D1%81%D0%BA%D0%BE%D1%87%D0%B8%D1%85%D0%B0-%D1%81%D1%80%D0%B5%D1%89%D1%83-%D0%BF%D0%B5%D1%82%D1%8A%D1%87%D0%BD%D0%B8%D1%82%D0%B5-%D0%BC%D0%BE%D0%BB%D0%B8%D1%82%D0%B2%D0%B8-%D0%BD%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8-%D0%BC%D0%B5%D1%81%D1%82%D0%B0-news704043.html", "text": "Близо 100 френски политици участваха в протестен марш по улиците на парижко предградие срещу петъчните молитви на мюсюлмани, извършвани на обществени места, предаде BBC, цитирани от Фокус. Политиците, носещи френския трикольор и пеещи националния химн, попречиха на около 200 мюсюлмани да извършат петъчната си молитва на улица в предградието Клиши. Полицията държа на разстояние двете групи, но въпреки това се стигна и до няколко инцидента. „Обществените пространства не могат да бъдат завземани по този начин“, коментира Валери Пекрес, председател на парижкия регионален съвет, която оглави протестното шествие от представители на общината и депутати, главно от дясноцентристките Републиканска партия и Съюз на независимите демократи. Според критици, използването на обществени места за изпълняването на такива молитви е недопустимо в светска Франция. Мюсюлманите обаче заявяват, че няма къде другаде да се молят, тъй като през март общината им е отнела залата, която са използвали за тези цели дотогава. Франция има най-голямата мюсюлманска общност в Западна Европа, наброяваща близо 5 млн. души.", "date": "2017.11.11", "title": "На нож! Френски политици скочиха срещу петъчните молитви на обществени места"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B5-%D0%BE%D0%B1%D0%B5%D0%B4%D0%B8%D0%BD%D1%8F%D0%B2%D0%B0-%D0%BD%D0%B0%D1%86%D0%B8%D1%8F%D1%82%D0%B0-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D0%BC-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D0%BD%D0%B0%D0%BF%D0%B0-news704076.html", "text": "Моят призив към президента и към всички представители на опозицията, защото парламентарното мнозинство го прави, е нека да подкрепяме централния нападател Бойко Борисов. Защото видяхме, че той може и знае как да постига съответните резултати в интерес на държавата. Това каза в Ловеч заместник-председателят на ПП ГЕРБ и председател на парламентарната група на партията Цветан Цветанов. „Интервюто на президента Румен Радев пред БНТ нямаше абсолютно нищо, което да показва основното за президентската институция – обединение на нацията и човек, който да олицетворява нацията като обединител – заяви Цветанов.- Това, което ми направи впечатление в това интервю е, че първо въобще не се говореше за европредседателството, за приоритетите, за Западните Балкани, за успехите, които се постигнат днес от страната ни във връзка с европейсктие фондове, които продължават да решават много от важните, наболели проблеми на българското общество. Самият факт, че само преди два дни след срещата, която направи премиерът Борисов в Брюксел, вие видяхте, че 739 млн. лв. за автомагистрала „Струма“ вече са факт и парите са преведени. Правим всичко възможно да бъдем лидери в Балканския регион и това нещо не го видях да бъде отчетено от президента като най-високата представителна функция в държавата“. Цветан Цветанов уточни, че може би отдава това повече на завист от това, което прави Борисов и това, че всъщност президентът не се чувства комфортно и търси умишлен сблъсък за всичко, което е говорил вчера в интервюто си. „Наблюдавайте внимателно интервюто и ще видите, че няма изречение, в което да не търси институционален сблъсък с парламента – анализира Цветанов. - Това е недопустимо. Както нашият премиер и лидер на партията е казал, по-добре да не го коментираме, защото това определено е умисъл в действията, които цели президентът. Държавният глава говори за истината. Да, истината е най-важното, което трябва да има за развитието на една държава и да си припомняме всички исторически факти защо страната ни се намира днес в това състояние. Когато говорим за истината, той сложи един акцент върху проверките, които са правени от служебния кабинет и то по-специално към ВМА“. Според него, това е било произнасяне на обвинение, а всъщност има компетентни органи, които да го направят – българската прокуратура. „Когато казва, че ще се бори за истината, анкетната комисия, която беше за самолетите, беше точно, за да излезе истината – заяви Цветанов. - Явно истината го заболя много, защото лобистките интереси излязоха на преден план. Не бих обвинявал никой, но бяхме длъжни като народни представители да направим анкетна комисия, която да покаже истината и несъстоятелната теза за това да отстраниш един от участниците. Виждаме, че президентът, отклонявайки се от дневния ред, от предизвикателството, което има пред страната ни като европредседателството, той говори за съвсем други теми, които не прилягат на един президент“. По думите му Румен Радев трябва да бъде съпричастен. „И всички ние, политиците да подкрепяме централния нападател в момента – Бойко Борисов. Защото виждаме какво е признанието към премиера Борисов, неговата активна роля в международен план, което определено легитимира много по-добре страната ни в ЕС и извън него“, каза още Цветан Цветанов.", "date": "2017.11.11", "title": "ЕКСКЛУЗИВНО! Цветанов изригна: Румен Радев не обединява нацията, да подкрепим централния нападател Бойко Борисов"}
{"url": "http://pik.bg/5-%D0%B6%D0%B5%D0%BD%D1%81%D0%BA%D0%B8-%D1%82%D1%80%D0%B8%D0%BA%D0%B0-%D0%BA%D0%BE%D0%B8%D1%82%D0%BE-%D0%BC%D1%8A%D0%B6%D0%B5%D1%82%D0%B5-%D0%BE%D0%B1%D0%BE%D0%B6%D0%B0%D0%B2%D0%B0%D1%82-news703950.html", "text": "За да впечатлите мъжа до себе си или да плените този, когото истински желаете, трябва да знаете какво харесва, какво го възбужда и какво обича. Има няколко женски качества, пред които на всеки мъж му омекват коленете. Дали сте предполагали, че са точно тези?! Макар и да им трудно да го осъзнаят и да го признаят, еротичното бельо може да направи чудеса във връзката ви и да ви осигури страст и незабравими нощи. Ако той ви казва, че бельото няма значение – не му вярвайте, а облечете възможно най-секси бикините, които имате и се разходете пред него. Ще видите резултатът моментално! Понякога се правят на много самостоятелни и оправни, но истината е, че всеки мъж обича да има някой до него, който да му създава комфорт, да се грижи за него, дори да му глади ризите, съобщава \"Ай Уомън\". Това определено повдига самочувствието на мъжа, а и го кара да се чувства специален и обичан. Любима гледка за мъжа е да види сутрин дамата на сърцето си рошава, сънена и облечена в неговата тениска. За него това е признание, че е единственият, желаният и този, на когото можете да разчитате. Освен това всяка една жена е супер секси, докато готви или закусва с мъжка риза! Може и да не предполагате, но силният пол обича да се гушка и да прекарва възможно най-много време в леглото с любимата жена. Прекарвайте повече време заедно в спалнята и ще видите положителна промяна в неговото настроение и в отношението му към вас. Дългите нежни сутрини могат да размекнат всеки! Може да ви се струва маловажно, но всъщност не е. Мъжете избират жените по няколко различни фактора и подсъзнателно търсят най-добрата за тях. Тази, която ще стане пазителка на домашното огнище и ще се грижа за тях и децата им. Във всяка връзка е от значение, жената да покаже своите силни и слаби страни и най-вече грижовността и отдадеността си към дома.", "date": "2017.11.11", "title": "5 женски трика, които мъжете обожават"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D1%82%D1%83%D1%80%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B5%D0%B2%D1%80%D0%BE%D0%BF%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0-%D0%B4%D0%B2%D0%BE%D0%B9%D0%BD%D0%B8-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B8-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F%D1%82%D0%B0--news704024.html", "text": "Турският президент Реджеп Ердоган разкритикува Европа, че при почти всяка възможност се опитва да дава уроци на Турция по демокрация и човешки права, а в същото време аплодира нарушенията им в собствените си държави, предава Anadolu Agency, цитирана от Фокус. „Турция е една от малкото държави, които привличат внимание към тази несправедливост и двойни стандарти - заяви Ердоган. - Днес никой в Турция не е маргинализиран заради вярата си, мислите си или заради начина си на живот“. Същевременно президентът обърна внимание на скорошните дебати за „умерения ислям“ и заяви, че „страните, които не позволяват на жените да шофират, не могат да говорят за него“. „Ислямът е уникален. Нашата религия няма умерена и неумерена страна. Никой не трябва да опитва да отслабва исляма“, заяви Ердоган.", "date": "2017.11.11", "title": "Според турския президент: Европа демонстрира двойни стандарти по отношение на демокрацията и човешките права"}
{"url": "http://pik.bg/%D1%81%D0%BB%D0%B5%D0%B4-%D1%82%D1%80%D1%83%D1%81%D0%B0-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-%D0%BE%D1%82-%D0%B2%D0%B8%D0%BA-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B2%D0%BE%D0%B4%D0%BE%D0%B5%D0%BC%D0%B8%D1%82%D0%B5-%D0%B8-%D0%B2%D0%BE%D0%B4%D0%BE%D1%81%D0%B1%D0%BE%D1%80%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-news704052.html", "text": "Водоемите и водосборите се проверяват от ВиК след земетресението. Това заяви пред Фокус Радослав Янакиев – главен специалист в „Управление при кризи“ към Община Своге във връзка с регистрираното тази сутрин земетресение в района. „За момента всичко в района е нормално. Няма нанесени материални щети, пострадали хора също няма. За момента всичко е спокойно“, обясни Янакиев и допълни, че по данни на БАН до няколко часа може пак да има последващи трусове, но за момента всичко е спокойно. „Вече минаха няколко часа и няма никакви проблеми. Да се надяваме, че всичко ще бъде нормално. Към момента все още не е имало вторични трусове. Няма паника сред населението, въпреки че земетресението се усети. Чуло се е бучене, леко се разлюляха къщи и блокове. За момента никой в общината не се е обадил за нещо разрушено или за пострадали хора“, разясни Радослав Янакиев.", "date": "2017.11.11", "title": "След труса  край Своге! От ВиК проверяват водоемите и водосборите заради земетресението"}
{"url": "http://pik.bg/%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BD%D0%B5%D0%B4%D0%B5%D0%BB%D1%87%D0%B5%D0%B2-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D1%8A%D1%82-%D1%81%D0%B8-%D0%BE%D1%82%D0%B8%D0%B4%D0%B5-%D0%BA%D0%B0%D1%82%D0%BE-%D1%81%D0%B8%D1%81%D1%82%D0%B5%D0%BC%D0%B0-%D0%BD%D0%BE-%D0%BD%D0%B5-%D1%81%D0%B8-%D0%BE%D1%82%D0%B8%D0%B4%D0%B5-%D0%BA%D0%B0%D1%82%D0%BE-%D0%BC%D0%B0%D0%BD%D1%82%D0%B0%D0%BB%D0%B8%D1%82%D0%B5%D1%82-news703997.html", "text": "Радио „Фокус“ Комунизмът си отиде като система, но не си отиде като манталитет, заяви в ефира на литературният анализатор проф. Михаил Неделчев. Според него обаче страхът от стария строй все пак отдавна си е отишъл. Като най-голямо бреме на комунизма проф. Неделчев определи минималистичното живеене. „Много тежко бреме е липсата на инициативност, защото комунизмът, при уж цялата идеология на активността и бързото правене на нещата, караше много хора да не работят истински, защото не виждаха смисъл. Комунизмът караше да не развиват именно своите качества като хора, които могат да раждат нови идеи и да ги реализират. Това, според мен, е най-тежкото наследство“, посочи проф. Михаил Неделчев. Той допълни, че не бива да се търси аналог нито на събитията около преврата, нито на Тодор Живков. Според него поуката от 10 ноември е свързана с нуждата от това, българите да си внушат, че трябва да са инициативни и че място им е тук, в България.", "date": "2017.11.11", "title": "Проф. Михаил Неделчев: Комунизмът си отиде като система, но не си отиде като манталитет"}
{"url": "http://pik.bg/%D0%B4%D0%BD%D0%B5%D1%81-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%BD%D0%B0-%D1%81%D0%B2%D0%B5%D1%82%D0%B8-%D0%BC%D0%B8%D0%BD%D0%B0-%D0%BF%D0%BE%D0%BA%D1%80%D0%BE%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%B8-%D0%B1%D0%B5%D0%B7%D0%B4%D0%B5%D1%82%D0%BD%D0%B8%D1%82%D0%B5-%D0%B6%D0%B5%D0%BD%D0%B8-news704004.html", "text": "почитаме свети Мина (Великомученик Мина Котуанский, St. Martyr Menas of Egypt († 296). Чества се заедно със свв. мъченици Виктор, Стефанида и Викентий и преп. Теодор Студит. Всяка година на 11 ноември Св. Мина се смята за покровител на семейството и името му означава “месечина, луна”. Имен ден празнуват: Виктор, Виктория, Минчо и Минка. Известен чудотворец, Св. Мина е покровител на сираците и бездомните, на всички народни лечители, знахари, войни, както и на хората, поели на дълъг път. Св. Мина закриля и жените, затова на този ден те се молят пред иконата на светеца за здраве на децата си, за радост и благополучие на дома. Хората които са се молели пред иконата на Свети Мина или в негов манастир твърдят, че той прави чудеса. Стотици са жените, които ходят там и се молят на Свети великомъченик Мина да заченат, а след това се връщат в манастира му да кръщават децата си, казвайки: „Това е чудо!”. Друго чудо което прави молитвата към Светеца е да дарява с благополучие семейството и да скрепява разклатените бракове. Много семейства споделят, че молитвата отправена съм Свети Мина им е помогнала да разрешат проблемите си и да дарят нов живот на връзката си. Св. Мина бил войник в Египет. За вярата след мъчения бил посечен с меч в 296 година при Диоклециан и Максимиан. Той изповядвал християнската вяра и служил във войската, разположена в Котуанската област. Св. Мина. бил склоняван към идолопоклонство- обещавали му дарове и го заплашвали с мъчения. Но когато не успяли да го подтикне към нечестие с думи, започнали да го принуждава и с дело, като четирима воини съблекли и хвърлили светеца на земята и без пощада го били с волски жили, а кръвта от раните му текла като река. Изумени от търпението на мъченика, заповядали да подложат св. Мина на още по-големи мъки. Светецът бил повесен на едно дърво и рязали тялото му с железни куки, а мъчителят се надсмивал над него и му говорел: – Чувстваш ли някаква болка, Мина, или тези мъчения са ти приятни и искаш да ги увеличим? Но макар и да страдал силно, светият мъченик твърдо отговорил на княза: – Няма да ме победиш с тези кратковременни мъки, защото ми помагат невидимите за теб воини на Небесния Цар. … Ето последната ми дума: От моя Бог няма да се отрека, на вашите бесове не ще принеса жертва и няма да преклоня колена пред бездушните идоли. По това време в Рим царували заедно двамата нечестиви царе Диоклециан и Максимиан (284-305 г.). Те издали указ да се предават на мъчения и да се убиват всички християни, които не се покланят на идолите. Тогава блаженият Мина, като не желаел да гледа това бедствие и почитането на бездушните идоли, оставил воинското си звание и се оттеглил в планините, в пустинни места. Той сметнал, че е по-добре да живее със зверовете, отколкото с хора, които не познават Бога. Свети Мина дълго време се скитал в планините и пустините, поучавайки се в Божия Закон, с пост и молитва очиствайки душата си и служейки ден и нощ на Единия Истински Бог. Така изминало доста дълго време. В народните представи свети Мина е бил господар на вълците, които трябвало да пуска и да прибира. Неговият празник бележи средата на така наречените Вълчи празници – от Архангеловден (8 ноември) до Коледни Заговезни (13 ноември) – времето, в което вълците бесуват. От 14 ноември започват Коледните пости, които траят до 25 декември – Рождество Христово – КОЛЕДА.", "date": "2017.11.11", "title": "Днес отбелязваме празника на Свети Мина, покровител на семейството и бездетните жени"}
{"url": "http://pik.bg/%D1%82%D0%B5%D0%BE%D0%B4%D0%BE%D1%80%D0%B0-%D0%B4%D1%83%D1%85%D0%BE%D0%B2%D0%BD%D0%B8%D0%BA%D0%BE%D0%B2%D0%B0-%D0%BF%D1%80%D0%B5%D0%B6%D0%B8%D0%B2%D1%8F%D0%BB%D0%B0-%D0%BA%D0%BE%D1%88%D0%BC%D0%B0%D1%80-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-%D0%B8%D0%B7%D0%BF%D0%BB%D0%B0%D1%88%D0%B8%D0%BB%D0%B0-%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-news704000.html", "text": "Теодора Духовникова е припаднала на сцената на Народния театър по време на представлението на „Ръкомахане в Спокан\" на 17 октомври в камерната зала. Точно по време на сцената, когато я връзват за парното, на красивата актриса й прилошало. Колегата й Леонид Йовчев усетил, че припадъкът не е режисиран от Явор Гърдев, и реагирал веднага, като я изнесъл на ръце зад кулисите, разказаха присъствали на инцидента. Оставали около 15 минути до края на спектакъла, а публиката чакала около половин час, за да догледа пиесата, но така и не дочакала. Лео излязъл и обявил, че представлението няма да продължи, след което се извинил. Като причина за припадъка от театъра посочиха, че звездата е била преуморена, тъй като в последно време й се насъбрала много работа, предават от Таблоид.", "date": "2017.11.11", "title": "Теодора Духовникова преживяла кошмар на сцената, изплашила публиката"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BD%D1%8F%D0%BC%D0%B0-%D1%81%D0%B8%D0%B3%D0%BD%D0%B0%D0%BB%D0%B8-%D0%B7%D0%B0-%D1%89%D0%B5%D1%82%D0%B8-%D0%BE%D1%82-%D1%82%D1%80%D1%83%D1%81%D0%B0-%D0%B2-%D1%81%D0%B2%D0%BE%D0%B3%D0%B5-news704042.html", "text": "В Контактния центъра на Столична община не са получавани сигнали за щети във връзка със земетресението, регистрирано край Своге тази сутрин. съобщиха от  Контактния център на Общината, пише \"Фокус\". Земният трус бе регистриран в 06:54 часа на около 30 км северно от София с магнитуд 4 по скалата на Рихтер. От Сеизмологичния център съобщиха, че трусът е бил усетен най-силно в Своге и района на града. Бе потвърдено, че земетресението е било усетено и в някои райони на София.", "date": "2017.11.11", "title": "ЕКСКЛУЗИВНО! Няма сигнали за щети от труса в Своге"}
{"url": "http://pik.bg/%D0%BD%D0%B0%D0%B1%D1%8A%D1%80%D0%B7%D0%BE-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%80%D0%B0%D0%B7%D0%BC%D0%B5%D0%BD%D0%B8%D1%85%D0%B0-%D0%BC%D0%BD%D0%B5%D0%BD%D0%B8%D1%8F-%D0%B7%D0%B0-%D0%BA%D1%80%D0%B0%D1%82%D0%BA%D0%BE-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A-news704040.html", "text": "Президентът на САЩ Доналд Тръмп и руският му колега Владимир Путин разговаряха за кратко, отивайки към мястото за общата снимка на лидерите на Азиатско-тихоокеанското икономическо сътрудничество (АТИС) в рамките на срещата на върха във Виетнам, предаде Reuters, цитирани от Фокус. Макар от Белия дом да съобщават, че официална среща не е планирана, двамата си стиснаха ръцете на вечеря снощи и отново в началото на основната среща на лидерите АТИС днес. Телевизионни кадри показват двамата лидери да вървят заедно към мястото за обща снимка  от срещата. От Администрацията на Тръмп обявиха снощи, че среща с Путин не е насрочена заради несъвместимите графици на двамата лидери, но допуснаха възможността те да се срещнат между останалите ангажименти.", "date": "2017.11.11", "title": "Набързо! Владимир Путин и Доналд Тръмп размениха мнения за кратко по време на срещата на върха на АТИС"}
{"url": "http://pik.bg/%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%B7%D0%B0-%D0%BC%D0%B0%D0%BB%D0%BA%D0%BE-%D0%B4%D0%B0-%D1%81%D1%82%D0%B0%D0%BD%D0%B0-%D0%BE%D0%BF%D0%B5%D1%80%D0%BD%D0%B0-%D0%BF%D0%B5%D0%B2%D0%B8%D1%86%D0%B0-news704008.html", "text": "Тази седмица беше представянето на биографичната книга \"Добър вечер, столетие мое!\", посветена на легендата на българския театър Стоянка Мутафова. Автор е дъщерята на обичаната актриса – Мария Грубешлиева–Муки, а на премиерата присъстваха колеги и приятели на Мутафова, като любимите звезди от „Столичани в повече” Албена Павлова и Любомир Нейков. За своята екранна майка, на която и в реалния живот казва „мамо” или „како”, Нейков отбеляза: „95 години са напълно достатъчни, за да бъде казано и за да бъде написано всичко за един човек. Но не и за Стояна! За нея трябват поне още 95 години. Всеки ден да пишем като Моцарт, пак няма да напишем всичко, което заслужава Стоянка.” Албена Павлова допълни, че Стояна е „една от най-забележителните личности на нашето време, на нашия културен живот, която вечер заспива не след поредния светски коктейл, а след поредната изслушана приказка на касетофон.” В репортажа, излъчен в предаването COOL…T, зрителите видяха как когато подадоха ръка на Мутафова да се изправи от стола си, тя възкликна: „Все още си ходя съвсем спокойно. Е, не съвсем спокойно, де. Аз никога не съм си ходила спокойно. От малка съм била неспокойна и такава си останах и като дърта”. С присъщото си чувство за хумор актрисата разказа и една малко позната история: „Аз за малко да стана и оперна певица, защото пеех много хубаво, ама бързо си загубих гласа от много викане.”", "date": "2017.11.11", "title": "Стоянка Мутафова: За малко да стана оперна певица"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%B0-%D1%80%D1%8A%D0%BA%D0%B0-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D0%B7%D0%B0-%D0%BE%D0%B1%D0%B8%D1%80%D0%B8%D1%82%D0%B5-%D0%BD%D0%B0-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D0%B8-%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD-news704046.html", "text": "Полицията все още не е задържала тримата обирджии, взривили банкомат в Сапарева баня. Това заяви главният секретар на МВР Младен Маринов пред сутрешния блок на Нова телевизия. След мащабна акция по издирването на четиримата бандити по въздух и земя в гората на село Боснек в четвъртък бе задържан единствено 34-годишният Господин Динев. В акцията по издирването се включиха 250 души жандармерия, хеликоптери, кучета и Специализирания отряд за борба с тероризма. Динев се грижил за логистиката на обирджиите. Главен комисар Маринов отказа коментар за това дали Динев сътрудничи на полицията, позовавайки се на следствената тайна. Той уточни, че четиримата обирджии се разследват и за поне още четири обира на банкомати в страната. Главният секретар на МВР даде да се разбере, че съществуват и други престъпни групи, които са занимават с такъв тип удари. Той каза още, че продължава работата по издирването на похитителите на Адриан Златков. „Нужно е време – заяви той.-  Работи се усилено по този случай“.", "date": "2017.11.11", "title": "От първа ръка! Главният секретар на МВР за обирите на банкомати и разследването на отвличането на Адриан Златков"}
{"url": "http://pik.bg/%D0%B0%D0%B9-%D1%82%D0%B8-%D1%81%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%BE%D1%81%D0%B8-%D0%BF%D0%BE%D1%87%D1%82%D0%B8-6-%D0%BE%D1%82-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news703961.html", "text": "а разлика от повечето други индустрии, които са разпръснати из страната, широкият сектор на информационните и комуникационни технологии (ИКТ) е силно концентриран в София. В града са регистрирани трите мобилни оператора и повечето фирми, които се занимават със софтуер и поддръжка на мрежи. IT секторът съставлява 5,7% от икономиката на София и отбелязва 50% ръст между 2011 г. и 2015 г. Растежът може да се обясни с факта, че секторът е почти изцяло ориентиран към износ. Това са два от по-важните изводи в доклада „София – състояние и развитие на IT сектора“, изготвен от Института по пазарна икономика (ИПИ) по поръчка на столичната общинска агенция по приватизация и инвестиции (СОАПИ). Документът разглежда точно колко е важна София за широкия ИКТ сектор на база на произведената продукция, добавената стойност, оборота и заетостта в сектора. Оказва се, че в периода между 2011 г. и 2015 г. делът на IT сектора в широкия ИКТ сектор в столицата нараства значително, като по повечето показатели бързо приближава 50%. Делът му в трите показателя за икономически резултат са доста сходни – 42% от произведената продукция, 48% от добавената стойност по факторни разходи и 44% от оборота през 2015 г. Що се отнася до заетостта, в IT сектора в София са заети 47% от общо заетите в ИКТ. Тези дялове обаче се увеличават значително – само 4 години по-рано, през 2011 г., секторът е съставлявал съответно 27% от произведената продукция, 31% от добавената стойност, 27% от оборота и 38% от заетите в големия ИКТ сектор. Растежът може да се обясни с факта, че секторът е почти изцяло ориентиран към износ. В периода между 2012 г. и 2015 г. приходите от износ на предприятия от IT сектор в София (определени като приходи от услуги, предлагани на чуждестранни клиенти) нарастват до 78%, достигайки 1,2 млрд. лв. През разглеждания период делът на столичния IT сектор в целия износ на страната се увеличава почти двойно – от 1,4% до 2,1% от общия износ на стоки и услуги. Конкретно в износа на услуги от страната столичният IT сектор заема дял от 8,8%. На фона на всичко това и на съпътстващия ръст на аутсорсинга в столицатаса налице всички предпоставки IT секторът в бъдеще да придобива все по-голяма значимост за широкия ИКТ сектор, пишат в анализа си експертите на ИПИ. Според тях е много вероятно през 2017 г. този сектор вече да съставлява повече от половината от икономическата активност в него. Що се отнася до дела на IT сектора в икономиката на столицата, то той нараства с 50% между 2011 г. и 2015 г. - от 3,8% до 5,7% от общия обем на произведената продукция в София, както и от 29% до 47% от обема на широкия ИКТ отрасъл. Чувствителното разширяване на дела на IT през последните години може да се обясни с факта, че повечето фирми в сектора работят за външния пазар, чиито мащаб е несравним спрямо местния. За разлика от IT сектора, телекомуникационните услуги са насочени към вътрешния пазар, който е несравнимо по-малък като обем въпреки постоянното повишение на доходите и потреблението.", "date": "2017.11.11", "title": "Ай Ти секторът носи почти 6% от икономиката на София"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%B8%D1%8F-%D1%80%D0%B0%D0%B7%D0%BA%D0%BE%D1%88-%D0%BE%D0%B1%D0%BB%D0%B0%D1%86%D0%B8-%D0%B8-%D0%B4%D1%8A%D0%B6%D0%B4-%D0%BD%D0%B8-%D0%BE%D1%87%D0%B0%D0%BA%D0%B2%D0%B0%D1%82-%D0%B4%D0%BD%D0%B5%D1%81-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%B0%D1%82-%D0%B2%D0%B8%D1%81%D0%BE%D0%BA%D0%B8-%D0%B7%D0%B0-%D1%81%D0%B5%D0%B7-news703978.html", "text": "Слънчевият петъчен разкош  спира. Днес от запад облачността ще се увеличава и вплътнява. На места главно в югозападната половина от страната ще има превалявания от дъжд. Ще духа слаб югозападен вятър. Максималните температури ще са между 12° и 17°, в София – около 12°. Такава е прогнозата за времето на Националния институт по метеорология и хидрология при БАН. Атмосферното налягане ще е малко по-ниско от средното за месеца. Над Черноморието облачността ще е променлива, по-често значителна. Вечерта в южните райони е възможно да превали. Ще духа слаб югозападен вятър. Максималните температури на въздуха ще са между 13° и 17°, температурата на морската вода е около 13°. Вълнението на морето ще е 1-2 бала. В планините ще е предимно облачно, и на места главно в Рило-Родопската област ще превалява дъжд, на височина над 2000 метра – сняг. Вятърът ще се ориентира от запад-югозапад, ще е умерен, по високите и открити части – до силен. Максималната температура на височина 1200 метра ще е около 9°, на 2000 метра – около 3°. В неделя и в началото на следващата седмица ще преобладава облачно време. Ще има и превалявания, с по-голяма вероятност в понеделник и вторник на отделни места в Южна България. Вятърът ще е слаб до умерен с южна компонента. Температурите ще се повишат още и минималните ще са предимно между 6° и 11°, а максималните - между 15° и 20°.", "date": "2017.11.11", "title": "КРАЙ НА СЛЪНЧЕВИЯ РАЗКОШ! Облаци и дъжд ни очакват днес, температурите остават високи за сезона"}
{"url": "http://pik.bg/%D0%B5%D0%B4%D0%B2%D0%B8%D0%BD-%D1%81%D1%83%D0%B3%D0%B0%D1%80%D0%B5%D0%B2-%D1%86%D0%B8%D0%B2%D0%B8%D0%BB%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BD%D0%B8-%D0%B8%D0%B7%D1%87%D0%B0%D0%BA%D0%B2%D0%B0-%D0%B4%D0%B0-%D0%BA%D1%80%D0%B5%D1%82%D0%B0%D0%BC%D0%B5-%D0%BD%D0%B0-%D0%BE%D0%BF%D0%B0%D1%88%D0%BA%D0%B0%D1%82%D0%B0-news703980.html", "text": "Радио „Фокус“ България в своето настояще ще се променя по-скоро еволюционно, отколкото революционно,  каза в ефира на Едвин Сугарев - едно от лицата на първия демократичен митинг от 18 ноември 1898 г., тогава млад писател и литературовед, издател на нелегалния литературен алманах „Мост”, а сега - консул в Ниш. Той изрази мнение, че революционната енергия след събитията около 10 ноември се е изхабила, защото хората, участвали в многобройните митинги, са видели, че резултатът е далеч от очакванията. „Всички се надяваха на видим легитимен процес, докато имаше невидима мрежа зад тези събития, която търсеше съвсем други постижения и съвсем други цели и в крайна сметка успя. Всъщност това, което беше мислено като перестройка, беше прехвърлянето на политическата власт на комунистите на икономическа основа. В крайна сметка точно това се получи“, каза Едвин Сугарев. Той допълни, че политическите промени у нас ще се осъществяват стъпка по стъпка. Според него те ще бъдат породени от външен натиск в лицето на Европейския съюз и от хода на цивилизацията, която „няма да ни изчаква да кретаме на опашката“.", "date": "2017.11.11", "title": "Едвин Сугарев: Цивилизацията няма да ни изчаква да кретаме на опашката"}
{"url": "http://pik.bg/%D0%B8-%D0%B8%D1%81%D0%BF%D0%B0%D0%BD%D0%B8%D1%8F-%D1%81%D0%B5-%D0%BD%D0%B0%D1%80%D0%B5%D0%B4%D0%B8-%D0%BD%D0%B0-%D0%BC%D0%BE%D0%B4%D0%BD%D0%B0%D1%82%D0%B0-%D1%80%D0%B5%D0%B4%D0%B8%D1%86%D0%B0-%D1%80%D1%83%D1%81%D0%BA%D0%B8-%D0%BC%D0%B5%D0%B4%D0%B8%D0%B8-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D1%8F%D0%B2%D0%B0%D0%BB%D0%B8-%D0%B4%D0%B5%D0%B7%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D0%B8-%D0%B7%D0%B0-%D0%BA%D0%B0%D1%82%D0%B0%D0%BB%D1%83-news703977.html", "text": "AFP, цитирана от \"Фокус\". Испания заяви, че е засякла разпространявана в социалните медии дезинформация за каталунската криза, която произхожда „от руска територия“, предаде Испанските медии обвиняват подкрепяните от Москва медии, като Russia Today и Sputnik, които имат испански редакции, че играят дестабилизираща роля в кризата, предизвикана от забранения от властите референдум за независимост на Каталуния, провел се на 1 октомври. Министърът на отбраната на Испания Мария Долорес де Коспедал каза пред репортери, че правителството е установило, че „многобройни съобщения в социалните мрежи идват от руска територия“. В същото време тя настоя, че властите нямат данни дали руското правителство стои зад тези публикации. По-рано испанският външен министър Алфонсо Дастис заяви, че има доказателства за дейност на „руски мрежи и хакери“. „Тя не е насочена изключително срещу Испания, а по-скоро целят дестабилизирането на ЕС“, каза той в ефира на местно радио. В същото време говорителят на испанския кабинет Индиго Мендес де Виго заяви, че дезинформацията в социалните мрежи е „сериозен проблем“. По-рано испанският El Pais осъди „интензивната кампания от близки до Кремъл руски медии“, чиято „пропагандна машина“ подкрепя движенията за независимост в региона.", "date": "2017.11.11", "title": "И Испания се нареди на модната редица, руски медии разпространявали дезинформации за каталунската криза"}
{"url": "http://pik.bg/%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D0%BB%D0%B8%D0%BF%D1%81%D0%B0%D1%82%D0%B0-%D0%BD%D0%B0-%D0%B0%D0%B4%D0%B5%D0%BA%D0%B2%D0%B0%D1%82%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D1%81%D1%80%D0%B5%D1%89%D1%83-%D0%BE%D1%81%D0%BA%D0%B2%D0%B5%D1%80%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8-%D1%81%D1%82%D0%B8%D0%BC%D1%83%D0%BB%D0%B8%D1%80%D0%B0%D1%82-%D0%B8-news703927.html", "text": "ГС на БСП София Липсата на адекватни действия срещу оскверняването на паметници и проявите на ксенофобия и антисемитизъм стимулират извършителите им към още по-агресивни неофашистки действия. Това коментира лидерът на БСП - София Калоян Паргов по повод оскверняването с фашистки символи и антисемитски надписи на паметници в навечерието на годишнината от Кристалната нощ, съобщиха от пресцентъра на . Както е известно, на 9-и срещу 10-и ноември 1938 година е организиран погром срещу евреите в Германия и Австрия от паравоенната организация Щурмбтайлунг на управляваната от Адолф Хитлер партия. \"Съвсем малка е крачката, която дели посегателствата срещу паметници от посегателства срещу хора, коментира Калоян Паргов. - Ето защо обществото и институциите трябва да са безкомпромисни към подобни прояви. Не е достатъчно само да ги осъждаме, а трябва да им се противопоставяме с всички позволени от закона средства. В Столичния общински съвет от години говорим за тези проблеми, но до действия управляващите така и не стигат. Обсъждали сме темата за охрана и видеонаблюдение на монументите за опазване от посегателства и оскверняване. Резултат - никакъв!\".", "date": "2017.11.11", "title": "Калоян Паргов: Липсата на адекватни действия срещу оскверняването на паметници стимулират извършителите вандалите"}
{"url": "http://pik.bg/%D1%81%D0%BB%D0%B0%D0%B3%D0%B0%D1%82-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%BE%D0%B2%D0%B8-%D0%BE%D0%B3%D1%80%D0%B0%D0%B4%D0%B8-%D1%81%D1%80%D0%B5%D1%89%D1%83-%D1%81%D0%BD%D1%8F%D0%B3-%D0%B4%D1%80%D1%83%D0%B3%D0%B8%D1%82%D0%B5-%D0%B3%D0%B8-%D0%BA%D1%80%D0%B0%D0%B4%D0%B0%D1%82-news703959.html", "text": "Общо 5000 метра снегозащитни съоръжения ще пазят пътни участъци от навяване и образуване на преспи в Русенско. Това съобщи Игнат Игнатов - представител на консорциума, който ще почиства републиканската мрежа в областта тази зима, предаде БТА. Снегозащитни огради ще има в участъци от първокласните пътища в региона - по направленията от Русе към Бяла, Разград и Силистра, а също и по второкласните пътища Русе-Кубрат и Бяла-Попово. \"Съоръженията са с височина около 1,60 метра. Те задържат снега и така не се образуват големи преспи по пътя, което ни облекчава при почистването\", обясни Игнатов. Той каза, че и миналата година имало малко над 3000 метра снегозащитни съоръжения, но повече от 1000 метра от паната били откраднати заради дървения материал в тях. Предишни години били метални, но това привличало крадците заради възможността да спечелят от тях при предаването им за скрап. Игнатов заяви, че сега съоръженията са пластмасови. Ще бъдат поставени непосредствено преди началото на зимата, за да не бъдат откраднати. От Областното пътно управление информираха, че общо 99 машини ще чистят републиканските пътища в Русенско тази зима.", "date": "2017.11.11", "title": "Слагат пластмасови огради срещу сняг, другите ги крадат"}
{"url": "http://pik.bg/%D0%BE%D1%82%D1%81%D0%B5%D1%87%D0%BA%D0%B0%D1%82%D0%B0-%D0%BE%D1%82-%D0%BA%D1%80%D0%B5%D1%81%D0%BD%D0%B0-%D0%B4%D0%BE-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D1%89%D0%B5-%D0%B1%D1%8A%D0%B4%D0%B5-%D0%BF%D1%83%D1%81%D0%BD%D0%B0%D1%82%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE-news703957.html", "text": "Част от магистрала „Струма” ще бъде пусната предсрочно. Отсечката от Кресна до Сандански ще бъде завършена половин година по-рано или в края на 2018 г., съобщи регионалният министър Николай Нанков, съобщи Би Ти Ви. Участъкът Благоевград – Крупник ще е готов през 2020 г. За изграждането на тунел \"Железница\" ще са нужни 3 години. С почти 630 милиона лева еврофинансиране България ще може да завърши изцяло аутобана. Строителството на най-трудния участък – през Кресненското дефиле, трябва да завърши през 2023 г., с което магистралата ще бъде напълно готова.", "date": "2017.11.11", "title": "Отсечката от Кресна до Сандански ще бъде пусната предсрочно"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-34-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D0%B1%D0%B8%D0%BB%D0%BE-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%81%D0%B2%D0%BE%D0%B3%D0%B5-news704027.html", "text": "Земетресение е било усетено тази сутрин на територията на столицата в 06:56 часа, съобщиха  Би Ти Ви и Нова телевизия, като се позовава на данни на геофизическия институт на БАН. Според информацията, магнитудът му е 3,4 по Рихтер. Оценката на Средиземноморския сеизмологичен институт е 3,5 по Рихтер. Епицентърът на труса е в района на Своге, а дълбочината - 13,9 километра по българска и 2 километра по международна оценка. Няма информация за жертви и щети. От данните на НИГГГ-БАН става ясно, че това е най-силният подобен трус на наша територия през последните седмици.", "date": "2017.11.11", "title": "ИЗВЪНРЕДНО! Земетресение 3,4 по Рихтер е било регистрирано в района на Своге"}
{"url": "http://pik.bg/%D1%80%D0%B0%D0%B7%D1%81%D0%B5%D1%8F%D0%BD%D0%B8%D1%82%D0%B5-%D1%85%D0%BE%D1%80%D0%B0-%D0%B1%D0%B8%D0%BB%D0%B8-%D0%BF%D0%BE-%D0%B8%D0%BD%D1%82%D0%B5%D0%BB%D0%B8%D0%B3%D0%B5%D0%BD%D1%82%D0%BD%D0%B8-news703924.html", "text": "Много хора се оплакват, че често забравят факти, дати, стари случки. Това се случва не само на възрастните, но и на по-млади хора. Вероятно това е липса на концентрация и разсеяност, съобщава Дарик. Психолози са открили връзка между разсеяността и мозъчния капацитет на хората. Според тях хората, които не могат да се фокусират и умът им се рее, имат по-висок интелект и въображение. Те са по-креативни от останалите. Освен това причини за лошата памет могат да бъдат: липсата на сън, депресия, честата употреба на алкохол или някои медикаменти. Системното нарушаване на съня може да доведе до тежки последици за организма. Те са липса на концентрация, загуба на памет и дори халюцинации. Хората, които често посягат към чашката са разсеяни, неспособни да запомнят определен обем от информация. Някои медикаменти също съдържат вещества, които могат да повлияят на концентрацията и паметта.", "date": "2017.11.11", "title": "Разсеяните хора били по-интелигентни"}
{"url": "http://pik.bg/%D0%B4%D0%BB%D1%8A%D0%B6%D0%BD%D0%B8%D0%BA-%D0%BD%D0%B0-%D0%B1%D0%B0%D0%BD%D0%B4%D0%B0%D1%82%D0%B0-%E2%80%9E%D1%87%D0%B5%D1%80%D0%BD%D0%B8-%D1%82%D0%BE%D1%82%D0%B0%D0%B4%D0%B6%D0%B8%D0%B8%E2%80%9C-%D0%BE%D1%82-%D0%B3%D0%BE%D1%86%D0%B5-%D0%B4%D0%B5%D0%BB%D1%87%D0%B5%D0%B2-%D0%B3%D1%83%D0%B1%D0%B8-%D0%BB%D1%83%D0%BA%D1%81%D0%BE%D0%B7%D0%BD%D0%B0%D1%82%D0%B0-%D1%81%D0%B8-%D0%BA%D1%8A%D1%89%D0%B0-news703996.html", "text": "Хаджидимовският бизнесмен Борис Милушев, чието име бе замесено в акцията на антимафиотите за разбиване на група, организираща черно тото в Гоце Делчев, не успя да спаси луксозната си къща от банките и в момента тя се предлага на публична продан. Имотът, водещ се на Милушев и съпругата му Сийка, включва двуетажна масивна жилищна сграда със застроена площ от 120 кв.м, 514 кв.м двор и право на строеж. Общо в къщата, която е строена през 2008 г., има Началната цена, от която следващия месец ще тръгне наддаването, е 112 722 лв. Имотът е с много тежести. Къщата е ипотекирана още в годината на строежа, а впоследствие върху нея са наложени 3 възбрани. Включването й в обектите, изнесени за публична продан, потвърждава напълно версията на полицаите от 2007 г., когато бе разбита т.нар. банда за черно тото. В нея бяха арестувани Димитър Диамандиев, Николай Камбов-Камбата, Атанас Бунов-Буната, Борислав Мавродиев, Ангел Ценкин-Лаури и Витко Запрев, срещу които бяха повдигнати обвинения за пране на пари, организиране на черно тото, лихварство и дрога, съобщава \"Струма.бг\". Името на Борис Милушев в антимафиотската разработка се появи случайно. То изскочи от полицейския бюлетин 2 дни преди акцията, когато единият от задържаните – Димитър Диамандиев, се обадил да се оплаче, че му откраднали джипа „Фолксваген Туарег“. Ченгетата установили, че колата е на лизинг и всъщност се води на Сийка Милушева. Часове по-късно автомобилът бил спрян край Банско, а зад волана бил съпругът на Сийка – Борис Милушев. Още тогава предположението на униформените беше, че най-вероятно Милушеви дължат пари на Диамандиев и му дали луксозното си возило, докато уредят дълга си. Междувременно без имоти остана и един от 6-имата задържани „тотаджии“. Борислав Мавродиев загуби 2 апартамента в Гоце Делчев, водещи се на баща му Костадин Мавродиев, които частен съдебен изпълнител продаде по същата причина – необслужван ипотечен кредит. Самият Мавродиев обаче преживя лесно публичната продан, тъй като живее в нов апартамент в центъра на града. По делото за „черното тото“ пък още няма влезли в сила присъди.", "date": "2017.11.11", "title": "Длъжник на бандата „черни тотаджии“ от Гоце Делчев губи луксозната си къща "}
{"url": "http://pik.bg/%D0%B2%D1%8A%D0%B2%D0%B5%D0%B4%D0%B5%D0%BD%D0%B0-%D0%B5-%D0%B2%D1%80%D0%B5%D0%BC%D0%B5%D0%BD%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B1%D1%83%D0%BB-%E2%80%9E%D0%BA%D0%BD%D1%8F%D0%B7-%D0%B0%D0%BB-%D0%B4%D0%BE%D0%BD%D0%B4%D1%83%D0%BA%D0%BE%D0%B2%E2%80%9D-%E2%80%93-%D1%83%D0%BB-%E2%80%9E%D0%B3-news704020.html", "text": "Въведена е временна организация на движението за кръстовище бул. „Княз Ал. Дондуков” – ул. „Г. С. Раковски”, съобщиха от пресцентъра на Столична община. От 00.00 часа днес до 04.30 часа на 13 ноември е забранено влизането на пътни превозни средства през кръстовище бул. „Княз Ал. Дондуков” – ул. „Г. С. Раковски”. До 04.30 часа на 13 ноември се променя маршрутът на - от бул. „Ген. Скобелев“ по бул. „Васил Левски” до пл. „Сточна гара”, бул. „Васил Левски“, бул. „Патриарх Евтимий“ и по маршрута си. Тролейбусите ще спират на всички съществуващи спирки в променения участък от маршрута.", "date": "2017.11.11", "title": "Въведена е временна организация на движението за кръстовище бул. „Княз Ал. Дондуков” – ул. „Г. С. Раковски”"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BA%D0%B0%D0%BF%D0%B8%D1%82%D0%B0%D0%BD%D1%8A%D1%82-%D0%BD%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D0%BF%D0%BE%D1%80%D0%B5%D0%B4%D0%B5%D0%BD-%D1%84%D1%83%D1%80%D0%BE%D1%80-%D0%B2-%D0%B8%D1%82%D0%B0%D0%BB%D0%B8%D1%8F-news703905.html", "text": "Капитанът на националния отбор на България - Виктор Йосифов, и клубът му LPR (Пиаченца) постигнаха 5-а победа в италианската Суперлига, след като надиграха като гост новака Кастелана Гроте с 3:0 (25:20, 25:23, 25:22) в двубой от 7-ия кръг. Централният блокиравач игра много силно и записа 8 точки (4 блока, 67% ефективност в атака). Най-резултатен в мача стана френският национал Тревор Клевено с 16 точки (1 ас, 1 блок, 67% ефективност в атака, 38% перфектно и 75% позитивно посрещане). Симоне Пароди добави още 13 точки (2 блока, 50% ефективност в атака, 7% перфектно и 64% позитивно посрещане) За Кастелана Гроте, който е воден от бившия наставник на Левски Джузепе Лорицио, Диалма Морейра завърши с 13 точки (3 аса), пише \"Спортал\". След срещата Пиаченца зае 5-ата позиция във временното класиране с 12 точки (5 победи и 2 загуби), а Кастелана Гроте е 13-ти с 4 точки (1 успех, 5 поражения). Следващият двубой на \"вълците\" е срещу Падова на 19 ноември (неделя) от 20,00 часа. КАСТЕЛАНА ГРОТЕ - LPR (ПИАЧЕНЦА) 0:3 (20:25, 23:25, 22:25) КАСТЕЛАНА ГРОТЕ: Матео Парис, Йоргос Цумакас 2, Диалма Морейра 13, Бруно Кануто 8, Джорджо Де Тони 3, Атос Ферейра 7 - Доменико Каваджини-либеро (Роберто Казаниджа 12, Габриел Гарника 1, Федерико Росати, Милош Хебда) Старши треньор: ДЖУЗЕПЕ ЛОРИЦИО ПИАЧЕНЦА: Микеле Барановочи 4, Алесандро Фей 2, Тревор Клевено 16, Симоне Пароди 13, ВИКТОР ЙОСИФОВ 8, Аимоне Алети 6 - Лорис Маниа-либеро (Людовико Джулиани-либеро, Артур Коди 9, Франческо Котарели, Абрахам Хершко) Старши треньор: АЛБЕРТО ДЖУЛИАНИ.", "date": "2017.11.11", "title": "Браво! Капитанът на \"лъвовете\" с пореден фурор в Италия"}
{"url": "http://pik.bg/%D0%B1%D0%BB%D0%B8%D0%B7%D0%BA%D0%B8-%D0%BA%D0%BE%D0%BD%D1%82%D0%B0%D0%BA%D1%82%D0%B8-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BA%D0%BE%D0%BC%D0%B0%D0%BD%D0%B4%D0%B2%D0%B0%D0%BD%D0%B8%D1%8F-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D1%81-%D0%BF%D1%80%D1%8F%D0%BA%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B0-%D0%BB%D0%B8%D0%BD%D0%B8%D1%8F-%D0%B7%D0%B0-%D0%B2%D1%80%D1%8A%D0%B7%D0%BA-news704022.html", "text": "Военните на Русия и на Финландия организираха пряка линия за връзка, за да се предотвратяват инциденти по вода и въздух, предава ТАСС, цитиран от Фокус. „С цел предотвратяване на инциденти по море и въздух между националния център за управление на отбраната на Русия и обединения щаб на въоръжените сили на Финландия е организирана пряка линия за телефонна връзка. Каналът за комуникация е въведен в експлоатация от 1 ноември 2017 г. и действа денонощно“, се посочва в официално изявление на руското министерство на отбраната. Основна цел на създадения по взаимно желание канал за връзка е засилването на доверието и повишаването на прозрачността на военната активност в района на Балтийско море.", "date": "2017.11.11", "title": "Близки контакти! Военните командвания на Русия и Финландия с пряка телефонна линия за връзка"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B1%D0%B8%D0%B2%D1%88%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%BD%D0%B0-%D1%81%D1%82%D1%80%D0%B5%D0%BB%D0%B5%D1%86%D0%B0-%D0%BE%D1%82-%D1%82%D0%B5%D0%BA%D1%81%D0%B0%D1%81-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%E2%80%9E%D0%B4%D0%B5%D0%BC%D0%BE%D0%BD%D0%B8%D1%82%D0%B5%E2%80%9C-%D0%B2-%D0%BD%D0%B5%D0%B3%D0%BE-news704021.html", "text": "Първата съпруга на стрелеца от Тексас Девин Кели, 25-годишната Теса Бренаман направи шокираща изповед пред CBS News, разказвайки за „демоните“ у Кели. Тя разказа, че бившият й съпруг винаги се е отличавал с голямата си жестокост. Бренаман призна, че бракът й е бил изпълнен с насилие. По думите й, докато били съпрузи, Кели неперкъснато я заплашвал да убие нея и всичките й роднини. „В него имаше много демони и огромна ненавист към всичко“, каза Теса. Както е известно, Кели уби при безразборна стрелба в баптистка църква в Съдърланд Спрингс в Тексас 26 души.", "date": "2017.11.11", "title": "Шокираща изповед! Бившата съпруга на стрелеца от Тексас разказа за „демоните“ в него"}
{"url": "http://pik.bg/%D0%B4%D0%BD%D0%B5%D1%81-%D0%B5-%D0%B4%D0%B5%D0%BD-%D0%B7%D0%B0-%D1%84%D0%BB%D0%B8%D1%80%D1%82%D0%BE%D0%B2%D0%B5-%D0%B8-%D1%85%D0%B0%D0%B7%D0%B0%D1%80%D1%82-news704037.html", "text": "Енергийният потенциал в това време е висок. Подходящо за приятелски срещи, флиртове. Време за благотворителност. Днес лесно се вземат пари на заем, но трудно се връщат. Денят предразполага към хазартност, лесно се харчат пари. Нарастват амбициите. Избягвайте да поучавате другите и да сте придирчиви. Уязвимо е сърцето, затова да не се натоварва. Да не се използват солариум и сауна през днешния ден. Препоръчва се лечение на коленете, ставните заболявания, болести на очите. От 10:56 до 18:42ч Луната ще се движи на празен ход. Неефективно и неподходящо време за всякакви инициативи, от които бихте очаквали някакво развитие, резултати или придобивки в бъдеще. Характерното за периода е проваляне на плановете, закъсняване на срещи, забравяне за някой ангажимент. Неудачен период за шопинг и големи покупки. В 18:42ч луната се премества в знак Дева. 23 лунен ден продължава през целия ден – напълно безопасен период, но може да стане и опасен, ако човек греши и върши неправилни действия. Имате реални шансове както да решите своите проблеми, така и да си създадете нови. Човек приема допълнителна енергия в този ден, за да може да се подготви за прехода в новата лунна фаза, да може да завърши най-неотложните си дела, които не трябва да се пренасят в новия цикъл. Имайте самоконтрол. Съсредоточете се върху своите цели. Време за активни действия, но гледайте да не превърнете тази активност поради нетърпение в агресивност. В противен случай възникват проблеми. Това е кармичен ден. Ден за разрушение на старото, коренни реформи, преобразования и промени. Енергията на този ден е тежка и тъмна, и едновременно с това много мощна. Време, в което се проявяват агресивните инстинкти. Препоръчва се енергията да се отправя към мирни цели. Добре е да се разчистите с дълговете си, да завършвате започнатите дела, да оправяте стари грешки. Противопоказни са всякакви рискове и авантюри. Пазете се от ниски помисли, гневни изблици, не започвайте важни и сериозни дела. Този ден се отличава с висок енергиен заряд, но потока на енергията е крайно нестабилен. До самия предел е изпълнен както с активност, така и с агресия. По тази причина избягвайте места, където има стълпотворение на хора, дискотеки, стадиони и други, тъй като поведението на хората ще бъде непредсказуемо. Трудно се контролират емоциите, а в тълпата бързо се зараждат отрицателни емоции. Неблагоприятно време за покупки. в семейството може да се окажат твърде напрегнати, тъй като сега е трудно да се съхрани дипломатичност в тях. Неподходящо време за сключване на брак. Семейства създадени в този период са обречени на спорове и скандали. Подходящо е за развод в 23-ти лунен ден. Неприятните процедури ще преминат бързо и по-безболезнено. - От интимност сега е желателно да се въздържате. Сексът във всякакъв вид сега е противопоказен. Занимавайте се с нещо друго. е противопоказно. Може да донесе след това неприятности. показват, доколко сте хармонична личност и доколко сте постигнали вътрешно равновесие. Това, което видите насън, показва вашето истинско отношение към себе си.", "date": "2017.11.11", "title": "Днес е ден за флиртове и хазарт"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%82%D1%80%D1%83%D1%81%D0%B0-4-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%83%D1%81%D0%B5%D1%82%D0%B5%D0%BD%D0%B8-%D0%BD%D0%B0%D0%B9-%D1%81%D0%B8%D0%BB%D0%BD%D0%BE-%D0%B2-%D1%81%D0%B2%D0%BE%D0%B3%D0%B5-%D0%B8-%D1%80%D0%B0%D0%B9%D0%BE%D0%BD%D0%B0-news704034.html", "text": "Трусът в района на Своге тази сутрин е бил усетен най-силно в Своге и района около града. Това съобщи пред Нова телевизия дежурният сеизмолог. Уточнено бе, че трусът е бил регистрира малко преди 07:00 часа и е бил с магнитуд от 4.0 по скалата на Рихтер, като епицентърът е на около 30 километра от София, в района на Своге. По първи данни, най-силно земетресението е било усетено в Своге и околностите. Потвърдено бе, че е било усетено на места и в София. От Сеизмологичния център уточниха, че е трудно да се каже дали може да се очакват вторични трусове.", "date": "2017.11.11", "title": "Първи подробности за труса! 4 по Рихтер усетени най-силно в Своге и района"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BC%D1%80%D0%BE-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B2-%D0%B1%D0%BE%D1%81%D0%B8%D0%BB%D0%B5%D0%B3%D1%80%D0%B0%D0%B4-%D1%81%D1%80%D1%8A%D0%B1%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0%D0%B2%D0%B0%D1%82-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D0%B7%D0%B0%D0%BF-news704047.html", "text": "В Босилеград сръбската власт арестува лекари и застрашава здравето и живота на българското население. Това е поредна скандална антибългарска акция на местните и централните сръбски власти в една от българските общини в Западните покрайнини, се казва в позиция на ВМРО, изпратена до ПИК. ВМРО винаги е защитавала българите в Западните покрайнини и се ангажира чрез дипломатически канали да провери случая. Българската държава трябва да настоява за отговор кой е разпоредил акцията срещу докторите, дошли от България. Заради задържането им над 50 души – представители на българското малцинство в Сърбия, сред които и деца, са чакали цял ден и не са могли да се възползва от обявените безплатни прегледи. По повода евродепутатът от ВМРО Ангел Джамбазки в понеделник внася сигнали да Европарламента и Европейската комисия. Той ще сезира за случая със сънародниците в Западните покрайнини комисаря по разширяването и комисаря по външните работи. Ако Сърбия е държава, която иска да следва европейските ценности и желае да бъде част от Европейския съюз, не би допуснала потъпкване на правата на българското малцинство. Поредният случай обаче показва, че явно западната ни съседна държава не само не зачита правата на сънародниците ни, но впряга и силовия си държавен апарат да действа срещу интересите на българите. Съвместна акция на сръбската полиция в Босилеград и на Отдела на здравната инспекция в Ниш при Сръбското министерство на здравеопазването провалиха безвъзмездна хуманитарна медицинска акция за прегледи на социално застрашени и нуждаещи се от специализирана медицинска помощ граждани на Босилеград. По покана на Културно-информационния център на българите „Босилеград“ (КИЦ) трима лекари - специалисти от Първа МБАЛ – София, на 10.11.2017 г. в предобедните часове пристигнаха в КИЦ-а и започнаха с консултативните прегледи. В КИЦ-а бяха дошли около 50 заинтересовани граждани на Босилеград, сред които имаше и деца. Десетина минути след като бяха започнали прегледите и консултациите в помещението влязоха и се легитимираха двама инспектори от Отдела на здравната инспекция в Ниш при Сръбското министерство на здравеопазването. След тях в помешенията на КИЦ-а влязоха четирима полицаи, които легитимираха лекарите, а други петнайсетина блокираха сградата на КИЦ-а отвън. Следва двучасов разпит на служителите на КИЦ-а и лекарите в офиса на КИЦ „Босилеград“. На служителите беше връчен протокол и им беше обяснено, че са в нарушение и нямат право да се занимават с провеждането на такъв тип хуманитарни акции. Също така предупредиха служителите на КИЦ-а, че ще им бъде повдигнато обвинение. След проведения разпит в КИЦ-а тримата лекари от София бяха отведени и задържани в полицията в Босилеград в продължение на около 4 часа без да ги разпитват  и без да им съставят протокол. Тримата лекари бяха пуснати от полицията след интервенцията на Генералното консулство на Р България и на Генералният консул в Ниш Едвин Сугарев. Заинтересованите граждани чакаха лекарите през целия ден и постепенно се разотидоха, с което медицинската хуманитарна акция бе напълно провалена. Гражданите на Босилеград, лекарите и служителите на КИЦ-а за пореден път ненужно бяха стресирани в една показна и очевидно предварително много добре подготвена полицейска акция. КИЦ „Босилеград“ изразява съмнение, че тази акция бе подготвена в отговор на действията на българската държава, с които бяха ограничени възможностите на кметството в Босилеград да извозва стотици нуждаещи се от медицинска помощ граждани във Военно-медицинска академия в София, а след това да ги изнудва да гласуват за него на местните избори. В момента медицинската помощ на Военно-медицинската академия се оказва чрез Генералното консулство на Р България в Ниш. КИЦ „Босилеград“ изразява огорчение и протест от нечовешката постъпка на сръбските власти, с която те лишиха десетки босилеградски граждани да се възползват от безплатна и специализирана медицинска помощ от лекари които от чисти хуманитарни подбуди на собствени разноски дойдоха от София в Босилеград, за да помогнат на хората, които нямат друга възможност да се възползват от лекарска помощ. Същевременно ние смятаме че това е сериозен акт на предупреждение към КИЦ-а след проведените дейности по повод отбелязването на Деня на Западните покрайнини и алармиране на българската общественост за изключително трудното социално-икономическо положение на българското малцинство в Западните покрайнини. Симптоматично е също така, че тази акция бе проведена след като председателят на Народното събрание на Р България г-н Димитър Главчев при посещението си в Белград пред сръбските политици и държавници постави редица въпроси, касаещи положението и правата на българското малцинство в Сърбия.", "date": "2017.11.11", "title": "ПЪРВО В ПИК! ВМРО за скандала в Босилеград: Сръбските власти се подиграват с българите в Западните покрайнини"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%BD%D0%B0-%D1%80%D0%BE%D0%BA%D0%B0%D0%B4%D0%B0---%D0%B4%D0%B0-%D0%BC%D0%B5%D0%B6%D0%B4%D1%83-%D0%B0%D0%BD%D1%82%D0%BE%D0%BD%D0%B8%D0%BE-%D0%BA%D0%BE%D0%BD%D1%82%D0%B5-%D0%B8-%D0%BF%D1%80%D0%B8%D0%BD%D1%86%D0%BE%D0%B2%D0%B5%D1%82%D0%B5-news703910.html", "text": "Мениджърът на Челси - Антонио Конте, може да поеме ПСЖ през следващата година, пише \"Гол\", позовавайки се на информация от Франция. Визира се, че от ръководството на парижани вече са установили контакт с италианеца. Така на практика ако Унай Емери не успее да изведе тима поне до 1/2-финал в Шампионската лига почти сигурно Конте ще стане наставник на \"принцовете\" от лятото на следващата година. Едва ли от Челси ще правят спънки на своя мениджър, тъй като от много време вече е ясно, че неговите отношения с ръководството са доста обтегнати. Интересът на парижани към специалиста е много лоша новина за Милан, тъй като \"росонерите\" също имат апетити към него и планираха да го наемат от догодина.", "date": "2017.11.11", "title": "Звездна рокада - \"ДА\" между Антонио Конте и \"принцовете\"?"}
{"url": "http://pik.bg/%D0%B5%D1%81-%D0%B4%D0%B0%D0%B4%D0%B5-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D1%80%D0%BE%D0%BA-%D0%BE%D1%82-%D0%B4%D0%B2%D0%B5-%D1%81%D0%B5%D0%B4%D0%BC%D0%B8%D1%86%D0%B8-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news703954.html", "text": "BBC, пише \"Фокус\" ЕС даде на Великобритания срок от две седмици да разясни позицията си или да отстъпи по няколко ключови въпроса за Брекзит, предаде . Главният преговарящ от страна на европейския блок Мишел Барние заяви след среща с британския министър за Брекзит Дейвид Дейвис, че „двете страни трябва да намерят решение“. На срещата двамата обсъдиха правата на европейските граждани след излизането на Великобритания от ЕС, въпроса за ирландската граница и разпределението на разходите около „развода“. Преди преговорите британският премиер Тереза Мей поиска датата за излизането на Кралството от ЕС да бъде заложена в законодателството на страната.", "date": "2017.11.11", "title": "ЕС даде на Великобритания срок от две седмици за Брекзит"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BF%D0%B8%D0%BB%D0%BE%D1%82-%D0%BF%D1%80%D0%B8%D0%B7%D0%B5%D0%BC%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D0%BE-%D0%BA%D0%BE%D1%80%D0%B5%D0%BC-news703952.html", "text": "В столицата на Северна Ирландия Белфаст умел пилот успя да приземи самолет без преден колесник, съобщава РИА Новости, позовавайки се на пресслужбата на летището. На борда на самолета, приземен по \"корем\", е имало 52 пътници. Един от тях с травми е бил откаран в болница. Самолетът принадлежи на авиокомпанията Flybe. \"Инцидентът е станал на главната писта. Летището е отворено, ликвидираме последиците от инцидента\", са съобщили от пресслужбата.", "date": "2017.11.11", "title": "НА КОСЪМ! Пилот приземи самолет по \"корем\""}
{"url": "http://pik.bg/%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%81%D0%B0%D1%89-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D0%BD%D0%B0-%D0%B1%D0%B8%D0%B2%D1%88-%D0%BF%D0%BE%D0%BC%D0%BE%D1%89%D0%BD%D0%B8%D0%BA-%D0%BD%D0%B0-%D1%82%D1%80%D1%8A%D0%BC%D0%BF-%D1%81-%D1%82%D1%83%D1%80%D1%86%D0%B8%D1%8F-news703998.html", "text": "Специалният прокурор на САЩ Робърт Мълър (на снимката) разследва възможната причастност на бившия съветник на президента Доналд Тръмп по национална сигурност Майкъл Флин към план, предвиждащ екстрадиране от САЩ в Турция на мюсюлманския проповедник Фетхуллах Гюлен срещу изплащане на милиони долари, пише днес вестник \"Уолстрийт джърнъл\", позовавайки се на осведомени източници, предаде ТАСС, цитирани от БТА. Според вестника Майкъл Флин и неговият син Майкъл Флин-младши трябвало да получат 15 милиона долара за предаването на проповедника на турското правителство. ФБР вече е разпитало поне четири лица за срещата, състояла се в средата на декември миналата година в клуб \"21\" в Ню Йорк, по време на която Флин уж обсъждал с представители на турското правителство въпроса за възможното изпращане на Гюлен с частен самолет в турски затвор на остров Имралъ. Анкара обвинява живеещия в САЩ от 1999 г Гюлен и оглавяваната от него \"терористична организация Фето\" в опит за държавен преврат, който бе предприет в Турция на 15 юли миналата година. По думите на турските власти те предали в министерството на правосъдието на САЩ 80 кутии с доказателства за вината на Гюлен, по отношение на когото в Турция е заведено наказателно дело и е издадена заповед за арест.", "date": "2017.11.11", "title": "Спецпрокурор на САЩ разследва връзките на бивш помощник на Тръмп с Турция"}
{"url": "http://pik.bg/%D0%BC%D0%B2%D1%80-%D1%80%D0%B0%D0%B7%D0%B1%D0%B8-%D0%B3%D0%BE%D0%BB%D1%8F%D0%BC%D0%B0-%D0%B3%D1%80%D1%83%D0%BF%D0%B0-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D0%BA%D0%B0-%D1%81%D0%B2%D0%B8%D0%BB-116-%D0%B1%D0%BE%D0%BD%D0%B0-%D0%BE%D1%82-%D0%B4%D1%8F%D0%B4%D0%BE-news703930.html", "text": "Петима мъже са задържани за телефонна измама, съобщиха от пресцентъра на МВР. Петима мъже са задържани след специализирана полицейска операция, проведена от служители от сектор „Измами“ в ГД „Национална полиция“, СДВР и областните дирекции на МВР във Велико Търново и София. За трима от тях – П. Н. (35 г.), Н. Н. (40 г.) и П. Х. (34 г.), има данни, че са фактическите извършители, другите двама - С. Н. (47 г.) - контролиращ куриерите, а Г. Г. (49 г.) - куриер. Задържането на петимата е станало непосредствено след като вчера измамили по телефона възрастна жена от с. Владо Тричков, област София. П. Н., Н. Н., П. Х. и С. Н. са заловени край с. Джулюница, до Горна Оряховица, а Г. Г. – в района на болница „Александровска“ в столицата, в момент на вземане на сумата от 2700 лева, оставени от жертвата до кош за боклук. При последвалите действия по разследването, в жилището и автомобила на Г. Г. са открити доказателства, сочещи че той е отговорен и за телефонна измама, извършена през месец октомври в София на стойност 116 000 лева. Работата по случая продължава под надзора на прокуратурата.", "date": "2017.11.11", "title": "МВР РАЗБИ ГОЛЯМА ГРУПА! Закопчаха ало измамника, свил 116 бона от дядо"}
{"url": "http://pik.bg/%D0%B1%D0%B0%D0%B2%D0%B0%D1%80%D1%81%D0%BA%D0%B0%D1%82%D0%B0-%D0%BC%D0%B0%D1%88%D0%B8%D0%BD%D0%B0-%D1%81-%D1%80%D0%B5%D0%BA%D0%BE%D1%80%D0%B4%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B0%D0%BB%D0%B8%D0%B0%D0%BD%D1%86-%D0%B0%D1%80%D0%B5%D0%BD%D0%B0-%D0%B5-news703897.html", "text": "Германският хегемон Байерн Мюнхен е решен да купи голмайстора на Интер Мауро Икарди за заместник на Роберт Левандовски, твърди \"Спорт1\". Полският снайперист вчера отправи поредна порция критики към ръководството на баварците и се предполага, че след края на сезона ще бъде продаден. Името му се свързва с ПСЖ и най-вече Реал Мадрид, където голмайсторът мечтае да продължи кариерата си. Плюсът за Икарди е, че има освобождаваща клауза в договора си с Интер и на Байерн няма да му се налага да води тежки преговори за привличането на латиноса, каквито безсъмнения биха били подобни разговори. Откупната сума на 23-годишния аржентински национал е 110 милиона евро. Ако от \"Алианц Арена\" активират точката в споразумението, Икарди ще се превърне в най-скъпия входящ трансфер на германците. В момента това е Корентен Толисо, който беше привлечен от Олимпик Лион за 41,5 млн. евро, аквентира \"Гол\". Икарди си спечели славата като на един от най-добрите нападатели в световен мащаб и през този сезон има 11 гола в 12 мача в Серия \"А\" и е основна заслуга за силното представяне на Интер.", "date": "2017.11.11", "title": "Баварската машина с рекорден трансфер!? Близо до \"Алианц Арена\" е..."}
{"url": "http://pik.bg/%D0%BF%D1%80%D0%B5%D0%BA%D1%80%D0%B0%D1%82%D0%B8%D1%85%D0%B0-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D0%B8%D0%B6%D0%B5%D0%B2%D1%81%D0%BA-news703894.html", "text": "Интерфакс, цитирана от \"Фокус\". Министерството на извънредните ситуации в Удмуртия, субект на Руската федерация, прекрати спасителната операция в град Ижевск, където в четвъртък рухна многоетажна жилищна сграда, предава „Вече не се провеждат спасителни работи“, заяви пред журналисти представител на регионалното ведомство за извънредни ситуации. По-рано бе съобщено, че са идентифицирани шест от жертвите, загинали при инцидента. Сред тях са и две деца. Петима души пострадаха, един от които остава в болница.", "date": "2017.11.11", "title": "Прекратиха спасителната операция в Ижевск"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D1%81%D0%B0%D1%89-%D1%82%D0%B5%D1%81%D1%82%D0%B2%D0%B0%D1%82-%D1%80%D1%83%D1%81%D0%B8%D1%8F-%D0%B7%D0%B0-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B9%D1%81%D0%BA%D0%B8-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news703906.html", "text": "САЩ се подготвят да тестват желанието на Москва за прекратяване на конфликта в Източна Украйна, пише американското издание The Wall Street Journal, цитирано от Фокус. Съгласно разпространената информация, Вашингтон ще търси руското съгласие за изпращането на 20 хил. миротворци в цялата източна част на Украйна, заявиха представители на САЩ и Запада. Очаква се САЩ да обсъдят предложението с руски представители през следващите дни. Надеждите – включително на Париж и Берлин, са, че руският президент Владимир Путин търси начин да прекрати военната подкрепа на Москва за украинските сепаратисти.", "date": "2017.11.11", "title": "СДЕЛКА! САЩ тестват Русия за разполагането на войски в Украйна"}
{"url": "http://pik.bg/%D1%81%D1%8A%D0%B4-%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D1%82%D1%80%D0%B8%D0%BC%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news703934.html", "text": "Софийска районна прокуратура повдигна днес обвинение на Н.Николов, С.Николов и Г.Георгиев за извършена телефонна измама на възрастна жена на територията на София. Тримата са я въвели в заблуждение, че й се обажда „генерал Георгиев“ от полицията във връзка с провеждана полицейска акция по залавяне на телефонни измамници и е необходимо да даде сумата от 2700лв., която да остави в района на УМБАЛСМ „Пирогов“. След извършване на специализирана полицейска акция тримата извършители са задържани. На обвиняемите са взети мерки „задържане под стража до 72ч.“, като на 12.11.2017г. ще бъдат внесени искания в Софийски районен съд за вземане на постоянни мерки „Задържане под стража“.", "date": "2017.11.11", "title": "СЪД! Повдигнаха обвинение на трима телефонни измамници"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D1%84%D0%B5%D0%B4%D0%B5%D1%80%D0%B5%D1%80-%D0%BC%D0%B0%D0%B5%D1%81%D1%82%D1%80%D0%BE%D1%82%D0%BE-%D0%BE%D1%82-%D0%B1%D0%B0%D0%B7%D0%B5%D0%BB-%D0%B5-news703918.html", "text": "След невероятния сезон, с който се поздрави Роджър Федерер, швейцарецът е удостоен с три годишни награди по време на церемонията в Лондон. За 15-та поредна година Маестрото бе избран за любимец на феновете, а също така получи приза на името на Стефан Едберг за спортстменство и този в категория \"Завръщане на годината\". Така Маестрото вече има 36 годишни награди на ATP, пише \"Тенис кафе\". Денис Шаповалов бе избран за най-прогресиращ играч в тура след силните му изяви в края на сезона. Той започна 2017-а под №250 в световната ранглиста, а през миналия месец дебютира в Топ 50. 18-годишният канадец спечели и наградата \"Утрешна звезда\". Невил Годуин, вече бившият наставник на Кевин Андерсън, бе избран за Треньор на годината. Хориа Текау получи Arthur Ashe Humanitarian Award за извънсъстезелната си дейност. Той заслужи признанието заради работата си в Румъния за защита на правата на децата и по-добро образование. Близнаците Брайън пък продължиха рейда си при двойките за любимци на феновете за 13-ти пореден път.", "date": "2017.11.11", "title": "Страхотно признание за Федерер! Маестрото от Базел е..."}
{"url": "http://pik.bg/%D1%88%D0%BE%D0%BA-%D0%B7%D0%B0-%D1%8E%D0%BD%D0%B0%D0%B9%D1%82%D0%B5%D0%B4-%D1%87%D0%BE%D0%BB%D0%BE-%D0%B8-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D1%89%D0%B5-%D0%BA%D1%80%D0%B0%D0%B4%D0%B0%D1%82-%D0%B5%D1%80%D0%B5%D1%80%D0%B0-news703938.html", "text": "Манчестър Юнайтед може да получи доста сериозен удар, тъй като Атлетико Мадрид и Диего Симеоне са готови да привлекат в редиците си халфа Андер Ерера след края на сезона. Той има договор именно до края на кампанията и след това ще стане свободен агент. Бившият халф на Реал Сарагоса и Атлетик Билбао премина на \"Олд Трафорд\" срещу 30 милиона евро през 2014 година. Той обаче все още не е подновил контракта си и през януари ще има право да преговаря с други клубове и да подпише предварителен договор, който да влезе в сила от лятото. От Атлетико ще се стремят да укрепят състава си и Чоло е готов да убеди испанския национал да избере \"Висенте Калдерон\". Именно той е приоритетната цел пред \"дюшекчиите\". Според Симеоне отборът му може да стане много силен с играчи като Витоло и Диего Коща, както и с трансферната цел Ерера, пише \"Гол\".", "date": "2017.11.11", "title": "Шок за Юнайтед! Чоло и Атлетико ще \"крадат\" Ерера!"}
{"url": "http://pik.bg/%D0%B1%D0%B5%D0%B7-%D0%B7%D0%B0%D0%B4%D1%80%D1%8A%D0%B6%D0%BA%D0%B8-%D1%85%D0%B0%D0%BA%D0%B5%D1%80%D0%B8-%D0%BF%D1%83%D1%81%D0%BD%D0%B0%D1%85%D0%B0-%D0%B2-%D0%BC%D1%80%D0%B5%D0%B6%D0%B0%D1%82%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8%D1%82%D0%B5-%D0%BF%D0%BE%D0%B4%D0%B2%D0%B8%D0%B7%D0%B8-%D0%BD%D0%B0-%D1%80%D1%83%D1%81%D0%BA%D0%B0-%D0%BF%D1%80%D0%B8%D0%BC%D0%B0%D0%B1%D0%B0%D0%BB%D0%B5%D1%80%D0%B8%D0%BD%D0%B0-%D1%81-%D0%BC%D0%BB%D0%B0%D0%B4-%D0%BA%D0%B0-news703919.html", "text": "Известната руска балерина Анастасия Волочкова стана жертва на хакери. В мрежата се появиха нейни \"креватни\" снимки, а още по-голяма популярност им даде интернет канала Super. Оказа се, че снимките са откраднати от хакнатия телефон на 29-годишния осетински бизнесмен, певец и блогър Чермен Дзотов. На кадрите се вижда Волочкова в \"кучешка\" поза и татуирания й гръб. Волочкова и Дзотов са разделени вече близо година. Но секскомпроматите срещу балерината излизат наяве едва сега. Руските медии публикуваха чат между осетинеца и хакерите, в които му искат 20 000 рубли, за да не пуснат снимките в нета. Дзотов им отговаря, че това не го засяга, но те са нагли: \"Засяга те и още как!\". \"Тази мръсотия са я направили същите мошеници, които разбиха моите профили в социалните мрежи преди половин година. Прошка за тях няма да има\", заканва се бизнесменът. Волочкова коментира секскомпромата така: \"Ако някой е решил да ме използва като оръжие за своя пиар, Бог да го съди. Всички, които се вълнуват от секса на Волочкова, вече могат да спят спокойно. Аз го имам със сигурност, а този, който няма секс, качва подобни снимки. Подло и гадно е, разбира се. Силните не се нуждаят от оправдание, а то няма да помогне на слабите. Не искам и няма да се оправдавам заради постъпките на някакви мерзавци\".", "date": "2017.11.11", "title": "БЕЗ ЗАДРЪЖКИ! Хакери пуснаха в мрежата сексуалните подвизи на руска примабалерина с млад кавказки жребец (СНИМКИ 18+)"}
{"url": "http://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%B0-%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D1%81%D0%BB%D0%B5%D0%B4-5-%D0%B3%D0%BE%D0%B4%D0%B8%D0%BD%D0%B8-%D1%83%D1%87%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-%D1%80%D1%8F%D0%B7%D0%BA%D0%BE-news703928.html", "text": "В следващите 5 години около 40% от учителите ще достигнат пенсионна възраст, а половината от новопостъпилите педагози напускат училище преди края на втората си година. Тревожната статистика представи Нели Колева от фондация „Заедно в час“ по време на конференция, посветена на привличането на качествени кадри в образователната система. Познанията на днешните деца в областта на новите технологии често са по-големи от тези на техните учители и за тях този тип класно-урочно обучение, което не се е променило от 19-ти век е неадекватно, обясни Нели Колева от фондация „Заедно в час“. Затова губят мотивация да учат, а това от своя страна отказва учителите. „Тревожна тенденция, която ни кара да смятаме, че хората, които стават учители, не са адекватно подготвени за реалността в класната стая. Най-добрите образователни системи се опитват да отговорят на нуждите на всяко едно дете. Не се опитват да ги обучават по калъп и не се опитват да им вменяват, че някой става или не става“, каза Колева. Един от основните проблеми е голямата възрастова разлика между учители и ученици, каза министърът на образованието Красимир Вълчев. „По-голямата част от учителите са родени през 60-те години на миналия век. В първи клас постъпват ученици, родени през 2010 г. В едни такива динамични времена тези поколенчески разлики поставят допълнително предизвикателство пред образователната система“, посочи министър Вълчев. Начинът за справяне с това предизвикателство, според министър Вълчев, е увеличение на учителските възнаграждения, по-малко бумащина и повече свобода в работата.", "date": "2017.11.11", "title": "Тревожна тенденция! След 5 години учителите намаляват рязко  "}
{"url": "http://pik.bg/%D0%B5%D0%BB%D1%82%D1%8A%D0%BD-%D0%B4%D0%B6%D0%BE%D0%BD-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D1%81%D1%82%D0%B0%D0%BD%D0%B0%D1%85-%D1%87%D1%83%D0%B4%D0%BE%D0%B2%D0%B8%D1%89%D0%B5-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8%D1%82%D0%B5-news703981.html", "text": "лтън Джон - 70-годишният музикант, който има много успешна музикална кариера, признава, че е имал момент, в който всичко е тръгнало стремглаво надолу и той се превърнал в \"чудовище\", заради зависимостта си. По време на реч в Университета Харвард, в понеделник миналата седмица, изпълнителят на \"Rocket Man\", получи награда за борбата, която води с ХИВ и СПИН. Сър Елтън Джон казва: „Страстта ми и връзката с музиката отвориха за мен вълшебни врати и ме пренесоха в нови висини на живота. Но когато достигнах върха, щастието стана неуловимо и тъмнината започна да се промъква вътре в мен. Загубих човечността си в кръговрат от наркотици, алкохол и хранително разстройство. По време на моята епидемия от пороци, през 1980, всичко излезе на повърхността и беше забелязано от правителството. Загубих толкова много приятели и не си дадох сметка, защото бях прекалено опиянен. Наркотиците ме превърнаха в чудовище“.", "date": "2017.11.11", "title": "Елтън Джон с шокиращо признание  Станах чудовище заради наркотиците"}
{"url": "http://pik.bg/%D1%85%D0%B0%D0%BB%D1%84-%D0%BD%D0%B0-%D0%BA%D0%B5%D1%80%D0%B0%D0%BB%D0%B0-%D1%81-%D0%BF%D1%80%D0%B5%D0%BA%D1%80%D0%B0%D1%81%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%B1%D0%B5%D1%80%D0%B1%D0%B0%D1%82%D0%BE%D0%B2-news703940.html", "text": "Един от съотборниците на Димитър Бербатов в Керала Бластърс - Арата Изуми, коментира българския нападател на отбора. 35-годишният Изуми е роден в Япония, но играе за индийския национален тим, пише \"Топспорт\". Халфът даде пресконференция, на която сподели няколко реплики, касаещи Димитър: \"Бербатов прави футбола да изглежда проста игра. Той е лидер на игрището. Роден е да бъде такъв\".", "date": "2017.11.11", "title": "Халф на Керала с прекрасни думи за Бербатов"}
{"url": "http://pik.bg/%D1%88%D0%B0%D0%BA%D0%B8%D1%80%D0%B0-%D0%BE%D1%82%D0%BC%D0%B5%D0%BD%D0%B8-%D1%87%D0%B0%D1%81%D1%82-%D0%BA%D0%BE%D0%BD%D1%86%D0%B5%D1%80%D1%82%D0%B8%D1%82%D0%B5-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD-%D0%BF%D1%80%D0%BE%D0%B1%D0%BB%D0%B5%D0%BC-news703991.html", "text": "Колумбийската певица както и концерт в Амстердам по нареждане на докторите си, съобщиха в изявление организаторите. В сряда звездата спектакъл в Кьолн, като увери почитателите си, че ще има нови дати във всички страни, съобщава БГНЕС. „Шакира е много разстроена от това, че няма да се срещне с почитателите си и благодари за цялата подкрепа, която те й дават в този труден период“, се казва в текста. Очаква се турнето на певицата да започне от френския град Монпелие следващия четвъртък, след което да продължи с няколко концерта в Испания. Шакира бе принудена да отмени част от концертите в световното си турне заради проблеми с гласните струни. отмени две шоута в Париж и други две в Белгия, отмени откриващия турнето „El Dorado World Tour“", "date": "2017.11.11", "title": "Шакира отмени част концертите си заради неочакван проблем"}
{"url": "http://pik.bg/%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%81%D0%BA%D1%80%D0%B8%D1%82%D0%B0-%D0%BA%D0%B0%D0%BC%D0%B5%D1%80%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%BD%D0%B0-%D1%82%D0%BE%D0%B0%D0%BB%D0%B5%D1%82%D0%BD%D0%B0-news704002.html", "text": "От полицията в Стара Загора потвърдиха, че е иззето записващо устройство. То обаче е било без предавател. Разпитани са директорката на гимназията и учители. Образувано е досъдебно производство по член 339 А от Наказателния кодекс. Има насоки към извършителя. Грози го наказание от една до шест години затвор. Работата по случая продължава. Скрита камера в женска тоалетна е открита в едно от най-елитните училища в Стара Загора. Устройството е било поставено в дамската тоалетна на третия етаж в Природоматематическата гимназия \"Гео Милев\", предаде Би Ти Ви. От полицията в Стара Загора потвърдиха, че е иззето записващо устройство. То обаче е било без предавател. Разпитани са директорката на гимназията и учители. Образувано е досъдебно производство по член 339 А от Наказателния кодекс. Има насоки към извършителя. Грози го наказание от една до шест години затвор. Работата по случая продължава.", "date": "2017.11.11", "title": "Намериха скрита камера в училищна тоалетна"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B2-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%B8-%D1%87%D0%B8%D1%87%D0%BE-%D1%87%D0%B0%D1%80%D0%BB%D0%B8-news703823.html", "text": "Холивудският ас Чарли Шийн влезе в списъка на обвинените за сексуален тормоз в киноиндустрията, който се увеличава всеки ден. Актьорът Доминик Брасия заяви, че звездата от „Двама мъже и половина“ е изнасилил 13-годишно момче, пише \"Монитор\". По думи на Брасия, това се е случило по време на снимките на филма „Лукас“ (1986 г.), където Шийн си партнира с жертвата – Кори Хайм. „Хайм ми каза, че двамата са пушили трева и са правили анален секс. И след като се е случило, Шийн е станал студен и го е отблъснал. Години по-късно правили секс отново, но на Кори не му е харесало“, разкри пред в. The National Enquirer той. Друго лице, което се разписва с участие в съвместната лента – Кори Фелдман, описва този случай в книгата си, но без да споменава имена. Хайм, който почина от свръхдоза през 2010 г, не е повдигал обвинения срещу Шийн. 52-годишният актьор пък твърди, че никога не е попадал в такава ситуация.", "date": "2017.11.11", "title": "Обвиниха в изнасилване и чичо Чарли"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B1%D0%BB%D0%B0%D0%BA-%D1%81-%D1%80%D0%B0%D0%B4%D0%B8%D0%B0%D1%86%D0%B8%D1%8F-%D0%BF%D1%80%D0%B5%D0%BC%D0%B8%D0%BD%D0%B0-%D0%BD%D0%B0%D0%B4-%D0%B5%D0%B2%D1%80%D0%BE%D0%BF%D0%B0-news703958.html", "text": "Облак с ниска радиоактивност е преминал над Европа през последните седмици, сочат данни на Френския институт за ядрена безопасност. Според тяхното проучване в облака се е съдържал радиоактивния радионуклид Рутений-106, предава Би Ти Ви. Рутений-106 е радионуклид с изкуствен произход. Получава се при делене ядрото на уран-235, когато е облъчван с неутрони, съобщават от Българската агенция за ядрено регулиране. Според тях облакът е преминал над страната ни в началото на октомври. В случая става въпрос за инцидент, за който беше съобщено още в началото на октомври. Тогава от Агенцията за ядрено регулиране успокоиха, че концентрацията на Рутений-106 е минимална и няма риск за човешкото здраве. Докладът на френската агенция дава подробна информация за движенията на радиоактивния облак от тогава. От агенцията поясняват, че съдържанието на Рутений-106 е над нормите, но е далеч под праговете, отвъд които може да бъде заплаха за здравето на хората и околната среда. Рутений-106 е рядък преходен метал от групата на платината. Намира се свързан с руда на платина и се използва за катализатор на някои платинени сплави. Още при първите резултати, показващи наличието на радиоактивния елемент в атмосферата, Френският институт е мобилизирал всичките си средства, за да следи ситуацията. Облакът е засечен над Франция в периода 27 септември – 13 октомври. Замервания от други европейски станции за ядрена безопасност сочат, че от 3 октомври Рутений-106 е засечен над много европейски държави. От френската агенция разпространиха и карта, на която се вижда откъде е минал радиоактивният облак. Картата показва, че облакът е преминал над Северна и Западна България, пропускайки Пловдив, Бургас и Хасково. Въздушните течения са разнесли радиацията предимно в Северна Европа. От агенцията са категорични, че не може да става въпрос за инцидент в ядрена централа, например, тъй като проверка на Международната агенция за атомна енергия не е установила подобен случай във въпросния период. Рутений-106 се използва в преработката на ядрено гориво, както и в медицинските центрове за радиотерапия. Руската корпорация \"Росатом\" отрече инцидентът да е станал на територията на Русия, а от Казахстан не е постъпила официална информация. Съдържанието на Рутений-106 в атмосферата постепенно намалява, като по последни замервания вече не може да бъде открит в атмосферата. В доклада е посочено още, че количеството Рутений-106, което е било изхвърлено в края на септември на мястото на инцидента, е много голямо – между 100 и 300 терабекерела. \"Ако това количество радиоактивен елемент беше изпуснато във Франция, то би наложило задължителна евакуация в радиус около източника”, посочват от агенцията. В доклада пише още, че конкретно за Франция няма заплаха за внасяне на радиоактивни храни от този регион.", "date": "2017.11.11", "title": "ИЗВЪНРЕДНО! Облак с радиация премина над Европа"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D1%81%D0%BA%D0%B0%D1%82-%D0%B5%D0%B2%D1%80%D0%BE%D0%BF%D0%B0-%D0%B4%D0%B0-%D0%B1%D1%8A%D0%B4%D0%B5-%D0%B8%D0%B7%D0%B3%D1%80%D0%B0%D0%B4%D0%B5%D0%BD%D0%B0-%D0%BD%D0%B0%D0%BD%D0%BE%D0%B2%D0%BE-news703922.html", "text": "Френският президент Еманюел Макрон и германският му колега Франк-Валтер Щайнмайер изтъкнаха днес спешната необходимост Европа да бъде \"изградена наново\", веднага щом в Берлин встъпи в длъжност ново правителство, предаде Франс прес, цитирана от БТА. \"Ние споделяме дълбокото убеждение, че преустройството е необходимо и спешно, и че следващата година ще е определяща в това отношение\", заяви Макрон след среща между двамата в Елисейския дворец по случай честванията на годишнината от края на Първата световна война. \"Наша обща отговорност е след съставянето на коалиционно правителство да работим за това. Разчитам да извършим тази работа с канцлера Меркел\", подчерта френският президент. \"Всички партньори в коалицията, която е на път да бъде създадена, потвърдиха по време на предизборната кампания движещата роля на френско-германския екип за осъществяването на нов европейски проект\", отбеляза Макрон и изрази надежда, че контурите на този проект ще бъдат очертани в идните месеци. Германският президент приветства смелата реч на Макрон на 26 септември в Сорбоната, в която той изложи насоки за реформиране на Европа, \"в момент на силен скептицизъм\".", "date": "2017.11.11", "title": "Франция и Германия искат Европа да бъде изградена наново"}
{"url": "http://pik.bg/%D0%BA%D0%BE%D0%B1%D1%80%D0%B0%D1%82%D0%B0-%D0%BE%D1%82%D1%8A%D1%80%D0%B2%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F%E2%80%A6-news703995.html", "text": "Най-добрият ни боксьор Кубрат Пулев отърва операцията, след като възстановяването му върви по план, предаде Би Ти Ви. Боксьорът получи частично разкъсване на гръден мускул преди мача за световната титла с Антъни Джошуа и трябваше да откаже двубоя. Кобрата е уверен, че ще може да се върне на ринга в началото на следващата година. Естествено, беше ме яд и преди мача и по време на мача и след мача, но аз много бързо си пренастройвам мисленето и психиката, каза Кубрат. Боксьорът увери, че няма да се наложи оперативна намеса заради контузията: Няма да има проблем. Въпросът е, че трябва да изтече необходимото време и да не се прибързва. Днес по-малкият от братята Пулеви - Тервел, ще изиграе петия си мач при професионалистите в Берлин срещу украинеца Артьом Редко. По традиция в ъгъла му отново ще бъде брат му Кубрат.", "date": "2017.11.11", "title": "Кобрата отърва операция…"}
{"url": "http://pik.bg/%D1%81%D1%80%D0%B5%D1%89%D1%83-15-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%BC%D0%B0%D0%B9%D0%BA-%D1%84%D0%BB%D0%B8%D0%BD-%D0%B2-%D1%82%D0%B0%D0%B5%D0%BD-%D0%BF%D0%BB%D0%B0%D0%BD-%D0%B7%D0%B0-%D0%BF%D1%80%D0%B5%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D1%84%D0%B5%D1%82%D1%85%D1%83%D0%BB%D0%BB%D0%B0%D1%85-%D0%B3%D1%8E%D0%BB%D0%B5%D0%BD-%D0%BD%D0%B0-%D1%82%D1%83%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8-news703989.html", "text": "Специалният прокурор Робърт Мюлър разследва предполагаем план, включващ бившия съветник по национална сигурност в Белия дом Майк Флин, за изпращането мюсюлманския духовник Фетхуллах Гюлен в Турция, съобщи \"Уолстрийт Джърнъл\" като се позова на източници, близки до разследването. Според изданието, на Флин и сина му, Майкъл Флин младши, са били предложени до 15 млн. долара, за да предадат Гюлен на турското правителство. По информация на изданието, ФБР е разпитало най-малко четирима души във връзка със среща, състояла се в Ню Йорк през декември. Дискусиите между Флин и представителите на Турция са се случили именно тогава. Няма информация, че парите са били предадени или че е било сключено споразумение. Според източниците, на срещата е било обсъждано Гюлен да бъде транспортиран с частен самолет до затвор на турския остров Имралъ. Духовникът е обвиняван от турския президент за организирането на неуспешния военен преврат от миналата година.", "date": "2017.11.11", "title": "Срещу 15 млн. долара: Майк Флин в таен план за предаването Фетхуллах Гюлен на турското правителство"}
{"url": "http://pik.bg/%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-%D0%BA%D0%BB%D1%8E%D1%87%D0%BE%D0%B2%D0%BE-%D0%B4%D0%B0-%D0%BC%D0%B5%D0%B6%D0%B4%D1%83-%D0%B1%D0%B0%D0%B9%D0%B5%D1%80%D0%BD-%D0%B8-%D1%87%D0%B5%D0%BB%D1%81%D0%B8-news703888.html", "text": "Хора от ръководството на Байерн (Мюнхен) са информирали колегите си в Челси, че са готови да пуснат Артуро Видал на \"Стамфорд Бридж\" през следващото лято. Мениджърът на лондончани Антонио Конте е голям фен на чилиеца и иска да го привлече при \"сините от Лондон\". Като това може да се случи, при положение, че от Челси платят задоволителна за баварците трансферна сума, пише \"Спортал\", позовавайки се на информация от Германия. На \"Алианц Арена\" не са особено доволни от представянето на Видал през този сезон и не са оптимисти, че чилиецът може да върне оптималната си форма. Поради тази причина в Байерн са решили да се разделят с играча, който има договор с клуба до юни 2019 година. Антонио Конте привлече Видал в Ювентус през 2011-а, като двамата спечелиха заедно три титли в Серия \"А\". През май чилиецът навърши 30 години. Предполага се, че баварците ще искат за него около 50 милиона паунда, докато лондончани са готови да предложат около 35 милиона. Интер също проявява интерес към Видал.", "date": "2017.11.11", "title": "На трансферния пазар! Ключово \"ДА\" между Байерн и Челси!?"}
{"url": "http://pik.bg/%D1%82%D0%BE%D0%BF-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D1%80%D0%B5%D0%B0%D0%BB-%D0%B3%D0%BE%D0%BB%D0%BE%D0%B2%D0%B8%D1%8F%D1%82-%D1%85%D0%B8%D1%89%D0%BD%D0%B8%D0%BA-%D0%BC%D0%BE%D1%80%D0%B0%D1%82%D0%B0-%D0%BE%D1%82%D1%81%D0%B5%D1%87%D0%B5-%D0%B2%D0%B8%D0%BD%D0%B0%D0%B3%D0%B8-news703907.html", "text": "Алваро Мората ще се върне в Реал (Мадрид) на даден етап от своята кариера Това сподели самият футболист на Челси, акцентира \"Топспорт\". \"Разбира се, че ще се върна един ден в Мадрид. След като спечеля всичко с Челси и се представя добре за тима. Винаги ще бъда мадридист, но сега не гледам далеч напред, защото съм щастлив в Лондон. Никога не съм казвал лоша дума за Реал и няма и да го направя. Желая всичко най-хубаво на клуба, но сега съм играч на Челси. Свикнах в новата обстановка и съм доволен как върви сезона, макар и да изоставаме от лидера. Дали в Мадрид ще вземат Неймар? Ще е трудно, но в миналото сме виждали, че за Реал няма невъзможни неща\", заяви Мората.", "date": "2017.11.11", "title": "Топ нападател със силни думи за Реал! Головият хищник Мората отсече: Винаги..."}
{"url": "http://pik.bg/%D0%BF%D1%80%D0%B5%D0%B4%D0%B0%D0%BD-%D0%BB%D0%BE%D1%8F%D0%BB%D0%B5%D0%BD-%D0%BD%D0%B0-%D1%82%D1%80%D1%8A%D0%BC%D0%BF-%D0%B8%D0%B7%D0%BB%D1%8A%D0%B3%D0%B0%D0%BB-%D1%84%D0%B1%D1%80-news703987.html", "text": "Бившият съветник на американския президент Доналд Тръмп за външната политика Джордж Пападопулос е заявил пред следствието, че причината да даде неверни показания пред ФБР е лоялността му към Тръмп, съобщи ABC News, като се позова на източник, близък до разследването. Държавният глава публично отрича да е имало контакти между предизборния му щаб и руски представители, а Пападопулос не е искал да противоречи на официалната версия, е уточнил източникът, допълва Фокус. През януари Тръмп коментира появилите се съобщения за руска намеса в предизборната кампания с думите: „Това са фалшиви новини. Измислица. Такова нещо не се е случвало.“ Малко след това Пападопулос се е срещнал с агенти на ФБР, разследващи информацията, и им е дал неверни показания за времето на среща с професор, свързан с Русия. Той е казал, че срещата помежду им се е случила преди да стане съветник в щаба.", "date": "2017.11.11", "title": "ПРЕДАН! Лоялен на Тръмп излъгал ФБР"}
{"url": "http://pik.bg/%D1%80%D0%B8%D0%B0%D0%BD%D0%B0-%D0%B0%D0%BC%D0%B0%D0%BB-%D0%BA%D0%BB%D1%83%D0%BD%D0%B8-%D0%B8-%D0%B4%D0%BE%D0%BD%D0%B0%D1%82%D0%B5%D0%BB%D0%B0-%D0%B2%D0%B5%D1%80%D1%81%D0%B0%D1%87%D0%B5-%D1%89%D0%B5-%D1%81%D0%B0-%D0%B4%D0%BE%D0%BC%D0%B0%D0%BA%D0%B8%D0%BD%D0%B8-%D0%BD%D0%B0-%D0%BC%D0%B5%D1%82-%D0%B3%D0%B0%D0%BB%D0%B0-news703971.html", "text": "Риана, Амал Клуни и Донатела Версаче ще са домакините на следващото издание на традиционния бал на музея „Метрополитън“ в Ню Йорк, наричан „Мет гала“.Провеждано всяка година през първия понеделник на май, тържеството е основен източник на средства за Института за костюми на музея „Метрополитън“ и едно от най-очакваните светски събития за годината. Билетите за него се продават за сума от 30 000 за единичен билет и 275 000 за маса, а гости са най-известните личности от света на модата и шоубизнеса. Адвокатът по човешки права Амал Клуни, която е съпруга на актьора Джордж Клуни, е популярна със своя отличим стил. Заедно с нея домакини ще са Риана – 29-годишната певица, която всяка година е обявявана за най-добре облечена звезда на вечерта. Към тях се присъединява и легендарната Донатела Версаче, която е един от основните двигатели на едноименната модна марка. Ана Уинтър, главният редактор на „Вог“, също ще е съдомакин на събитието, което ще се проведе на 7 май. Всяка „Мет гала“ е посветена на изложбата в Института по костюми, която през 2018 г. ще е „Райски тела: модата и католическото въображение“. Изложбата, която ще бъде открита на 10 май, ще включва папски роби и аксесоари, идващи директно от Ватикана. Останалата част от изложбата ще включва повлияни от католицизма и църквата дизайнери и марки като „Баленсиага“, „Шанел“, „Живанши“, Карл Лагерфелд, Вивиан Уестууд, „Версаче“ и други.", "date": "2017.11.11", "title": "Риана, Амал Клуни и Донатела Версаче ще са домакини на \"Мет гала\""}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%B0-%D1%80%D0%BE%D0%BA%D0%B0%D0%B4%D0%B0-%D0%BF%D1%80%D0%B8-%D0%B0%D1%80%D1%82%D0%B8%D0%BB%D0%B5%D1%80%D0%B8%D1%81%D1%82%D0%B8%D1%82%D0%B5-news703943.html", "text": "Арсенал вече намери наследник на Алексис Санчес в случай, че чилиецът бъде продаден през зимата, пише \"Гол\", позовавайки се на информация от Острова. Визира се, че мениджърът на лондончани Арсен Венгер се е спрял на германеца Юлиян Дракслер от редиците на ПСЖ. Както е известно, Алексис е с договор с \"артилеристите\" до лятото и ще има право да подпише предварителен контракт с който и да е отбор през зимата. С оглед на този факт лондончани вероятно биха се съгласили да го продадат пред перспективата да го изпуснат без пари. Отборът е готов да приеме всяка оферта, която е поне на стойност 30 милиона паунда. Кандидати не липсват, а Манчестър Сити и редица други клубове са готови да го привлекат. Междувременно се отбелязва, че има и вариант Санчес да бъде заменен през зимата за Дракслер, тъй като и ПСЖ има интерес към Алексис.", "date": "2017.11.11", "title": "Ключова рокада при \"артилеристите\"!?"}
{"url": "http://pik.bg/%D1%82%D0%B8%D1%82%D1%83%D0%BB%D1%8F%D1%80-%D0%BD%D0%B0-%D0%B1%D0%B0%D1%80%D1%81%D0%B0-%D1%81-%D0%BA%D1%83%D0%BB%D1%82%D0%BE%D0%B2%D0%B0-%D1%84%D1%80%D0%B0%D0%B7%D0%B0-%D0%B7%D0%B0-%D0%BD%D0%B5%D0%B9%D0%BC%D0%B0%D1%80-news703891.html", "text": "Защитникът на Барселона Жорди Алба заяви, че му е по-лесно да играе след изходящия трансфер на Неймар. През лятото бразилската звезда неочаквано избра да продължи кариерата си в ПСЖ, след като \"принцовете\" платиха освобождаващата му клауза от рекордните 222 милиона евро. \"Неймар е отличен футболист, който сам избра да пробва ново предизвикателство. В края на краищата, в Барса останаха невероятни състезатели, които могат да вършат много работа. Във възторг съм от това. Без Неймар за мен стана по-лесно да играя, защото в атака имам повече свободно пространство\", заяви испанският национал. През сезона до момента Алба записа 9 мача в Ла Лига, в които е дал 4 асистенции, акцентира \"Гол\".", "date": "2017.11.11", "title": "Титуляр на Барса с култова фраза за Неймар!"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D0%B2%D0%BE%D0%B3%D0%B5-%D1%81%D0%BB%D0%B5%D0%B4-%D1%82%D1%80%D1%83%D1%81%D0%B0-%D0%BE%D0%B1%D1%81%D1%82%D0%B0%D0%BD%D0%BE%D0%B2%D0%BA%D0%B0%D1%82%D0%B0-%D0%B5-%D1%81%D0%BF%D0%BE%D0%BA%D0%BE%D0%B9%D0%BD%D0%B0-news704053.html", "text": "Обстановката след земетресението е спокойна, нямаше паника и към момента няма данни за никакви щети,  каза кметът на община Своге Емил Иванов във връзка с регистрираното земетресение в района, съобщи \"Фокус\". „Докладвал съм в Гражданска защита. Магнитудът на земетресението е около 3-4 по скалата на Рихтер. Засега няма никакви щети и нищо обезпокоително. Обстановката е спокойна, нямаше паника, тъй като земетресението беше много кратко“, обясни Емил Иванов.", "date": "2017.11.11", "title": "Кметът на Своге след труса: Обстановката е спокойна"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%B8-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4-news704093.html", "text": "Земетресение с магнитуд около 2,5 по скалата на Рихтер е регистрирано край Димитровград. Това каза ръководителят на Департамент „Сеизмология” в Националния институт по геофизика, геодезия и география към Българската академия на науките (БАН) проф. Емил Ботев, цитиран от \"Фокус\". „Регистрирано е относително по-забележимо земетресение в категорията на микроземетресенията с магнитуд по-малък от 3. Това стана около два часа по-късно от това край Своге – в 8.45 часа в района на Димитровград с магнитуд около 2,5. Там, в този район напоследък стават такива земетресения. Ние ги наричаме микроземетресения“, коментира сеизмологът. Той посочи, че тази сутрин е регистрирано и земетресение с магнитуд над 4,5 на територията на Турция, на 20 км от Измир. „Там обичайно стават такива с магнитуд 5-6 и по-голям. За щастие, нашата територия е разположена в по-вътрешноконтинентална област, а не на контакт между отделни микроплочи, какъвто е случаят на Западна Турция или анадолската микроплоча, която контактува с егейската. Там са значително по-големи движенията на повърхността и се формират напрежения в контактите на структурите в дълбочина. Там стават много по-често и по-силни земетресения“, обясни проф. Ботев. По думите му при слабите земетресения не се очакват сериозни въздействия върху инфраструктурата, сградите и съоръженията. „Единственият ефект е върху съзнанието и психиката на хората, че малко по-силно се усеща такова земетресение, но то не води до последици, застрашаващи здравето им“, каза още проф. Емил Ботев.", "date": "2017.11.11", "title": "Земетресение разлюля и Димитровград"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3%D1%8A%D1%82-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%89%D0%B5-%D0%BC%D0%B8%D0%BD%D0%B5-%D0%BB%D0%B8-%D0%B2%D0%BE%D1%82%D1%8A%D1%82-%D0%BD%D0%B0-%D0%BD%D0%B5%D0%B4%D0%BE%D0%B2-news703903.html", "text": "- По-вероятно е да не мине. Но не това е големият въпрос. Опозицията иска вота на недоверие, не защото той ще мине, а защото ще се шуми. По-сериозният въпрос е появата на Ахмед Доган. Явно той е вдигнал мерника на правителството. И ако това е така, то е много важно какво следва. - Тепърва ще разберем. Както казах, големият въпрос е защо Доган се включи. Дали ДПС наистина е решило да вземе власт за сметка на Патриотите?! Ако е така, не е шега работата. Иначе, за да тръгне едно правителство да се преформатира са необходими три фактора - външни интереси, политически и икономически настроения срещу кабинета и негативно обществено мнение. В момента го има само първото. Това всъщност го казвам не като констатация, а по-скоро като хипотеза. защото все говорим как някой от Изток клати Запада.  Но иначе няма банка, няма икономически интереси, които да са против правителството. В обществото нещата се поуталожиха. - Всичко е възможно. Дори ДПС да тръгне да сваля кабинета, това е реклама за самия калбинет.  Защото това е знакова партия, а кабинетът ще се задържи.  Ако ДПС поиска да сваля кабинета, означава, че на движението срочно му трябва власт. Предстоят избори, а ДПС трябва да изглежда страшно и мощно, за да се хареса на избирателите си. - Не. От няколко години насам ДПС взе курс за връщане към центъра. Да не забравяме, че то свали правителството на Пламен Орешарски и се долепи до ГЕРБ. В момента има силен ГЕРБ и силна БСП. ДПС може да поеме ролята на превключвател между двете сили. Това е нещо ново. ДПС досега играеше уж опозиция и скрит участник във властта. Самата намеса на Доган, както вече казах, ще определи дали нещата са сериозни. - Нищо особено не са тези скандали. Ако БСП и ГЕРБ имаха различия по сърцевинните въпроси, щеше да е сериозно. Те за пари не се карат. БСП казват на ГЕРБ, че не са социални, управляващите им отвръщат, че са вдигнали пенсии и заплати. И това е вярно.  За основните проблеми - пари и правила, няма различия между двете партии. Обвиняват се взаимно за корупция. А народът като наблюдател обобщава, че \"всички са маскари\". И толкова. Пускат си провокативни реплики, а ние започваме да се гърчим и да ги коментираме. Играят си взаимно по нервите. - Явно БСП са решили да играят докрай. Докато Бойко Борисов си прави реклама с европредседателството, те ще го дразнят. Въпросът е дали ще му издържат нервите. Защото той трудно търпи враждебна среда. Но моите прогнози са, че ще му издържат нервите и няма да има проблеми с европредседателството. - Постигнахме много, макар и не по най-лесния път. Защото реформите закъсняха със 7 г. Започнахме да градим истински капитализъм и да раздържавяваме не при работеща икономика, а когато тя умря. Това е най-голямата грешка, която допуснахме. Преходът отдавна е зад гърба ни. Вече сме член на ЕС. Това, което липсва, е демографската енергия. Но не в значиението й на ниска раждаемост, а на надежден човешки ресурс и работна ръка. Системно отказваме да правим реформи. И сега няма да има промени в здравеопазването например. Добре е, че новият министър е финансист. Но щеше да е по-добре, ако той имаше голяма ножица. Но се съмнявам.", "date": "2017.11.11", "title": "ЕКСКЛУЗИВНО В ПИК! Политологът Първан Симеонов с горещи разкрития ще мине ли вотът на недоверие, готви ли изненада ДПС, каква ще е ролята на Доган, ще има ли провокации по време на европредседателството  "}
{"url": "http://pik.bg/%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B8%D1%80%D0%B0%D0%BD-%D0%B8-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B4%D0%B0-%D0%BD%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%BB%D0%B8%D0%B2%D0%B0%D0%BD-%D0%B7%D0%B0-%D0%BF%D1%80%D0%BE%D0%BA%D1%81%D0%B8-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B8-news704056.html", "text": "BBC, цитиран от \"Фокус\". Държавният секретар на САЩ Рекс Тилърсън предупреди Иран и Саудитска Арабия да не използват Ливан за прокси конфликтите си, предаде Думите на американския дипломат бяха в коментар на кризата, предизвикана от оставката на ливанския премиер Саад Харири, за която той съобщи в Рияд. Иран и неговият ливански съюзник, шиитското движение „Хизбулла“, твърдят, че Саудитска Арабия държи Харири против волята му и го е принудила да подаде оставка. Тилърсън обаче заяви, че е получил уверения, че Харири е свободен. „В Ливан няма легитимно място или роля за каквито и да е чуждестранни сили, милиции или военизирани елементи, различни от легитимните сили за сигурност на ливанската държава“, се казва в изявление на Тилърсън. „САЩ силно подкрепят суверенитета и независимостта на Ливан и неговите политически институции“, добави той. Държавният секретар на САЩ окуражи премиера да се завърне в Ливан и да разясни ситуацията, така че правителството да възстанови функциите си. Тилърсън изрази опасения, че кризата може да окаже негативно влияние върху стабилността на крехката управляваща коалиция.", "date": "2017.11.11", "title": "Рекс Тилърсън предупреди Иран и Саудитска Арабия да не използват Ливан за прокси конфликтите си"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-44-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D0%B8%D1%80%D1%80%D0%B0%D0%BD%D0%BE-%D0%B2-%D1%82%D1%83%D1%80%D1%81%D0%BA%D0%B8%D1%8F-%D0%BE%D0%BA%D1%80%D1%8A%D0%B3-%D0%BC%D0%B0%D0%BD%D0%B8%D1%81%D0%B0-news704086.html", "text": "Земен трус с магнитуд 4,4 по скалата на Рихтер е било регистрирано в западния турски окръг Маниса, съобщава турския телевизионен канал НТВ, съобщава БТА. Трусът е бил усетен и в съседния окръг Измир. Земетресението е регистрирано в 11:56 часа от сеизмологичната обсерватория Кандилли в Истанбул. То е било на дълбочина 14,6 километра. Трусът е бил кратък и не е причинил жертви и разрушения.", "date": "2017.11.11", "title": "Трус! Земетресение с магнитуд 4,4 по Рихтер бе регистиррано в турския окръг Маниса"}
{"url": "http://pik.bg/%D1%80%D0%B0%D0%BA%D0%B5%D1%82%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%B1%D0%B5%D1%88%D0%B5-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B0-%D0%BE%D1%82-%D0%B9%D0%B5%D0%BC%D0%B5%D0%BD-%D1%81%D1%80%D0%B5%D1%89%D1%83-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B5-%D0%B8%D1%80%D0%B0%D0%BD%D1%81%D0%BA%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-news704030.html", "text": "Ракетата, която беше изстреляна преди седмица от йеменските бунтовници хуси по столицата на Саудитска Арабия Рияд, е произведена в Иран и по останки от нея има иранска маркировка. Това заяви Джефри Хариджан, най-високопоставеният представител на военновъздушните сили на САЩ в Близкия изток, цитиран от Асошиейтед прес. Саудитска Арабия отдавна обвинява Иран, че доставя оръжия на шиитските бунтовници хуси и на техните съюзници. Рияд съобщи, че е свалил ракетата на 4 ноември близо до международното летище на столицата.", "date": "2017.11.11", "title": "Ракетата, която беше изстреляна от Йемен срещу Саудитска Арабия, е иранско производство"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B7%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%82%D0%BE%D0%B9-%D0%B5-%D0%B2%D1%8A%D0%B7%D0%BF%D0%B8%D1%82%D0%B0%D0%BD-%D0%B8-%D0%B4%D0%BE%D0%B1%D1%80%D0%BE%D0%BD%D0%B0%D0%BC%D0%B5%D1%80%D0%B5%D0%BD-%D1%87%D0%BE%D0%B2%D0%B5%D0%BA-news704094.html", "text": "Президентът на Русия Владимир Путин заяви, че по време на срещата му с американския му колега Доналд Тръмп е бил впечатлен от възпитаното му и добронамерено поведение, съобщава РИА Новости. Двамата президенти участват в работното заседание от икономически форум на Азиатско-Тихоокеанското сътрудничество, който се провежда във Виетнам. „Нямам представа какви навици има Тръмп, тъй като се познаваме малко – коментира Путин. - Президентът на САЩ прави обаче впечатление с коректното си и доброжелателно поведение. Той е изключително възпитан човек и бързо успява да намери най-комфортното поведение в общуването за съвместна работа“. .", "date": "2017.11.11", "title": "Владимир Путин за Доналд Тръмп: Той е възпитан и добронамерен човек"}
{"url": "http://pik.bg/%D1%85%D0%B8%D0%B7%D0%B1%D1%83%D0%BB%D0%BB%D0%B0-%D1%80%D0%B0%D0%B7%D0%BA%D1%80%D0%B8-%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%D0%B8%D0%B4-news703944.html", "text": "Reuters, цитиран от \"Фокус\". Медия на „Хизбулла“ съобщи, че лидерът на „Ислямска държава“ Абу Бакр ал Багдади е бил в сирийския град Албу Камал по време на настъплението на сирийската армия и нейните съюзници, предаде Медията не уточнява каква е съдбата на Багдади, нито кои са нейните източници. По-рано ръководената от САЩ коалиция срещу „Ислямска държава“ заяви, че „няма информация, която може да бъде разпространена“, за местонахождението на Багдади. В четвъртък сирийската армия обяви победа над групировката, като заяви, че си е върнала контрола над последния град на джихадистите, което бележи края на тригодишното управление на групировката в региона. Армията и нейните съюзници обаче продължават сраженията срещу „Ислямска държава“ в пустинните райони около Албу Камал близо до границата с Ирак. В петък Сирийската обсерватория за човешките права съобщи, че джихадистите са си върнали контрола върху част от града.", "date": "2017.11.11", "title": "\"Хизбулла\" разкри гореща новина за лидера на ИД"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B8%D1%80%D0%B0%D0%BA%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%B7%D0%B0%D0%BF%D0%BE%D1%87%D0%BD%D0%B0%D0%BB%D0%B0-%D0%BD%D0%B0%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B1%D0%B0%D1%81%D1%82%D0%B8%D0%BE%D0%BD-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6-news704058.html", "text": "От команването на армията на Ирак обявиха, че е започнало финално настъпление срещу последния бастион на бойците от терористичната групировка „Ислямска държава“ в страната, съобщи РИА Новости. „Военните подразделения и народното опълчение започнаха мащабна операция по освобождването на района Румана и град Рава“, се посочва в изявление на командващия на операцията Абдел-Амир Яралла.", "date": "2017.11.11", "title": "Операция! Иракската армия е започнала настъпление срещу последния бастион на „Ислямска държава“ в страната"}
{"url": "http://pik.bg/%D1%81%D0%BF%D0%BE%D1%80%D1%82%D0%B8%D1%81%D1%82%D0%B8-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D1%8F%D0%B2%D0%B0%D1%82-%D0%B2-%D0%BF%D0%BE%D0%BC%D0%BE%D1%89-%D0%BD%D0%B0-%D0%B1%D0%B8%D0%B2%D1%88-%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BE%D1%82%D0%B1%D0%BE%D1%80-%D0%BF%D0%BE-%D0%BA%D0%B0%D1%80%D0%B0%D1%82%D0%B5-news704061.html", "text": "Спортисти, близки и приятели на несебърлията Христо Терзиев организират подписка в негова подкрепа, съобщи \"Флагман\". 46-годишният мъж е заплашен с присъда заради зверско меле на АМ \"Тракия\" с два трупа. Инцидентът стана на 28-ми октомври м.г., но сега влиза в съда. Според обвинението Христо причинил инцидента на аутобана в района на Нова Загора. Около 21:00 ч. автомобил Сеат, в който пътували трима цигани, се е повредил и те спрели в лентата за движение, за да отстранят проблема. Прокуратурата твърди, че несебърлията шофирал с несъобразена с конкретните условия скорост - 121 км/ч., и не е успял да предотврати удар със спрялата кола. Вследствие на сблъсъка двамата от Сеата загиват, а единият оцелява. Уважаваният сенсей разкри какво се е случило във въпросната вечер. Той е категоричен, че повдигнатите срещу него обвинения от прокуратурата са скалъпени от оцелелия след мелето Филип. Христо Терзиев е дългогодишен спортист - селекционер на България по карате. Той има голям авторитет не само в Несебър, но и в цялата страна заради успехите си в спорта. Във въпросната вечер той е пътувал за лагер на националния отбор преди голямо състезание. Всички членове на клубове по киокушин карате, близки и приятели на Христо са се обединили и събират подписка в негова подкрепа. Те са убедени, че инцидентът на магистралата е само нелепа случайност. \"Дълбоко вярваме, че декларирайки подкрепата си за Сенсей Христо Терзиев ние подкрепяме истината за неговата невинност. Сенсей Христо Терзиев не е само изключителен треньор, той е вдъхновение за състезателите, стимул за развитие на национално самосъзнание и самочувствие. Със спокойствието и търпението, които притежава, Сенсей Христо Терзиев е главният двигател, който винаги води отбора до победи. Изключително добър и толерантен в отношенията си с хората, съпричастен към техните проблеми и готов да помогне с каквото може, Сенсей Христо Терзиев винаги е казвал: „Вижте кое е най-доброто за вас и винаги правете това. И се опитвайте всеки следващ ден да сте по-добри, отколкото сте днес!“, пишат организаторите.", "date": "2017.11.11", "title": "Спортисти се обединяват в помощ на бивш селекционер на националния отбор по карате"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D0%BF%D0%B0%D1%80%D0%BA%D0%B8%D1%80%D0%B0-%D0%B1%D0%BC%D0%B2-%D1%82%D0%BE-%D1%81%D0%B8-%D0%B2-%D0%BA%D1%8E%D1%87%D1%83%D0%BA%D0%B0-%D0%BD%D0%B0-%D1%81%D1%83%D1%82%D1%80%D0%B8%D0%BD%D1%82%D0%B0-%D0%BE%D1%81%D1%8A%D0%BC%D0%BD%D0%B0-%D0%B1%D0%B5%D0%B7-%D0%BD%D0%B5%D0%B3%D0%BE-news703984.html", "text": "Пореден удар на автоджамбазите в Пловдив. Мъж остана без транспорт, след като задигнаха БМВ-то му в \"Кючука\", съобщава \"Трафик Нюз\". Пловдивчанинът разбрал, че возилото му липсва във вторник сутринта. След работа той го паркирал пред дома си. На следващия ден, след като не успял да открие колата си, той сигнализирал на полицията. Откраднатият автомобил е БМВ 318 и е служебен. Беемвето е обявено за издирване. Работата по случая продължава.", "date": "2017.11.11", "title": "Пловдивчанин паркира БМВ-то си в \"Кючука\", на сутринта осъмна без него "}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D1%82%D0%B8%D0%B2%D0%B0-%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-100-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%B1%D0%BE%D0%BB%D1%88%D0%B5%D0%B2%D0%B8%D1%88%D0%BA%D0%B8%D1%8F-%D0%BF%D1%80%D0%B5%D0%B2%D1%80%D0%B0%D1%82-%D0%B2-%D1%80%D1%83%D1%81%D0%B8%D1%8F-%D0%B8-%D0%B2%D0%BB%D0%B8%D1%8F%D0%BD%D0%B8%D0%B5%D1%82%D0%BE-%D0%BC%D1%83-%D0%B2-%D0%B1-news704025.html", "text": "пресцентъра на ПП ГЕРБ Зам.-председателят на ГЕРБ и председател на ПГ на партията Цветан Цветанов ще участва в откриването на научната конференция на тема „100 години от Болшевишкия преврат в Русия и влиянието му в България“. Това съобщиха от . Двудневният форум ще се проведе в Ловеч в сградата на читалище „Наука – 1870 г.“. Организатори на събитието са Община Ловеч и политолозите Антон Тодоров и Тома Биков. Официалното откриване е насрочено за 10.00 часа, като Цветан Цветанов ще даде старт на форума заедно с кмета на Община Ловеч Корнелия Маринова. Гост-лектори на конференцията ще бъдат политологът Иво Маев, журналистът Христо Христов и историците проф. дин Людмил Спасов, Янко Гочев, проф. дин Лизбет Любенова, доц. дин Даниел Вачков, доц. Лъчезар Стоянов и проф. Евелина Келбечева. Организаторите на събитието Антон Тодоров и Тома Биков също ще изнесат презентации пред присъстващите.", "date": "2017.11.11", "title": "Цветанов отива на конференция \"100 години от Болшевишкия преврат в Русия и влиянието му в България\""}
{"url": "http://pik.bg/%D1%88%D0%B2%D0%B5%D0%B4%D1%81%D0%BA%D0%BE-%D1%80%D0%B0%D0%B4%D0%B8%D0%BE-%D0%BF%D1%83%D1%81%D0%BD%D0%B0-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%BD%D0%B0-%D0%BF%D0%B5%D1%81%D0%B5%D0%BD-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news703923.html", "text": "Die Frankfurter Allgemeine Zeitung Шведска радиостанция пусна в ефир пропагандна песен на близкоизточната радикална групировка „Ислямска държава“, съобщава германският ежедневник , като се позовава на статия, публикувана от вестник Aftonbladet, цитиран от \"Фокус\". След първоначалния смут говорител на радиото обясни, че е извършена хакерска атака срещу честотата на станцията. В резултат в продължение на 30 минути от ефира на радиото е звучала пропагандната музика. В радиото са разбрали за атаката след сигнал на техен слушател. Пуснатата песен е била на английски език.", "date": "2017.11.11", "title": "Шведско радио пусна пропагандна песен на \"Ислямска държава\""}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BE%D0%B1%D0%B5%D1%89%D0%B0-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D1%8F-%D0%B7%D0%B0-%D0%B3%D0%B0%D1%84%D0%B0-%D1%81-%D0%BB%D0%B8%D0%BF%D1%81%D0%B0%D1%82%D0%B0-%D0%BD%D0%B0-%D0%BE%D1%82%D0%B4%D0%B5%D0%BB%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2%D1%8A%D0%B2-%D0%B2%D0%B8%D0%B5%D1%82%D0%BD-news704096.html", "text": "Президентът на Русия Владимир Путин коментира причините за липсата на отделна среща с американския държавен глава Доналд Тръмп в графика му по време на икономическия форум за Азиатско-Тихоокеанско сътрудничество, който се провежда в момента във Виетнам, съобщава РИА Новости. Двамата лидери участват във форума. „Що се касае до това, защо нямам отделна среща с президента Тръмп, на първо място това е свързано с натоварените графици и на двама ни, както и с определени протоколни формалности, с които, за съжаление, от екипите ни успяха да се справят – каза Путин. – Ще има наказания заради това. Нищо страшно обаче не е станало. Поговорих с него в хода на днешното заседание на форума. Като цяло, всичко което искахме, бе обсъдено“. Владимир Путин изрази съжаление за липсата на възможност да бъде обсъден по-подробно по-широк кръг от отношенията между Русия и САЩ.", "date": "2017.11.11", "title": "Владимир Путин обеща наказания за гафа с липсата на отделна среща с Доналд Тръмп във Виетнам"}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%B8%D0%B7%D0%B2%D0%B5%D1%80%D0%B3%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D0%B8-%D1%8F-%D0%B7%D0%B0%D0%BB%D1%8F%D1%85%D0%B0-%D1%81-%D0%BA%D0%B8%D1%81%D0%B5%D0%BB%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news704095.html", "text": "На 8.11.2017 г. бе залята с киселина от бившия си съпруг. Той беше задържан за срок от 24 часа, но тъй като няма свидетели на случката, го пуснаха. Сестра ми има поражения на главата, лицето и по тялото. Ще се наложи пластична намеса, за каквато нямаме средства! Сестра ми всеки ден плаче! Тя е подала съответните документи, за да го съди, но кога ще стане това, когато я убие ли ще влезе в затвора? Искаме справедливост! Моля ви, помогнете ни!\" Ужасяващо нападение е преживяла млада жена преди броени дни. 32-годишната Бела М. е издебната, докато се прибира от магазина, след което е нападната и обезобразена след заливане с киселина, пише \"Флагман\". Бела е викала, отбранявала се е от атаките на нападателя, но не е имало кой да й се притече на помощ. Жената по чудо успява да се отскубне и да се скрие в дома си. Бруталната атака е станала на 8-ми ноември, около 19 ч. вечерта. Първоначално за нападението е арестуван бившият й мъж. Той обаче е освободен след 24 часа заради липса на свидетели. Единственият такъв е жертвата, но за българския закон тя явно не е достатъчна. Близките на Бела са сигурни кой стои зад дръзкото нападение. Сестрата на пострадалото момиче твърди, че бившият й постоянно я тормозел. Те били заедно повече от 10 години. Влюбеният мъж изобщо не приел добре решението на Бела да сложи край на връзката им преди 5 месеца. Ето какво написа нейната сестра Цвети :", "date": "2017.11.11", "title": "ШОК И УЖАС! Изверги нападнаха красавица и я заляха с киселина (СНИМКИ)"}
{"url": "http://pik.bg/%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-11-%D0%B4%D1%8A%D1%80%D0%B6%D0%B0%D0%B2%D0%B8-%D1%81%D0%B0-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D0%BB%D0%B8-%D0%BF%D0%BE-%D1%82%D1%80%D0%B0%D0%BD%D1%81-%D1%82%D0%B8%D1%85%D0%BE%D0%BE%D0%BA%D0%B5%D0%B0%D0%BD%D1%81%D0%BA%D0%BE%D1%82%D0%BE-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D1%81%D0%BF%D0%BE-news704032.html", "text": "Представителите на 11 държави съобщиха, че са постигнали разбирателство относно търговско споразумение, което ще се сключи без участието на САЩ, съобщава The Hill, цитиран от Фокус. Тези 11 държави, заедно със САЩ, сключиха договора за Транс-тихоокеанско партньорство през 2016 г. „За министрите е удоволствие да обявят, че са се разбрали по централните елементи на задълбоченото и прогресивно споразумение за Транс-тихоокеанското партньорство“, се отбелязва в официално изявлениена правителствата на 11-те държави. Те са поели ангажимент да запазят „високите стандарти, баланса и интегритета на ТТП, докато запазват търговските и други интереси на всички участници“. Президентът на САЩ Доналд Тръмп изтегли САЩ от Транс-тихоокеанското партньорство, посочвайки, че така се защитава „американският работник“. 11-те оставащи държави, които са ситуирани по крайбрежието на Тихия океан са Австралия, Бруней, Виетнам, Канада, Малайзия, Мексико, Нова Зеландия, Перу, Сингапур и Чили и Япония.", "date": "2017.11.11", "title": "Споразумение! Лидерите на 11 държави са се договорили по Транс-тихоокеанското търговско споразумение без участието на САЩ"}
{"url": "http://pik.bg/%D0%BF%D0%BE%D0%BB%D1%88%D0%B0-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0-%D0%B4%D0%BD%D0%B5%D1%81-%D0%B4%D0%B5%D0%BD%D1%8F-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-news704064.html", "text": "Полша отбелязва днес Деня на независимостта. Тази година се навършват 99 години от възстановяването на полската независимост през 1918 г. Във Варшава се готвят за грандиозни чествания, които ще започнат пред Паметника на незнайния воин. У нас честванията се органират от посолството к Полския институт в София. На 15 ноември от 19 ч. ще се състои концерт на Лешек Можджер и проф. Анджей Артикевич, Мачей Гански и Ян Рейнович Дж. Ще бъдат изпълнени и творби на Шопен и Лист. По случай Деня на независимостта от института призовават вси чки, които имат общо с Полша и поляците, да споделят във Фейсбук защо обичат страната с хаштаг #likepolska. Полонистката и преводач Надежда Станулова пък направи специален рецитал на творбата на Ришард Пжимус-Свободна родина. Честванията на независимостта идват на фона на новите призиви на правителството за засилване силите на НАТО. За властта в Полша има поводи да се смята, че Русия е заплаха заради агресивната политика на Кремъл.", "date": "2017.11.11", "title": "Полша отбелязва днес Деня на независимостта"}
