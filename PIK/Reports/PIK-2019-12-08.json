{"url": "https://pik.bg/%D1%81%D1%82%D0%B0%D1%80%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D1%80%D1%8A%D0%B6%D0%B4%D0%B0-%D0%BD%D0%B5-%D1%85%D0%B2%D0%B0%D1%89%D0%B0-%D1%8E%D0%BB%D0%B8%D0%B0%D0%BD-%D0%B2%D0%B5%D1%80%D0%B3%D0%BE%D0%B2-%D0%BF%D0%BE%D0%B4%D0%B2%D0%B8-%D0%BE%D0%BF%D0%B0%D1%88%D0%BA%D0%B0---%D0%B2%D1%8A%D1%80%D0%BD%D0%B0-%D1%81%D0%B5-%D0%BF%D1%80%D0%B8-%D0%B6%D0%B5%D0%BD%D0%B0-%D1%81%D0%B8-news889960.html", "text": "След цяла поредица на събирания и раздели, сексимволът Юлиан Вергов отново се събра с бившата си жена Ирина Ялъмова. От три месеца звездата от \"Откраднат живот” живее пак със съпругата си. Този път Юлиан и Ирина си дали обещание да не се карат за глупости и да гледат заедно напред. Двамата постоянно имали повод за срещи покрай 17-годишната им дъщеря Алена. При едно от събиранията им, Юлиан и бившето \"Момиче на късмета” в популярното \"Супершоу Невада” решили да дадат пореден шанс на отношенията си.  Eкранният доц. Банков от хитовия сериал \"Откраднат живот” си събрал багажа и се пренесъл в дома на бившата си половинка и дъщеря им, шушука на ушенце столичен седмичник. Двамата често са засичани заедно в столични ресторанти, а в края на септември заминаха за Испания в артистичната компания на свои приятели. Групичката бе съставена само от двойки - Владо Пенев и Марта Вачкова, Теодора Духовникова и съпругът й Стефан, Евтим Милошев и жена му Христина Апостолова, както и Захари Бахаров и половинката му Диана Алексиева. Ирина е мениджър на рекламни сайтове и стои далече от светлините на прожекторите. Тя не обича медийното внимание и преди рядко се появяваше на публични места с половинката си. Ирина и Юлиан се запознали, когато той бил 16-годишен тийнейджър, а тя била едва на 13. След 3 години съдбата отново ги срещнала на къмпинг \"Арапя”. Минали още 4 години, през които Вергов учил във ВМИ, но математиката бързо му омръзнала и се записал в актьорската школа \"Любен Гройс”. Двамата се срещали из софийските улици, но ту единият бил обвързан, ту другият и все се разминавали. И двамата отглеждали кучета от една и съща порода – кокершпаньоли. Един ден решили да ги разходят на Витоша и така пламнала любовта им, която мина през куп перипетии. Сподели:", "date": "2019.12.08", "title": "СТАРАТА ЛЮБОВ РЪЖДА НЕ ХВАЩА: Юлиан Вергов подви опашка - върна се при жена си"}
{"url": "https://pik.bg/%D0%B2%D0%BE%D0%B4%D0%B5%D1%89-%D0%B0%D0%BA%D1%83%D1%88%D0%B5%D1%80-%D0%B3%D0%B8%D0%BD%D0%B5%D0%BA%D0%BE%D0%BB%D0%BE%D0%B3-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%B4%D0%B2%D0%BE%D0%B9%D0%BA%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0%D1%82-%D1%80%D0%B5%D0%BF%D1%80%D0%BE%D0%B4%D1%83%D0%BA%D1%82%D0%B8%D0%B2%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC-news889866.html", "text": "Да мечтаеш за дете и да не можеш да сбъднеш мечтата си. Това преживяват хиляди двойки у нас. Само през миналата година в България са извършени около 10 000 асистирани репродукции. Около 15 процента от двойките не могат да имат деца. Основната причина този процент да се увеличава е, че те започват да мислят за деца в по-напреднала възраст. Това заяви пред БТВ доктор Гювенч Карлъкая, акушер-гинеколог в клиника \"Бахчеджи\" в Истанбул. „Това е проблем, защото възрастта, в която жената може да зачене, има огромно значение. Човечеството се развива с много бързи темпове, но природата ни не се променя толкова бързо”, коментира  д-р Карлъкая. По думите му около 60 процента от проблемите са при жените, 30 процента - при мъжете, а в останалите случаи проблемът е и при двамата. „Възрастта е основна причина за безплодието. За семействата, които са около и под 35-годишна възраст, срокът да потърсят лекар е, ако в рамките на една година не могат да имат дете. След 35-годишна възраст този период спада на 6 месеца”, обясни акушер-гинекологът. Дона Петкова и съпругът й са едни от пациентите на д-р Карлъкая. Още на 26 години тя научава, че има ендокринологични проблеми. На 40 години тя ражда близнаци благодарение именно на доктор Карлъкая. „Пътят беше нелек. Сега с радост помагам на много други двойки, които вървят по него, за да могат да сбъднат и те своята мечта - каза Дона Петкова. - Вярата и надеждата с тоталното отчаяние, че няма да се случи, са толкова близки, че единствено ти остава вярата и упованието в лекарите, които могат да ти помогнат. Аз отидох при д-р Карлъкая крайно отчаяна, но той ми вдъхна сили”. Тя посъветва хората да не отлагат, защото факторите време и възраст са изключително важни. Сподели:", "date": "2019.12.08", "title": "Водещ акушер-гинеколог разкри защо все повече двойки в България имат репродуктивни проблеми"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8-6-%D0%BC%D1%8A%D0%B6%D0%BA%D0%B8-%D1%84%D1%80%D0%B0%D0%B7%D0%B8-%D0%BA%D0%BE%D0%B8%D1%82%D0%BE-%D1%81%D0%B8%D0%B3%D0%BD%D0%B0%D0%BB%D0%B8%D0%B7%D0%B8%D1%80%D0%B0%D1%82-%D1%87%D0%B5-%D1%81%D1%82%D0%B5-%D0%BF%D0%BE%D0%BF%D0%B0%D0%B4%D0%BD%D0%B0%D0%BB%D0%B8-%D0%BD%D0%B0-%D0%B3%D1%80%D0%B5%D1%88%D0%BD%D0%B8%D1%8F-%D0%BF%D0%B0%D1%80%D1%82%D0%BD%D1%8C%D0%BE%D1%80-news889861.html", "text": "\"Стига си мрънкала“, „Нещо си се занемарила“, „Бившата ми би постъпила по друг начин“... Познати ли са ви тези реплики? Вероятно сте чували нещо подобно от партньора си. Тези думи съвсем не са безобидни, а са червената светлина, която подсказва, че е по-добре да приключите връзката. Кои други мъжки фрази сигнализират, че сте попаднали на грешния партньор? Реплика на типичния манипулатор, който никога няма да се промени и да започне да ви уважава. Този тип мъже често поставят и ултиматуми, възползвайки се от слабите страни на партньорката си. Ако сте чували тази реплика от вашата половинка, дали се нуждаете от връзка с него? Това, което се крие зад тези думи е „ти си никоя без мен“. Реплика, която цели отново да манипулира, да понижи самочувствието на партньора си за сметка на собственото си. Един джентълмен никога не би поставил в ситуация любимата си, в която тя да се чувства малоценна. Чуете ли тези думи, не ви остава нищо друго, освен да благодарите за откровеността на партньора си и след това да продължите напред без него. За него очевидно мъжките изневери са нещо нормално и още повече – никога няма да сте единствената. Имате връзка от няколко месеца, но той все избягва да ви срещне с близкото си обкръжение?Това подсказва, че не ви приема сериозно и най-вероятно никога и няма да ви запознае с роднините и приятелите си. Което е повод да се замислите колко дълго време ще продължат взаимоотношенията ви по този начин и дали връзката ви има бъдеще, пише az-jenata.bg. В съвременния свят, жените сякаш сме свикнали да правим повечето неща сами. Неща, в които мъжете би трябвало да се проявят като джентълмени, да докажат своята загриженост. Ако след среща той не ви изпрати до дома ви или ако сте се прибрала с такси и след това не ви потърси, за да провери дали всичко с прибирането ви е било наред, означава че не се интересува от вас. Сериозно? Вие сте му приготвила нещо вкусно, може би дори прословутата мусака, любима на повечето мъже и той ви казва, че ястията на майка му са по-вкусни? Едва ли искате да сте в конкуренция с майка му, да бъдете сравнявани с нея. Не е необходимо. „Като не ти харесва, тръгвай си“ „Кой друг ти трябва?“ „Всички мъже изневеряват“ „Все още не съм готов да те срещна с моите приятели и семейството ми.“ „Прибери се сама.“ „Трябва да опиташ мусаката на майка ми.“ Сподели:", "date": "2019.12.08", "title": "САМО ЗА ДАМИ: 6 мъжки фрази, които сигнализират, че сте попаднали на грешния партньор"}
{"url": "https://pik.bg/%D0%B8%D0%B7%D1%80%D0%B0%D0%B5%D0%BB-%D1%80%D0%B0%D0%B7%D1%87%D0%B8%D1%82%D0%B0-%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%B2-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B0%D0%BD%D0%B5%D0%BA%D1%81%D0%B8%D1%80%D0%B0%D0%BD%D0%B5-%D0%BD%D0%B0-%D0%B9%D0%BE%D1%80%D0%B4%D0%B0%D0%BD%D1%81%D0%BA%D0%B0%D1%82%D0%B0-%D0%B4%D0%BE%D0%BB%D0%B8%D0%BD%D0%B0-news889913.html", "text": "Израелският премиер Бенямин Нетаняху разчита на подкрепата на САЩ в случай на разширяване на суверенитета на Израел до Йорданската долина и възнамерява да обсъди този въпрос с администрацията на американския президент Доналд Тръмп, съобщи РИА „Новости”, цитирана от „Фокус”. \"Има възможност да определим източната ни граница, да приложим израелските закони в Йорданската долина и да го направим с американска подкрепа. Искам американците да признаят нашия суверенитет в долината на река Йордан, това е важно\", каза Нетаняху по време на конференция на своя съюзническа политическа формация. Нетаняху потвърди, че планът за анексиране на Йорданската долина не е обсъден по време на срещата с американския държавен секретар Майк Помпео в Лисабон. \"Беше казано, че не сме обсъждали официалния план и е вярно, но аз обърнах внимание на този въпрос пред държавния секретар Помпео и смятам да разговарям с администрацията на Тръмп. Време е да разширим суверенитета на Израел до Йорданската долина и всички общности в Юдея и Самария. Те ще бъдат част от държавата Израел“, каза Нетаняху. Сподели:", "date": "2019.12.08", "title": "Израел разчита на подкрепата на САЩ в случай на анексиране на Йорданската долина"}
{"url": "https://pik.bg/%D1%80%D0%BE%D1%82%D0%B0%D1%80%D0%B8%D0%B0%D0%BD%D1%86%D0%B8-%D0%BE%D1%82-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81-%D0%B2%D0%B8%D0%B7%D0%B8%D1%82%D0%B0-%D0%B2-%D0%BC%D0%B1%D0%B0%D0%BB-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news889881.html", "text": "Ротарианци от  Германия посетиха МБАЛ-Пазарджик, съобщи „Марица.бг”. Делегацията включваше представители на Ротари клубовете от Бад Пирмонт и Хамелн. Те бяха водени от Петър Христов от Ротари клуб-Пазарджик  и Улрих Бейман, който е почтен член на клуба. Сред гостите бяха и двама германски професори- проф.д-р  Кристоф  Пелингер и  проф.д-р. Ролф Мущер. Те бяха посрещнати от директора на МБАЛ-Пазарджик д-р Красимир Темнилов и главната сестра Елена Станчева. Ротарианците посетиха  двете детски отделения, с които си сътрудничат от години,  където вече са дарили пулсоксиметри, инхалатори, инфузионни  помпи и монитори. \"Благодаря за всички дарения, които сте направили за нашата болница. Надяваме се и в бъдеще да си сътрудничим\", заяви директорът на МБАЛ-Пазарджик д-р Красимир  Темнилов. Гостите от Германия изразиха желание да подпомогнат и още едно отделение. Затова последва посещение и на Неонатологичното отделение, където се запознаха с условията , при които се отглеждат новородените. „750 деца са преминали през  неонатологията от началото на годината досега. 21% от тях са недоносени - обясни началникът на отделението д-р Здравка Пиронова.  - Над 40%  са тежките случаи, които се приемат от други родилни отделения в Пазарджишка област. Всички болни  бебета  се  настаняват  при нас и е необходимо да имаме добра апаратура и кувьози”. След като разгледаха подробно цялото отделение, ротарианците от Германия  заявиха, че ще помислят как могат да помогнат. Чрез Ротари клуб-Пазарджик те обещаха да дарят  определена сума, с която да се закупят неотложни неща. Ще бъдат направени и контакти с болници в техния регион в Германия, за да се разбере дали имат възможност да предоставят апаратура на областната болница. Сподели:", "date": "2019.12.08", "title": "Ротарианци от Германия с визита в МБАЛ-Пазарджик"}
{"url": "https://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B7%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B7%D0%B0-%D1%82%D1%83%D0%B1%D0%B5%D1%80%D0%BA%D1%83%D0%BB%D0%BE%D0%B7%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news889915.html", "text": "От 9 до 13 декември ще се проведе последната за тази година кампания „Седмица на отворените врати“ за превенция на туберкулозата в МБАЛ \"Д-р Стамен Илиев\" в Монтана, съобщава „Конкурент”. От 08:00 до 13:00 часа всеки, без оглед на здравно-осигурителния си статус, може да посети отделението по пневмология и фтизиатрия и да се прегледа безплатно. Д-р Цветан Петров, който от половин век се бори с „жълтата гостенка“ в Монтана, предупреждава, че коварната болест не си отива нито у нас, нито в световен мащаб, дори през тази година заболеваемостта бележи ръст спрямо 2018 година, въпреки усилията на лекарите и донорските програми, които финансират лечението на туберкулозата по света. За първите 11 месеца на тази година в Монтана са открити нови 32-ма заразени с туберкулоза, докато за цялата минала година броят им е бил 24. Само през последната седмица нови трима са постъпили за лечение в отделението - семейство от с. Мърчево и един от кв. Кошарник. Вероятно повишеният брой болни е вследствие и на по-високото ниво на обхващане на населението с прегледи на място при хората. С  осигурения преди няколко месеца от Районната здравна инспекция (РЗИ)  мобилен флурограф са извършени по график профилактични прегледи в населените места с най-много заболели в областта – Монтана, Медковец, Долни Цибър, Владимирово и социалния дом в Говежда. Открити са нови трима заразени и 10 със съмнения за туберкулоза, които допълнително са изследвани, както и хора с други белодробни заболявания, които също са започнали лечение. В момента лежащо болните в отделението са 12, при капацитет от 15 легла. В световен мащаб също се наблюдава нарастване на случаите на туберкулоза през тази година. Според Световната здравна организация заразените са се увеличили с 600 хиляди до 7 млн. души спрямо година по-рано. Затова според д-р Петров седмиците на отворени врати, които се провеждат веднъж на всяко тримесечие в областната болница на Монтана, продължават да са необходима възможност за превенция, тъй като заразата се предава по въздушно-капков път и за цялото общество е важно болните да се откриват навреме и да се изолират в диспансерите за безплатно лечение независимо от осигурителния статус. Финансирането и лечението на туберкулоза вече се поема от МЗ и болниците, след като през март у нас беше прекратена 10-годишната програма на Глобалния фонд за лечение на туберкулоза, малария, СПИН. Това стана поради факта, че страната ни по определени финансови показатели е над средното ново и е преценено, че можем да се справяме сами, а средствата на донорите да бъдат насочени към по-бедни държави. Сподели:", "date": "2019.12.08", "title": "Стартира седмица за безплатно изследване за туберкулоза в Монтана"}
{"url": "https://pik.bg/%D0%BC%D0%B0%D0%BA%D1%80%D0%BE%D0%BD-%D0%BD%D0%B5%D0%BF%D1%80%D0%B5%D0%BA%D0%BB%D0%BE%D0%BD%D0%B5%D0%BD---%D1%89%D0%B5-%D0%B8%D0%BC%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%B2%D1%8A%D0%BF%D1%80%D0%B5%D0%BA%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-news889984.html", "text": "Въпреки протестите, президентът и премиерът на Франция се заканиха, че ще извършат пенсионната реформа, срещу която скочи почти цялата държава. Четвърти ден общественият транспорт в страната е силно затруднен. Синдикатите на железопътните работници, но и на много други професии обещават, че протестът ще продължи, докато правителството не се откаже от идеите си, предава Нова телевизия. Премиерът Едуар Филип обаче настоява, че ако реформата не се проведе сега, ще трябва да бъде направена по-късно при още по-лоши условия за работещите. Тази вечер предстои среща на президента Еманюел Макрон с министри, за да дооформят плана. Те искат да въведат унифицирана пенсионна система и да премахнат над 40 изключения в различни сфери и професии. Сподели:", "date": "2019.12.08", "title": "Макрон непреклонен - ще има реформа въпреки протестите"}
{"url": "https://pik.bg/%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D1%81%D1%8A%D1%8E%D0%B7%D0%BD%D0%B8%D0%BA%D0%B0-%D0%BC%D1%83-%D1%81%D0%B0%D0%BB%D0%B2%D0%B8%D0%BD%D0%B8-news889911.html", "text": "Италианското гражданско движение \"Сардини\", противопоставящо се на крайнодесния опозиционен лидер Матео Салвини, си спечели малко очакван фен, съобщи ДПА. Франческа Паскале, приятелка на Силвио Берлускони, бившия консервативен премиер и съюзник на Салвини, подкрепи движението в интервю за италианската редакция на \"Хъфингтън пост\". \"Следя с голям интерес \"сардините\", каза тя. Движението започна миналия месец в Болоня, когато хиляди хора изпълниха площад, за да протестират срещу изпълнената с омраза реторика на партията \"Лига\" на Салвини. Десетки други подобни протести се състояха и в други италиански градове, а \"Сардините\" планират голяма демонстрация на 14 декември в Рим. Паскале намекна, че ще се включи в нея: \"Смятам, че ще обмисля възможността да изляза пак на улицата за свободата на всички\". Думите й контрастират с неотдавнашното решение на Берлускони да потвърди историческия съюз между неговата партия \"Форца Италия\" и \"Лигата\" на Салвини преди регионалните избори идния месец. Сподели:", "date": "2019.12.08", "title": "Приятелката на Берлускони подкрепи движение срещу съюзника му Салвини"}
{"url": "https://pik.bg/%D0%BB%D0%B5%D0%B2%D1%81%D0%BA%D0%B8-%D0%BF%D0%BE%D0%B1%D0%B5%D0%B4%D0%B8-%D0%B2%D0%B8%D1%82%D0%BE%D1%88%D0%B0-%D0%BA%D0%BE%D1%81%D1%82%D0%BE%D0%B2-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%B2-%D0%B8%D0%B3%D1%80%D0%B0-news889979.html", "text": "Левски победи с 2:0 Витоша Бистрица в мач от 19-ия кръг на efbet Лига, игран на \"Герена\". Головете за \"сините\" вкараха Паулиньо в 24-ата минута и Станислав Иванов в 60-ата. Успехът на домакините в двубоя можеше да е доста по-изразителен, но Фелипе Нашименто и Дени Алар изпуснаха от чисти позиции, акцентира \"Гол\". \"Тигрите\" също имаха своите шансове да отбележат, а в игра за Левски се завърна Станислав Костов, който дълго време беше извън терените заради контузия. С победата \"сините\" съкратиха на 5 точки изоставането си от лидера във временното подреждане на първенството Лудогорец. Витоша остава на последната 14-та позиция. В следващия кръг Левски има тежко гостуване на Локомотив (Пловдив), който се намира на 3-то място в класирането към момента. Витоша пък приема Ботев (Пловдив). Сподели:", "date": "2019.12.08", "title": "Левски победи Витоша, Костов се завърна в игра"}
{"url": "https://pik.bg/%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D1%82%D1%80%D0%B5%D0%BA%D0%BE%D1%85%D0%B0-%D0%B4%D0%B0-%D1%81%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BB%D0%B8-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D1%81%D0%B8-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D1%81-%D0%BF-news889921.html", "text": "Министърът по безопасността на Обединеното кралство Брандън Люис отрече предизборната кампания на ръководената от премиера Борис Джонсън Консервативна партия да е била финансирана от Русия, съобщи „Ройтерс”, цитирана от „Фокус”. Запитан дали кампанията е била финансирана от руски олигарси, за което по-рано се появи информация, той категорично отрече. „Не, финансирането за Консервативната партия идва от хора, които са го декларирали пред Централната избирателна комисия и са британски граждани“, каза той. По-рано се появи информация, че Джонсън и управляващата партия са били финансирани многократно от заможни руски граждани, което не е позволено във Великобритания. Сподели:", "date": "2019.12.08", "title": "Консерваторите във Великобритания отрекоха да са финансирали предизборната си кампания с пари от Русия"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%83%D0%B1%D0%B5%D0%B4%D0%B5%D0%BD-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BD%D0%B5-%D1%81%D0%B5-%D0%B8%D0%BD%D1%82%D0%B5%D1%80%D0%B5%D1%81%D1%83%D0%B2%D0%B0-%D0%BE%D1%82-%D1%82%D0%BE%D0%B2%D0%B0-%D0%BA%D0%BE%D0%B9-%D0%B5-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D1%81%D0%B0%D1%89-news889884.html", "text": "Президентът на САЩ Доналд Тръмп изрази мнение, че севернокорейският лидер Ким Чен Ун не иска да се меси в изборите за държавен глава в страната, които ще се проведат през 2020 г., предава „Ройтерс”, цитирана от „Фокус” „Той (б.р. Ким Чен Ун) знае, че аз съм изправен пред избори – коментира Тръмп. - Не мисля, че той иска да се меси в това, но ще видим. (…) Смятам, че той иска нещо да се случи. Отношенията ни с него са много добри, но има малко враждебност, няма съмнение“. Сподели:", "date": "2019.12.08", "title": "Доналд Тръмп убеден: Северна Корея не се интересува от това кой е начело на САЩ"}
{"url": "https://pik.bg/%D1%85%D0%B8%D0%BB%D1%8F%D0%B4%D0%B8-%D1%85%D0%BE%D1%80%D0%B0-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BE%D1%82%D0%BD%D0%BE%D0%B2%D0%BE-%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-%D0%BD%D0%B0-%D1%85%D0%BE%D0%BD%D0%BA%D0%BE%D0%BD%D0%B3-news889924.html", "text": "Хиляди хора излязоха по улиците на Хонконг днес, за да се включат в шествие, възприемано като тест за трайността на исканията на антиправителственото движение, което утре ще отбележи половин година от демонстрациите, предаде „Асошиейтед Прес”, цитирана от БТА и БНР. Скандирайки \"Борба за свобода\" и \"Подкрепете Хонконг\", протестиращите образуваха огромна жива верига, виеща се из целия търговски район на залива Козуей. На моменти протестът утихваше, като хилядите демонстранти изпълваха тесните улички с викове \"Революцията на нашето време\", отекващи между високите кули. Мнозина бяха с вдигнати пет пръста като израз на петте искания, включващи демократични избори за лидер и парламент на Хонконг. Властите разрешиха това събитие да се проведе по случай Деня на правата на човека, който се отбелязва на 10 декември в съответствие с резолюцията на Общото събрание на ООН. Правоохранителните органи предупредиха организаторите, че митингът трябва да премине мирно и спокойно, без провокации. По-рано днес полицията арестува 11 души на възраст между 20 и 63 години и конфискува оръжия, сред които военни ножове, пиратки, полуавтоматичен 9-милиметров пистолет \"Глок\" и над сто патрона. Това е първото изземване на боен пистолет за шестте месеца на протести, отбелязват ТАСС и „Ройтерс”. Сподели:", "date": "2019.12.08", "title": "Хиляди хора излязоха отново по улиците на Хонконг"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D1%81-%D0%B5%D0%BA%D1%81%D1%82%D0%B0%D0%B7%D0%B8-%D0%B2-%D0%B1%D0%B0%D1%80-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news889925.html", "text": "Полицаи тикнаха зад решетките хлапак, след като го хванали с наркотици във врачански бар, съобщиха от пресцентъра на областната дирекция на МВР, цитирани от „Булнюз”. Вчера на територията на града е била проведена специализирана полицейска операция. Тя била с цел установяване на малолетни и непълнолетни лица в и около питейните нощни заведения, проверка за наличие на стоки без акцизен бандерол и противодействие на престъпления свързани с разпространение на наркотични вещества. Според информацията, около полунощ при извършена проверка в нощен бар, униформените намерили едно полиетиленово пликче, съдържащо таблетка, която реагирала на метамфетамин при направата на полеви наркотест. Полицаите провели беседа с Н. С. К. на 18 години от града, като същият заявил, че таблетката е негова собственост, закупена за лично ползване и съдържа екстази. Младежът е задържан за срок от 24 часа във врачанското районно управление. Сподели:", "date": "2019.12.08", "title": "Задържаха тийнейджър с екстази в бар във Враца"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%BF%D0%BE%D0%B3%D1%83%D0%B1%D0%B8-%D0%B4%D1%8F%D0%B4%D0%BE-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-news889926.html", "text": "На 7 декември в 03:22 часа в ОЦ при РДПБЗН – Плевен е получено съобщение за пожар в къща на ул. \"Васил Топалски\" № 2, с. Беглеж, общ. Плевен, обл. Плевен. За съжаление при произшествието е загинал мъж на 92-годишна възраст. Огнената стихия е ликвидирана с 1 пожарен автомобил и четирима служители от РСПБЗН – Плевен. Изгорели са 80 кв. м. от сградата. Сподели:", "date": "2019.12.08", "title": "Пожар погуби дядо в плевенско село"}
{"url": "https://pik.bg/%D1%80%D0%BE%D0%B4%D0%BD%D0%B8%D0%BD%D1%81%D0%BA%D0%B0-%D0%B2%D1%80%D1%8A%D0%B7%D0%BA%D0%B0-%D1%81%D0%B2%D0%B0%D1%82%D1%8A%D1%82-%D0%BD%D0%B0-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2---%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%B1%D0%BE%D1%81-%D0%B0-%D0%B7%D0%B5%D1%82%D1%8F%D1%82-%D0%B5%D0%B2%D0%B3%D0%B5%D0%BD%D0%B8-%D0%B1%D0%B8%D0%BB-%D0%B7%D0%B2%D0%B5%D0%B7%D0%B4%D0%B0-%D0%B2%D1%8A%D0%B2-%D0%B2%D1%80%D0%B0%D1%87-news889635.html", "text": "Естрадният бард Веселин Маринов се е сродил с футболен бос. Неговият зет Евгени Стефанов е син на бившия шеф на ОС на БФС във Враца Цецко Стефанов, който в момента работи като организатор на \"Спортни дейности\" към \"Спортни имоти\". Преди няколко години сватът на Маринов бе и изпълнителен директор на врачанския \"Ботев\" и впоследствие администратор на професионалния клуб, пише \"Конкурент\". Цецко Стефанов бе мениджър на култовия някога ФК Враца 2001, който мачкаше наред в областта и стигна до \"В\" групата. Специалистът тогава даде път на куп младоци, станали популярни по-късно. Сред тях са Ангел Петров, Георги Янев, Юлиян Димитров,  Боби Алексиев, Пламен Ценов, братя Конови, Цветан Андров-Заека и др. Зетят на естраднтия трубадур пък е бил част от ДЮШ на врачани, където игра рамо до рамо с Цветан Цветанов-Кебапа, Петър Альошев и др. - една от най-силните генерации в школата. Впоследствие Евгени се подвизаваше в страховития дриймтийм на ВиК Враца, който спечели куп трофеи на национално ниво. Младоженецът е с две висши образования и работи от няколко години в просперираща фирма в София. Припомняме, че сватбената церемония на Йоана - дъщерята на Веселин Маринов, и Евгени Стефанов, се състоя тази есен в 5-звездния \"Пирин Голф & Кънтри Клуб\" край Разлог. Ритуалът по подписването на гражданския брак на двамата млади се състоя насред едно от голф игрищата, пред изящна арка, окичена с рози. Свидетели на размяната на халките станаха най-близките хора на младоженците. Йоана Маринова блесна със стилна дизайнерска бяла рокля и късо сатенено болеро в същия цвят. Веско не пропусна да поздрави дъщеря си и зета Евгени с кратка концертна програма и не скрил сълзите си от щастие, докато се любувал на първия им сватбен танц. Един от подаръците му към тях била внушителна 15-минутна заря, която влюбените изгледали гушнати и качени върху малък подиум. Сподели:", "date": "2019.12.08", "title": "РОДНИНСКА ВРЪЗКА: Сватът на Веско Маринов - футболен бос, а зетят Евгени бил звезда във врачанския \"Ботев\" (СНИМКИ)"}
{"url": "https://pik.bg/%D0%B5%D0%B2%D0%BE-%D0%BC%D0%BE%D1%80%D0%B0%D0%BB%D0%B5%D1%81-%D1%89%D0%B5-%D0%B5-%D1%88%D0%B5%D1%84-%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D1%81%D0%B8-%D0%B2-%D0%B1%D0%BE%D0%BB%D0%B8%D0%B2%D0%B8%D1%8F-news889893.html", "text": "Бившият боливийски президент Ево Моралес лично ще ръководи кампанията на партията си „Движение за социализъм” на следващите избори, предаде „Франс Прес”, цитирана от БТА и БНР. \"Оценявам доверието, което ми гласувахте, назначавайки ме за шеф на кампанията\", обърна се той в \"Туитър\" към съпартийците си. \"Ще изберем единен кандидат и ще спечелим отново изборите на първи тур. Благодаря, че не ме изоставихте, винаги ще бъда с вас. Заедно ще победим\", добави Моралес, който е на посещение в Куба. Следващите избори ще бъдат първите за последните 18 години, на които Моралес няма да се яви. Изоставен от полицията и армията, той бе принуден да подаде оставка на 10 ноември след три седмици антиправителствени протести и отиде в Мексико, където му бе предоставено политическо убежище. Боливийският парламент гласува в края на ноември Закон за свикване на нови президентски и парламентарни избори, за които няма насрочена дата. Сподели:", "date": "2019.12.08", "title": "Ево Моралес ще е шеф на предизборната кампания на партията си в Боливия"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%BE%D1%82%D0%BC%D0%B5%D0%BD%D1%8F-%D0%BA%D0%BE%D0%BD%D0%BA%D1%83%D1%80%D1%81%D0%B0-%D0%B7%D0%B0-%D1%81%D0%BF%D0%BE%D1%80%D1%82%D0%BD%D0%B0-%D0%B7%D0%B0%D0%BB%D0%B0-news889923.html", "text": "Община Стара Загора отмени конкурса за идеен проект за спортна зала в града, след като Камарата на архитектите в България настоя за значителни промени в условията на обществената поръчка, става ясно от публикация на страницата на Камарата. Намесата на Камарата бе предизвикана от 3 сигнала – на архитектите Попов, Киряков и Банов, които посочват редица недостатъци в обществената поръчка. В писмо до кмета на Стара Загора Живко Тодоров КАБ изтъква, че критериите за подбор на участниците в конкурса са дискриминационни, както и че техническото задание съдържа неясноти и пропуски. Това противоречи на законовите изисквания и може да повлияе на качеството и крайния резултат от конкурса. Освен това в обществената поръчка е поставено условие всички участници да отстъпят на общината авторските права върху проектите – грубо нарушение на закона за авторското право, който защитава труда на архитектите. От отговора на кмета на Стара Загора до Камарата става ясно, че той се съобразява напълно с аргументите на колегията. Решението на общината е да отмени процедурата, тъй като необходимите промени, поискани от КАБ, са съществени. Сподели:", "date": "2019.12.08", "title": "Община Стара Загора отменя конкурса за спортна зала"}
{"url": "https://pik.bg/%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B4%D0%B0%D0%B2%D0%B0-%D1%81%D1%82%D0%B8%D0%BF%D0%B5%D0%BD%D0%B4%D0%B8%D1%8F-%D0%BD%D0%B0-%D0%B8%D0%B7%D1%8F%D0%B2%D0%B5%D0%BD%D0%B8-%D0%B4%D0%B5%D1%86%D0%B0-%D0%BE%D1%82-%D1%81%D0%B8%D0%BC%D0%B5%D0%BE%D0%BD%D0%BE%D0%B2%D0%B3%D1%80%D0%B0%D0%B4-news889931.html", "text": "Стипендия в размер на 1 000 лв. ще дава всяка година на изявено дете от Симеоновград бизнесменът и почетен гражданин на града Станимир Каролев, съобщава „Марица.бг”. Самият  Каролев обяви за начинанието си на тържественото заседание на Обцинския съвет по повод празника на града, който се отбелязва на 6 декември. Каролев е родом от Симеоновград и винаги се е опитвал да помага на града си. Първата стипендия получи Ивайло Ганчев. Той е завършил миналата година и вече е студент във филиала на Пловдивски университет в Смолян със специалност „Информационни технологии“. Сподели:", "date": "2019.12.08", "title": "Бизнесмен дава стипендия на изявени деца от Симеоновград"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D1%88%D0%B5%D1%84%D1%8A%D1%82-%D0%BD%D0%B0-%D0%B1%D0%BD%D0%B1-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BA%D1%8A%D0%B4%D0%B5-%D1%81%D0%BC%D0%B5-%D0%B2-%D0%B5-news889983.html", "text": "„Основни индикатори като капиталова адекватност, ликвидност са над средните за ЕС. Очакването ми е, че българската икономика и българските банки ще останат стабилни през следващата година, независимо от неблагоприятната външна среда”, допълни Радев. Той определи като „реалистична оценка” предвидения от правителството растеж от 3-3,5% за 2020 г. „Това е добра новина. Всички данни показват, че Българската икономика расте с едни от най-високите темпове в ЕС”, добави управителят на БНБ. По думите му основните предизвикателства остават проблемите в световната търговия, Brexit, военните конфликти. „Тези развития в световната и регионалната икономика и в политическия живот, може да имат своето отражение, но има неща, които ни правят умерени оптимисти. ЕЦБ обяви, че ще започне дългоотлагания преглед на паричната политика. Това е изключително важно упражнение. Очаква се това да даде отговори на много въпроси. Освен това има ангажимент за конкретна дискусия по отношение на това, което трябва да се прави с поддържащия икономически растеж”, обясни управителят на БНБ. „Още няма рецесия, но определено има забавяне на икономическия растеж”, коментира Димитър Радев. За следващата година той заяви, че няма да има резки движения в лихвените равнища. „Резултатите в банковия сектор се подобряват за четвърта поредна година, кредитната активност е един от основните фактори за икономическия растеж в България, който е един от най-високите в ЕС. Показателите на банките се подобряват, включително рентабилността. Лошите кредити намаляват”. Това заяви пред Нова Телевизия управителят на БНБ Димитър Радев. Сподели:", "date": "2019.12.08", "title": "ЕКСПЕРТНО: Шефът на БНБ с разкрития за състоянието на икономиката в България и къде сме в ЕС"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0-%D0%B1%D1%80%D0%B5%D0%B3%D0%BE%D0%B2%D0%BE-%D1%81-1-%D0%BC%D0%BB%D0%BD-%D0%BB%D0%B2-%D0%BD%D0%B5%D1%80%D0%B0%D0%B7%D0%BF%D0%BB%D0%B0%D1%82%D0%B5%D0%BD%D0%B8-%D0%B7%D0%B0%D0%B4%D1%8A%D0%BB%D0%B6%D0%B5%D0%BD%D0%B8%D1%8F-news889934.html", "text": "На около 1 млн. лв. възлизат неразплатените задължения на Община Брегово, съобщава „Булнюз”. Част от тях са за трудови възнаграждения. До празниците се планира да бъдат платени по две заплати,  пое ангажимент кметът Илиян Бърсанов. \"Всичко зависи от събираемостта на местните данъци и такси – разясни Бърсанов. -Сега, в края на годината, има малко по-голяма активност и от това зависи, но смятам, че за две заплати ще съберем. Това е за общинските дейности, които са към бюджета на общината, от собствени приходи. В държавните и домовете, и училищата всичко е наред, понеже трансферите са месец за месец. Задълженията са натрупани за години и години ще са необходими, за да бъдат платени”. За да се разплати, общината ще разчита на приходи от наеми, местни данъци и такси. Сподели:", "date": "2019.12.08", "title": "Община Брегово с 1 млн. лв. неразплатени задължения"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%82%D1%80%D0%B8%D0%B3%D0%B0-45-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B6%D0%B5%D0%BD%D0%B8-%D0%BC%D0%B0%D1%80%D1%87%D0%B5%D0%B2%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D1%81-%D1%82%D1%80%D0%B5%D1%82%D0%BE-%D0%B4%D0%B5%D1%82%D0%B5-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news889958.html", "text": "Водещата Жени Марчева напоследък е оформила подозрително коремче. Кадърът на Би Ти Ви, която преди време успя да впечатли Николай Бареков със баджаците си, е видимо напълняла и изглежда като бременна. Дали наистина носи дете на своята възраст от 45 години? Това е въпрос с повишена трудност дори и за нейните зрители. Прави впечатление, че от известно време Жени все повече напълнява. От няколко седмици тя е придобила форми на бременна жена, а коремът ѝ ясно изпъква под широки рокли и поли. Водещата е оставила в историята описващите тялото ѝ секси дрешки и ходи във все по-свободни и по-свободни кройки, пише столичен седмичник. Промяната във фигурата се наби на очи особено осезателно в едно от последните предавания на \"Тази събота и неделя”, когато Жени се появи в ефир с пола на ситни плисета. Тя изключително добре подчертаваше коремчето ѝ, от което следва да се заключи, че или телевизията не разполага с добри стилисти, които да подберат тоалет, скриващ недостатъците на водещата и вместо това ги подчертават, или Марчева иска всички да разберат, че е пуснала корем. Последното обикновено е желание, което единствено бременна жена може да има. Водещата вече има две дъщери от своя съпруг Мартин. Тя се хвали, че той буквално я носел на ръце, като не ѝ позволявал да пипне домакинска  работа вкъщи. Вършел всичко вместо нея, грижел се дори за приготвянето на вечерята. Съпругата не доближавала готварската печка. При всички тези качества на мъжа до нея преди време се заговори, че Жени си е хванала любовник. Въпреки това тя и до днес е със законната си половинка и, ако наистина е имало криза в барака им, са успели да я преодолеят. При толкова добър и грижовен мъж няма да е изненада, ако Марчева е решила да ражда трето дете. Въпросът обаче е дали вече не ѝ е минало времето да излиза в майчинство. На 45 години повечето жени вече мислят за наближаването на критическата възраст, отколкото за поредно бебе в дома си. Не е изключено именно възрастта да е причина за напълняването на Марчева и то да няма нищо общо с никаква бременност. Много зрителите смятат, че водещата може да е пуснала корем в следствие на хормонални изменения, които предшестват менопаузата. Коя от двете версии е вярна, ще стане ясно съвсем скоро. Сподели:", "date": "2019.12.08", "title": "ГОРЕЩА ИНТРИГА: 45-годишната Жени Марчева бременна с трето дете? (ПАПАРАШКА СНИМКА)"}
{"url": "https://pik.bg/%D0%BF%D0%BE%D0%B2%D0%B5%D1%87%D0%B5-%D1%85%D0%BE%D1%80%D0%B0-%D1%89%D0%B5-%D0%BF%D0%BE%D0%BB%D1%83%D1%87%D0%B0%D1%82-%D0%BF%D0%BE%D0%BC%D0%BE%D1%89%D0%B8-%D0%B7%D0%B0-%D0%BE%D1%82%D0%BE%D0%BF%D0%BB%D0%B5%D0%BD%D0%B8%D0%B5-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-news889932.html", "text": "Тази година се очаква много повече хора да получат помощи за отопление. Кандидатстването за енергийно подпомагане завърши, а сумата, която ще вземат всички одобрени за целия отоплителен сезон е 465,90 лв., което е с близо 92 лева повече в сравнение с миналата година, съобщава Нова телевизия. Топлото в дома на баба Тодорка от берковското село Мездрея за втора година идва с енергийна помощ. „Взимам 200 и няколко лева пенсия и като дадеш 500 лева за дърва е много за една бабичка, понеже ние вече сме болни и давам по 100 лева за лекарства, така че тази помощ ни е добре дошла\", каза Тодорка Томова. С отпуснатата сума от 465,90 лв. възрастната жена успяла да си купи пет кубика дърва, които е категорична, че ще ѝ стигнат за зимата. „Горим и ще карам, докато има, а като не стигнат, има ток“, заяви Томова. Тази година очакванията са много повече да са на топло с помощта на енергийна помощ. Само в област Монтана са одобрени близо 2000 повече, отколкото миналата година. „Основните групи и лицата с увреждания, възрастните хора, които живеят сами и родители, които сами отглеждат децата си, но включени в образователния процес“, добави директорът на Агенция за социално подпомагане Георги Цеков. На получилите помощта, от агенцията правят и постоянни проверки. Те трябва да я изхарчат за ток, дърва, газ или парно. „Съгласно наредбата следва да се изхарчат за закупуване на дърва, въглища, за заплащане на топлоенергия, електроенергия“, заяви Цеков. А баба Тодорка очаква студените зимни дни и нощи без притеснение. Сподели:", "date": "2019.12.08", "title": "Повече хора ще получат помощи за отопление тази година"}
{"url": "https://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%81%D0%B0%D1%80%D0%B0%D0%B5%D0%B2%D0%BE-%D0%B7%D0%B0%D1%80%D0%B0%D0%B4%D0%B8-%D0%BC%D1%8A%D0%B3%D0%BB%D0%B0-news889989.html", "text": "Почти всички полети до и от столицата на Босна и Херцеговина от международното летище в Сараево са отменени поради гъстата мъгла. Освен това обстановкатас е усложняма и от смога, който е обхванал града, намиращ се в дълбока котловина, предава македонската агенция “Макфакс“, цитирана от \"Фокус\". Гъстата мъгла и смогът създават изключително ниска видимост, което прави невъзможно кацането в столицата. Според данните от летището в Сараево самолетите от Берлин и Истанбул не могат да кацнат, докато полетите от Будапеща, Мюнхен, Белград, Виена, Рияд и Загреб също са отменени. Освен това са отменени полетите до Берлин, Истанбул, Рияд, Белград, Загреб, Виена и Мюнхен. Сподели:", "date": "2019.12.08", "title": "Затвориха летището в Сараево заради мъгла"}
{"url": "https://pik.bg/%D0%B3-%D0%BD-%D0%BF%D1%80%D0%B5%D0%BC%D0%B8%D0%B5%D1%80-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%BF%D1%80%D0%B8%D0%B2%D0%B8%D0%BB%D0%B5%D0%B3%D0%B8%D1%80%D0%BE%D0%B2%D0%B0%D0%BD-%D0%BB%D0%B8-%D0%B5-news889927.html", "text": "Как новоизлюпеният и пиарно сглобен механизъм за контрол над главния прокурор кореспондира с Конституцията, според която целият контрол и методическото ръководство над прокуратурата се осъществява от главния прокурор? Проектът на правителството за \"оседлаване\" на Иван Гешев, не само според мен, а и според водещи юристи, е правен нонсенс. Няма как да бъде приет без специално тълкувателно решение на Конституционния съд или без промени в Конституцията. И нещо особено ключово: Лозан Панов привилегирован ли е, докога ще се ползва с особен статут в българското общество? Сред хората наистина съществува напрежение заради недосегаемостта на тримата големи в Темида. Но защо се слага намордник само на Гешев? Шефът на ВКС с индулгенции ли се ползва, той не може ли да съгреши? Или той по презумпция е безгрешен, защото e любимец на умнокрасивите жълтопаветници? Други въпроси - кой ще наблюдава „независимия“ прокурор? Той от какво и от кого е „независим“, след като съдебната системата дефинитивно трябва да е независима? Кой ще го издържа - понеже няма предвиден бюджет за него? Пак от нашите данъци ще възпроизвеждаме поредната синекура за кефа на джендърите от Брюксел ли? Какво ще работи седем години? Ще инспектира и дебне главния прокурор, за да се чувства готин Лозан Панов ли? Страхотна професия, достоен поминък – „контрольор на Иван Гешев“! На всякакви тъпотии бяхме привикнали през прехода, но такова административно чудо не се беше пръквало – измисляме персонално куче-пазач на един единствен човек. В тази държава престъпността ли ще борим, или до дупка ще се занимаваме с правомощията на главния прокурор и ще го обезличаваме? Кой има полза? Олигархията, разбира се, която сега доволно потрива мръсни ръчички. С какво самочувствие ще поведе новият главен прокурор битка с мафията, ако перманентно го дебне някакъв шпионин? И се започва, съвсем по български – доноси до контрольора срещу Гешев, доноси до Гешев срещу контрольора, доноси до ВСС срещу двамата, доноси в Брюксел срещу двамата, безобразни персонални битки, кадрова война, изнервяне, обезличаване на институцията и нейния авторитет… Изобщо крайно време е българското правителство и специално Бойко Борисов да кажат ясно – Иван Гешев втора ръка човек ли е, ползва ли се с тяхното доверие, споделят ли позицията на Гошо Тъпото от Боец за него, защо постоянно тръбят, че Темида е независима, а в същото време се бъркат в работата на прокуратурата, докато съдът остава богопомазан… Ако бях прокурор, щях да се обидя на държавата си. И вероятно прокурорите са обидени – заради публичното унижение, което им се нанася вече половин година. Как да искаме системата да работи и да лови престъпници, ако самите ние не уважаваме системата и се държим с нея като към престъпник? Сподели:", "date": "2019.12.08", "title": "Г-н премиер, Лозан Панов привилегирован ли е?"}
{"url": "https://pik.bg/%D1%82%D0%BE%D0%BA%D1%81%D0%B8%D1%87%D0%B5%D0%BD-%D0%B4%D0%B8%D0%BC-%D0%BE%D1%82-%D0%B3%D0%BE%D1%80%D1%81%D0%BA%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%B8-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BA%D0%B0%D0%BD%D0%B1%D0%B5%D1%80%D0%B0-news889910.html", "text": "Токсичен облак дим от горските пожари, бушуващи в източна Австралия, достигна столицата Канбера, съобщи „Франс Прес”, цитирана от „Дарик” Пожарникарите продължават да се борят срещу над 140 пожара, които в началото на следващата седмица може да се засилят поради очакваната силна гореща вълна. Източна Австралия от три месеца е обхваната от опустошителни пожари, които според учените са резултат от продължителна суша и глобалното затопляне. Жителите на Канбера се събудиха тази сутрин в задушлива мъгла, покрила града. Неотдавна най-големият град в страната, Сидни, преживя няколко седмици подобно явление. Властите обявиха, че благоприятните метеолорогични условия са им позволи да овладеят няколко пожара, преди прогнозираното от вторник нататък завръщане на силните ветрове и високите температури. Най-големият пожар е обхванал площ от 250 хиляди хектара, на час път от Сидни. Над 700 къщи бяха унищожени от пламъците, а шест души загинаха от септември насам, когато избухнаха пожарите. През 2009 - най-смъртоносната година в резултат на пожарите - загинаха близо 200 души. Но размерът на опустошените райони тази година е много по-голям в сравнение с предишни години. Пламъците вече са унищожили най-малко 2 милиона хектара, колкото половината територия на Швейцария, отбелязва агенцията. Сподели:", "date": "2019.12.08", "title": "Токсичен дим от горските пожари в Австралия достигна столицата Канбера"}
{"url": "https://pik.bg/%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%B5-%D0%B2%D0%BE%D0%B5%D0%BD%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news889986.html", "text": "За пореден път конфликтът по границата с палестинските територии се изостри през изминалата нощ, когато армията на Израел атакува цели на ХАМАС в ивицата Газа в отговор на три ракети, изстреляни срещу израелска територия. \"Няма да има никакво споразумение с ХАМАС ако стрелбата продължи. Напротив, терористите в Газа ще почувстват нашата сила. Онова, което им се случи преди три седмици в хода на израелската операция \"Черен пояс”, когато атакувахме лидера на \"Ислямски джихад”, е само началото”, заяви Нетаняху. Той допълни, че е разпоредил на министъра на отбраната да проведе необходимата подготовка за евентуална военна операция, предава БГНЕС. Министър-председателят на Израел Бенямин Нетаняху разпореди подготовка за евентуална военна операция срещу ислямистите в сектора Газа. Това заяви самият той при откриването на редовното заседание на кабинета на министрите днес, съобщава РИА Новости. Сподели:", "date": "2019.12.08", "title": "Нетаняху предупреди: Възможна е военна операция в Ивицата Газа"}
{"url": "https://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B4%D0%B5%D1%86%D0%B0-%D1%81%D0%B0-%D0%BD%D0%B0-5-%D0%BE-%D0%BC%D1%8F%D1%81%D1%82%D0%BE-%D0%BF%D0%BE-%D0%B7%D0%B0%D1%82%D0%BB%D1%8A%D1%81%D1%82%D1%8F%D0%B2%D0%B0%D0%BD%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-news889917.html", "text": "БНТ припомня, че наредбите на здравното министерство задължават директорите на училищата да предлагат разнообразно хранене на децата. А храненето на подрастващите трябва да бъде подпомогнато. Всяка година държавата отделя средства за безплатни закуски. Според директорите обаче средствата са твърде малко, за да може безплатните закуски да бъдат и здравословни. На същото мнение са и специалистите, които са притеснени за храната, консумирана от децата. Най-вече проблем се оказва тестото. На учениците се дават сандвичи или кифли. Млечните продукти пък често са със съмнително съдържание дали наистина са от истинско мляко. Вангелия Мангезова от Фондация \"За храната\" коментира пред БНТ, че всичко е проверка по документи. \"А какво правим с децата, които имат нетолерантност с млечните продукти?\", запита тя. Българчетата заемат пето място по затлъснявате в Европа. Една трета от българите под 18 години са с наднормено тегло. Това показват данните на Световната здравна организация. Сподели:", "date": "2019.12.08", "title": "ТРЕВОЖНО: Българските деца са на 5-о място по затлъстяване в Европа"}
{"url": "https://pik.bg/%D0%BF%D0%B0%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%89%D0%B5-%D0%B8%D0%BC%D0%B0-%D0%BB%D0%B8-%D0%B1%D0%BE%D0%B9-%D0%B4%D0%B6%D0%BE%D1%88%D1%83%D0%B0---%D0%BF%D1%83%D0%BB%D0%B5%D0%B2-%D0%BF%D1%80%D0%B5%D0%B7-2020-%D0%B0-%D0%B5%D0%B9-%D0%B4%D0%B6%D0%B5%D0%B9-%D0%B8-%D0%B0%D0%BD%D0%B4%D0%B8-%D1%80%D1%83%D0%B8%D1%81-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D1%84%D1%80%D0%B0%D0%B7%D0%B8-news889899.html", "text": "Антъни Джошуа победи Анди Руис-младши след единодушно съдийско решение. По този начин великобританецът си върна изгубените титли при най-тежките в професионалния бокс. Мачът-решанш между двамата се проведе в Саудитска Арабия. Не е изключено скоро да се състои трети двубой между Джошуа и Руис, който е с мексиканско и американско гражданство. \"Щом сме се били два пъти, можем да го направим и трети път\", коментира Ей Джей. Очаква се подобен мач да генерира солиден интерес, съответно и големи плюсове в маркетингов и финансов аспект. \"Искам трети двубой срещу Антъни Джошуа\", категоричен е Руис. Анди заяви, че ако подобна среща се състои, ще бъде в най-добрата си спортна форма. Предстоящ трети спор между Антъни Джошуа и Анди Руис-младши пък може да означава овакантена от Джошуа титла във федерацията, в която Кубрат Пулев е официален претендент за шампионския колан при най-тежките. Така Пулев може да се срещне с по-малко очакван съперник в бой за световна титла. Сподели:", "date": "2019.12.08", "title": "ПАРЕЩА ТЕМА: Ще има ли бой Джошуа - Пулев през 2020-а? Ей Джей и Анди Руис с любопитни фрази..."}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B2%D1%81%D0%BB%D1%83%D1%88%D0%B2%D0%B0%D0%B9%D1%82%D0%B5-%D1%81%D0%B5-%D0%B2-%D1%81%D0%B2%D0%BE%D0%B8%D1%82%D0%B5-%D1%83%D1%81%D0%B5%D1%89%D0%B0%D0%BD%D0%B8%D1%8F-%D0%BC%D0%BE%D0%B6%D0%B5%D1%82%D0%B5-%D0%B4%D0%B0-%D0%BF%D1%80%D0%BE%D0%BD%D0%B8%D0%BA%D0%BD%D0%B5%D1%82%D0%B5-%D0%B2-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D0%B2%D1%81%D0%B5%D0%BB%D0%B5%D0%BD%D0%B0%D1%82%D0%B0-news889843.html", "text": "Когато Луната е в знак Телец е по-лесно да се почувства настоящия момент, да усетите тялото си и да се насладите на всичките си сетива. Хубаво е да сте навън сред природата. Хората сега са по-практично настроени, с материална нагласа. Повече се интересуват от битието. Избягвайте да викате и да пиете студени напитки. Уязвими са гърлото, носа, ушите, врата, ларинкса, трахеята, щитовидната жлеза. Мирен и спокоен ден, който предразполага към добро, хармония и възможност да бъдем в мир със себе си. Нужно е да се вслушваме в своите усещания. Този ден носи спонтанност и непредсказуемост. Общуването се отразява благоприятно. Може да установявате отношения, да правите отстъпки, да стигате до примирие. Крайно противопоказно е да се ядосвате и гневите. Не влизайте в спорове и избягвайте да се самосъжалявате, да се оплаквате, защото може да останете в това състояние за дълго. Благоприятни са проявите на алтруизъм и милосърдие, да помагате на тези, които се нуждаят от вашата помощ. Хубаво е да се посети църква. Молитвите отправени в този лунен ден, ако са искрени, обезателно се сбъдват. Идеално време за уединени практики, йога, медитации. Това съобщава в своя хороскоп астрологът Ивелина Пенчева. Девизът на днешният ден е „Осъзнатост”. Един от най-мистичните и важни периоди от целия лунен месец. 13-ия лунен ден е активен, но не е подходящ за борба. Енергията в него се дава само на човек, който я е използвал правилно през предходните дни. И е необходимо да използвате ресурсите си в този ден много правилно и разумно. Идеалното време за духовни търсения. Човек може да проникне в тайните на Вселената, да разбере мъдростта на битието. Ако живеете правилно в 13-тия лунен ден, можете да коригирате съдбата си. Ден за учение, за усвояване на нови знания, за натрупване на информация, но внимателно я отсявайте. Не приемайте всичко за чиста монета. Можете да внесете изменения и корекции в плановете, делата и проектите си. Ако се върнат стари проблеми към вас, отнесете се към тях спокойно, без излишни нерви. Енергията на деня ще ви помогне да се отървете от бремето на миналото. Покупки и домакинска работа в този ден може да се вършат, но само ако е необходимо. Ако ви предстои пазаруване, не го правете механично, по навик. Можете да се подстригвате, но ако го правите сами. Не е подходящо за посещение на фризьорски салон, не поверявайте днес своята енергия на друг човек. – Ден на свободата, затова се оставете на потока на живота. Спокойно се отпуснете. Трябва колкото може повече да се радвате, а не да се уединявате и да се предавате на унинието. Време за покаяние и любов. Денят е подходящ за благородни начинания. Слънце в квадратура с Нептун (11:02ч) - засилва въображението, но отслабва волята, лесно се изпада в заблуди. Въздържайте се от вземане на важни решения в днес и утре. Луна в тригон с Юпитер (в 11:59ч) Луна в съвпад с Уран ( 15:35ч) – емоциите стават неспокойни, настроението променливоВенера в секстил с Нептун (23:50ч) Луната продължава да се движи на празен ход в знак Овен до 09:30ч, след което преминава в знак Телец . Продължава 12 лунен ден до 14:58ч на 8 декември (от 14:34ч на 7 декември) Следва 13 лунен ден от 14:58ч на 8 декември до 15:25ч на 9 декември 23 слънчев ден По-важни аспекти: Сподели:", "date": "2019.12.08", "title": "АСТРОЛОГ: Вслушвайте се в своите усещания, можете да проникнете в тайните на Вселената"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B0%D0%BB%D1%8F-%D0%B0%D1%85%D1%87%D0%B8%D0%B5%D0%B2%D0%B0-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-news887309.html", "text": "Журналистката Валя Ахчиева била в очакване на бебе, доверяват нейни бивши колеги от БНТ. Според очевидци 33-годишният син на водещата и приятелката му чакали първи наследник. Съвсем наскоро двамата били забелязани на посещение в известна столична АГ клиника. Въпреки че кандидат-снахата на Ахчиева била с широки дрехи, под тях се виждало издуто коремче. Какъв ще бъде полът на бъдещото внуче на разследващата журналистка, младото семейство пазело в тайна. 58-годишната телевизионерка обаче била готова да сменя памперси и се вълнувала от новото си амплоа на баба. Докато беше без работа, Валя имала много повече свободно време и дейно се включила с помощ към младите. Това обаче щяло да е временно, защото намеренията й били да продължи да работи интензивно. Припомняме, че през септември Софийският районен съд  отмени дисциплинарното наказание „предупреждение за уволнение“ на журналистката. Наказанието й беше наложено от бившия генерален директор на медията Константин Каменаров в края на февруари, а малко след това бе свалено нейното предаване „Открито“, което се излъчваше от 17 години в ефира на БНТ. Сега Ахчиева е възстановена на работа, като освен това БНТ трябва да й плати 360 лв. за хонорар на адвоката й и други 80 лв. разноски по делото за държавна такса. „Не коментирам решението на съда преди произнасянето на втора инстанция“, бе лаконична журналистката. Междувременно новият шеф на БНТ Емил Кошлуков обяви конкурс за предаване за разследваща журналистика, което да се излъчва веднъж седмично. Според мълвата Валя Ахчиева също е подала своята концепция и участва в конкурса. Сподели:", "date": "2019.12.08", "title": "САМО В ПИК И \"РЕТРО\": Валя Ахчиева чака бебе"}
{"url": "https://pik.bg/%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%BD%D0%B0%D1%88%D0%B5%D1%82%D0%BE-%D1%83%D1%87%D0%B5%D0%B1%D0%BD%D0%BE-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%B5-%D0%BE%D1%82-%D0%BC%D0%B0%D0%BB%D0%BA%D0%BE%D1%82%D0%BE-%D0%BA%D0%BE%D0%B8%D1%82%D0%BE-%D0%BD%D0%B5-%D1%81%D0%B8-%D0%BF%D0%BE%D0%B7%D0%B2%D0%BE%D0%BB%D0%B8-news889908.html", "text": "Системата за качество на Софийския университет не е формална и работи наистина добре. Софийският университет е от малкото, които не си позволиха да създават самоцелно нови направления и специалности, с цел да привличат повече студенти. Това коментира пред БНР проф. Анастас Герджиков, ректор на Софийския университет. Според него рестрикцията за преподаватели, които могат да участват в акредитирането на един единствен университет, ще нормализира системата. „Много от университетите ще бъдат засегнати от тази мярка – анализира проф. Герджиков. - Това предложение се внася за пореден път в парламента с подкрепата на Съвета на ректорите. Много от ректорите осъзнават, че това ще им създаде сериозен проблем и ще имат нужда от това да създават допълнителен нов капацитет“. Ректорът на Софияйския университет подчерта, че доста хаотично са създавани висшите училища в страната и то на полупазарен принцип, без никакъв контрол. „Затова тази национална карта за висшето образование, която да съпровожда промените в Закона за висшето образование, е нещо добро. Но министър Красимир Вълчев отива опасно далеч, защото предлага тази карта да е ограничаваща, да каже – това е положението в момента и ако искаме да го променяме, това трябва да стане в Народното събрание. Това е опасно, защото е тежестта, с която се приемат законите. Не ми се струва разумно системата да не може да се развива“, коментира проф. Герджиков. Той заяви още, че в много специалности завършилите студенти започват със заплата, равна на професорската, което демотивира преподавателите. „Това е проблем с финансирането на висшето образование. Ние никога не сме искали повече средства за възнаграждения... Време е да започнем да увеличаваме бюджета за висшето образование със скоростта, с която го повишаваме при средното образование“, каза той. „Българското висше образование прави малка крачка към по-качествено представяне. Българското висше образование е по-близо до нуждите на пазара на труда… Увеличава се делът на чуждестранните студенти, които се обучават в България… Има множество професионални направления, при които студентите, завършили едно и също професионално направление, в много случаи една и съща специалност, намират различна реализация на пазара на труда в зависимост от конкретното завършено висше училище“, обяви Георги Стойчев, изпълнителен директор на институт „Отворено общество“, неправителствената организация изготвя рейтинговата система на висшите училища. „Делът на завършилите, които се реализират на позиции, изискващи висше образование, се увеличава. И през последното десетилетие за първи път надвишава 50% от завършилите. Остава проблемът, че един от всеки двама завършили не работи на позиция, която изисква висше образование или не работи на такава позиция в рамките на първите 5 години след завършването си. Този проблем е по-силно силно изразен при завършилите бакалаври“. Стойчев подчерта, че университетите в България имат рационално поведение, което в голяма степен зависи от стимулите. Сподели:", "date": "2019.12.08", "title": "Ректорът на Софийския университет: Нашето учебно заведение е от малкото, които не си позволиха да създават самоцелно нови направления и специалности"}
{"url": "https://pik.bg/%D0%B4%D0%B0%D1%80%D0%B5%D0%BD%D0%B8%D0%B5-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B0%D1%82%D0%B0-%D0%B2-%D1%81%D0%B5%D0%B2%D0%BB%D0%B8%D0%B5%D0%B2%D0%BE-%D0%BF%D0%BE%D0%BB%D1%83%D1%87%D0%B0-%D0%BD%D0%BE%D0%B2%D0%B8-%D0%BA%D0%BD%D0%B8%D0%B3%D0%B8-%D0%B7%D0%B0-11-%D0%B1%D0%BE%D0%BD%D0%B0-news889819.html", "text": "Градската библиотека в Севлиево получи стотици нови книги по програма на Министерството на културата. Към тях се прибавят и дарените томове от Сдружението за градски читални. 599 книги от 52 издателства са новите заглавия в библиотечния фонд. От тях 240 са на български автори. Общата стойност на получените книги е почти 11 000 лева, предава БНР. Средствата са осигурени по програма на Министерството на културата, която цели чрез обновяването на библиотечните колекции да активизира интереса към книгата и четенето. Набавена е художествена литература за деца и възрастни, учебна литература, научни и научно-популярни издания от различни области на знанието. Още 100 нови заглавия са на разположение на читателите в Севлиево, благодарение на инициативата на Сдружение за градски читални „Да съберем 2020 нови книги за библиотеките до края на годината“. Сподели:", "date": "2019.12.08", "title": "ДАРЕНИЕ: Библиотеката в Севлиево получа нови книги за 11 бона"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-%D0%BF%D1%8A%D1%80%D0%B2%D0%B8%D1%82%D0%B5-%D0%B4%D0%B2%D0%B5-%D0%BC%D0%B5%D1%82%D1%80%D0%BE%D1%81%D1%82%D0%B0%D0%BD%D1%86%D0%B8%D0%B8-%D0%BD%D0%B0-%D1%82%D1%80%D0%B5%D1%82%D0%B8%D1%8F-%D0%BB%D1%8A%D1%87-%D1%81%D0%B0-%D0%B7%D0%B0%D0%B2%D1%8A%D1%80%D1%88%D0%B5%D0%BD%D0%B8-news889880.html", "text": "\"Без да се увличаме в лукс, но с едни добри архитектурни решения\", посочи Братоев. Той обясни какво още се очаква. Стана ясно, че третият лъч на метрото не се е забавил. Строителството е завършено, но има довършителни тестове. Първите две метростанции са завършени. Другите завършват сега от първия етап, а догодина ще завърши етапът от \"Красно село\". Трябва да се направят тестове на автоматиката. \"За съжаление броят на колите в София расте с всеки ден. Метрото обаче облекчава трафика. Ефектът е транспортен. Влаковете се движат с постоянна скорост и графикът е до секунди. Средната скорост на предвиждане е с до 80 км/ч. Няколко пъти по-бързо отколкото с кола. Софиянци икономисват часове от това, че ползват метро. Другото е екологическата ефективност\", категоричен беше инж. Братоев. Метрото е най-проверяваният инфраструктурен обект. Не веднъж съм казвал, че нашето метро е над средноевропейското. Това обяви пред БНТ инф. Стоян Братоев, изпълнителен директор на Метрополитен. Сподели:", "date": "2019.12.08", "title": "Шефът на метрото: Първите две метростанции на третия лъч са завършени"}
{"url": "https://pik.bg/%D0%BA%D1%80%D0%B8%D0%B7%D0%B0-%D0%BB%D0%B8%D0%B2%D0%B0%D0%BD-%D1%81-%D0%BE%D1%82%D1%87%D0%B0%D1%8F%D0%BD-%D0%B0%D0%BF%D0%B5%D0%BB-%D0%BA%D1%8A%D0%BC-%D1%81%D0%B2%D0%B5%D1%82%D0%B0-news889820.html", "text": ", тъй като страната се бори , съобщи кабинетът на премиера Саад ал Харири, предаде Ройтерс. Харири написа до че иска помощ за осигуряване на Писмата са част от усилията за справяне с недостига на ликвидност и осигуряване на основни нужди от внос на гражданите, за осигуряване на непрекъсната продоволствена сигурност и суровини за производство, посочва неговият кабинет. Икономическата криза в Ливан е най-тежката след гражданската война през 1975-90 г. и Икономическата криза се корени в десетилетия на корупция, което направи Харири подаде оставка като министър-председател на 29 октомври, предизвикан от протестите, насочени срещу корупцията. Ливан отправи отчаян апел повече държави да помогнат за внос на стоки от първа необходимост с остра икономическа криза и недостиг на валута лидерите на Германия, Великобритания и Испания, кредит за внос, като направи същия призив и до Саудитска Арабия, Франция, Русия, Турция, САЩ, Китай и Египет. се превърна във финансова след началото на протестите срещу управляващия елит през октомври, предава БГНЕС. Ливан една от най-силно задлъжнелите държави в света. Самият Сподели:", "date": "2019.12.08", "title": "КРИЗА: Ливан с отчаян апел към света"}
{"url": "https://pik.bg/%D0%B3%D0%BE%D0%B2%D0%BE%D1%80%D0%B8-%D1%80%D0%B0%D0%B7%D0%B2%D0%B5%D0%B4%D0%BA%D0%B0%D1%82%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%87-%D0%B8%D0%B2%D0%B0%D0%BD-%D0%BF%D0%B5%D0%BD%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B9-%D0%B7%D0%B0%D0%B1%D1%8A%D1%80%D0%BA%D0%B0-%D1%88%D0%BF%D0%B8%D0%BE%D0%BD%D1%81%D0%BA%D0%B0%D1%82%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%B2-%D0%B0-news889713.html", "text": "Не виждам каквото и да е напрежение между България и Русия около изгонването на дипломати от двете страни. Това коментира бившият заместник-нвачалник на военното разузнаване Иван Пенков пред БТВ. Той анализира шпионските скандали около Русия от последните дни, както и изгонването на български и руски дипломати от мисиите на двете страни. „Легендите от фактите трудно може да се отсеят, защото легендите в един момент може да станат факти, а фактите – измислици – коментира Иван Пенков. - Има няколко хипотези около това, което се появи в „Монд” като разследване за руска шпионска база в Алпите. Руското военно разузнаване може да си е наело планинска хижа, която да използва за база на оперативните си работници. Известен е в практиката подобен подход. Той е по-характерен за Запад. Във връзка с геополитическите им цели и отдалечеността на страната, в която е ръководството на разузнавателната служба Смущаващо е събирането на всички последни скандали на ГРУ толкова гъсто. На тази група се приписват отстраняването на Сергей Скрипал и дъщеря му, на бизнесмена ни Емилиян Гебрев. Вижда се почеркът на ГРУ като общ знаменател. Това е ясно. Не може обаче да твърдим, че всички случаи трябва да ги отнасяме към дейността на разузнавачите в тази база в Алпите. Възможно е, но няма доказателства. Една сериозна служба би използвала такава база да замете маршрутите при такива операции. Звучи достоверно, но е твърде сложно да се правят там подготовките за такива операции, както твърдят медиите. Разузнавачите, когато отиват в една база за специални операции, те са вече подготвени. Такива бази са само стартови пунктове, откъдето да тръгне операцията. Интересно как от Алпите синхронизират маршрути, времена. Изпълняват такива непопулярни задачи, като убийства. Не бих отхвърлил нищо, но имам съмнения. Тази история поражда съмнения за опит за една специална пропаганда, каквито институции притежават великите страни със силни разузнавателни служби. Специални операции за да се противопоставят на активната дейност на ГРУ. Ясно е, че ГПУ имат засилена разузнавателна дейност през годините, заради което и не изключвам опит за атака срещу тях. Не е изключено да се мисли, че тази история се използва като психотропно средство за промяна на съзнанието на хората. Това не е случайно. Там, където руското военно разузнаване е въвлечено по реален начин в операция, виждаме че това не смущава много Русия. Тя не се стряска от провалите, ако някои операции на ГРУ може да се определят, като такива. Те не се стряскат от нищо, даже не опровергават динамично обвиненията, а използват тези случаи за въздействие, като психотропно средство, върху публиката”. Иван Пенков взе отношение и по напрежението между България и Русия през последните дни и изгонването на дипломати от двете мисии. „Реално не виждам напрежение между България и Русия – категоричен бе в анализа си бившия разузнавач. - Не става дума за театър. Премиерът Бойко Борисов и посланикът на Русия показаха на срещата си, че не е случило нищо обезпокоително между двете страни. Разузнавателната дейност не е скандална дейност, не е шпионство. И това трябва да е пределно ясно. Това е много висока дейност на държавата. Те си имат свои задачи, които си изхождат от държавата и се опитват да ги решават на чужда територия. Владимир Путин по дързък начин казва, че няма нищо общо с операциите, за които го обвиняват, че държавата няма нищо общо. В случая с изгонването на дипломатите, бързо бе превъзмогнато смущението от една сурова мярка от наша страна. Изгонихме дипломата, обвинихме го в шпионска дейност. Държавата ни използва суверенното си право да се отнесе към един от много разузнавачи в държавата ни. Бил съм 26 години във военното разузнаване и винаги съм вярвал в решенията на държавата. След като тази държава открито определя, че човек се е занимавал с услуги срещу сигурността ни в интерес на други държави, нямам съмнения за това”. Сподели:", "date": "2019.12.08", "title": "ГОВОРИ РАЗВЕДКАТА: Бившият разузнавач Иван Пенков разкри кой забърка шпионската интрига в Алпите и къде е мястото на ГРУ, Русия и България"}
{"url": "https://pik.bg/%D1%80%D0%B0%D0%B4%D0%BE-%D1%8F%D0%BD%D0%BA%D0%BE%D0%B2-%D1%81%D0%B5-%D0%B2%D0%B8%D1%85%D1%80%D0%B8-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D1%83%D0%BF%D0%B0-news889912.html", "text": "Радослав Янков започна по прекрасен начин сезона в Световната купа. Носителят на Големия кристален глобус в паралелните сноуборд дисциплини за 2016 г. завърши на четвърто място в паралелния гигантски слалом в Баное, Русия. В малкия финал Янков допусна грешки и загуби от четирикратния световен шампион Бенямин Карл (Австрия). Българинът завършва в топ 4 в старт за Световната купа за първи път от януари 2018 г., когато записа изключително силен резултат в Банско. Янков пристигна в Русия без треньора си Георги Атанасов, който трябваше да остане в София по лични причини. Чепеларецът премина квалификацията в по-силната си дисциплина с 14-ти резултат, а на 1/8-финалите победи световния шампион Дмитрий Логинов. На 1/4-финалите родният сноубордист бе с 13 стотни по-бърз от Александър Пайер, но не успя да излезе победител в оспорван полуфинал с италианеца Мирко Феличети. Победител е Роналд Фишналер. Вчера Янков завърши на 17-о място в паралелния слалом. С четвъртата си позиция днес той спечели 500 точки за генералното подреждане. Сподели:", "date": "2019.12.08", "title": "Радо Янков се вихри за Световната купа"}
{"url": "https://pik.bg/%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%BD%D0%B0-%D0%BC%D0%B7%D1%85%D0%B3-%D0%B7%D0%B0-%D0%B7%D0%B0%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-%D0%B6%D0%B8%D0%B2%D0%B8-%D0%B5%D0%BB%D1%85%D0%B8%D1%87%D0%BA%D0%B8-news889902.html", "text": "Министерство на земеделието, храните и горите стартира благотворителна кампания за закупуване на живи елхички под надслов \"Посади надежда\", се съобщава на сайта на МЗХГ. Тази година кампанията ще бъде в партньорство с фондация „Искам бебе“ и ще има за цел да се подпомогнат двойки с репродуктивни проблеми. Продажбата на живи елхички започва на 9 декември и ще продължи до навечерието на Коледните празници – 23 декември 2019 г. По пет лева от продажбата на всяка елхичка, предоставена от Държавните горски предприятия, ще бъдат дарени за каузата. Инициативата за подпомагане на значими каузи на Министерството от предходните кампании през 2015 и 2016 г. - „Купи жива елхичка, помогни на дете“ бе за набиране на средства за работа с деца от фондация „Аутизъм Днес” и за лечение на дете в чужбина. На откриването на кампанията, което ще бъде в зала „Голям колегиум“ на МЗХГ от 9:00 часа на 9-и декември, ще присъстват министърът на земеделието, храните и горите Десислава Танева, българският еврокомисар по Иновации,научни изследвания, култура, образование и младеж и заместник-председател на ЕНП Мария Габриел, основателят на фондация \"Искам бебе\" Радина Велчева и председателят на Сдружение „Аутизъм Днес“ Владислава Цолова. Сподели:", "date": "2019.12.08", "title": "Благотворителна кампания на МЗХГ за закупуване на живи елхички"}
{"url": "https://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%BE%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B3%D0%B0%D0%BB-%D1%81%D0%B0%D1%81%D0%BE%D0%BD-2020-%D0%B0-%D1%89%D0%B5-%D0%B1%D1%8A%D0%B4%D0%B5-%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news889945.html", "text": "Прочутият астролог Гал Сасон е готов със своята прогноза за новата 2020 година. Той коментира, че в продължение на десетилетия звездобройците по света очакват настъпването на 2020 година с нетърпение и страх. „Някои пророкуват бедствия, други я сочат като годината, в която ще се роди нова епоха. Аз се осланям на Буда – разумен Телец с Луна в Скорпион, който подчертава важността на средния път: 2020-а ще бъде страховита година, която може да поведе човечеството към нова епоха“, казва Сасон. На въпрос какво можем да очакваме от година, чиито числа според нумерологията – 4 и 22, той отговаря, че те вещаят както скръб, така и навлизане в тайните на живота. Астрологът подчертава, че 2020-а ще бъде феноменална, защото ни предстоят цели 6 затъмнения вместо обичайните 4 и едно от тях съвпада с лятното слънцестоене, а друго – с рождения ден на САЩ. Освен това ще сме свидетели на  „върховен съвпад“ на Юпитер и Сатурн по време на зимното слънцестоене, което явление за първи път от началото на XIX век се премества от земните във въздушните знаци. Несполуки ще ни донесе и ретроградното движение на Меркурий, Венера и Марс по едно и също време. И най-важното – ще има рядък съвпад Сатурн (Господаря на кармата) и Плутон (Господаря на смъртта). „Ще припомня, че предишните пъти, когато това се случи, се разрази епидемията от СПИН, започна студената война и избухна Първата световна война“, казва Сасон. По негови думи в нумерологичен план 2020 година се свежда до две числа: 4 (2+0+2+0=4) и 22, но тъй като 22 е господарско число, тя се свързва предимно с него. В нумерологията 2020-а се асоциира първо с 22, което е Господарското число, известно още като Майстор строител, а в някои кръгове се свързва с идеята за двойния пламък. По отношение на датите, които ще бъдат благоприятни за формулиране на мечти и ще ни носят късмет, Гал Сасон дава пълен техен списък. „Първата е 6 януари – ако решението ви е свързано с дългосрочна цел и осъществяването му изисква голяма дисциплинираност. Следващата е 10 януари затъмнение и Велик съвпад. Изберете тази дата само ако желанието ви е свързано с освобождаване или изхвърляне на нещо/някого от живота ви: пристрастяване и зависимост, токсична връзка. Третата е 25 януари: новолуние във Водолей – знака на сбъднатите желания и Китайска Нова година“, допълва астрологът. Сподели:", "date": "2019.12.08", "title": "Световноизвестният астролог Гал Сасон: 2020-а ще бъде страховита година!"}
{"url": "https://pik.bg/%D0%B2%D0%B0%D0%BD%D0%B4%D0%B0%D0%BB%D0%B8%D0%B7%D1%8A%D0%BC-%D0%B8%D0%B7%D0%BF%D0%B5%D0%BF%D0%B5%D0%BB%D0%B8%D1%85%D0%B0-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%81%D1%8A%D0%B7%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BC%D0%BE%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news889922.html", "text": "Подпалиха къщата на създателя на Морската градина във Варна, съобщиха читатели на \"Монитор\". Инцидентът е станал вчера след 20 часа. На място са пристигнали 2 противопожарни екипа, които са загасили пламъците в някогашния дом на Антон Новак. Предполага се, че бездомници, които са се самонастанили в необитаемата от години сграда, са запалили огъня, който се разраснал. Не се изключва и версията за злоумишлен палеж. Домът на създателя на Морската градина във Варна, който от години се руши и тъне в мизерия, бе в програмата на общината за превръщане в музей и възвръщането на блясъка, който заслужава. Наскоро около нашарената с графити сграда бяха поставени ограждения срещу вандалски прояви. Оказва се, че те не са успели да обезопасят знаковата къща в близост до Алпинеума в Морската градина, с излаз на бул. \"Приморски\". \"За къщата на Антон Новак са заложени пари от бюджета да направим проект за 2020 г., и евентуално за 2021 ще я реставрираме. Идеята е през 2026 г., когато се навършват 100 години от създаването на Морската ни градина, къщата да се превърне в музея, за който говорим\", коментира наскоро главният архитект на Варна Виктор Бузев. За съдбата на построената през 1899 година сграда, чиято собственост е прехвърлена от държавата на Община Варна, се заговори още през 2013 година. Тогава наследници на Новак се срещнаха с кмета на града Иван Портних по повод 40-годишнината от създаването на Дружеството за Българо-Чешко и Словашко приятелство във Варна. Кметът се ангажира тогава да съдейства за превръщането на дома в музей на парковото дело. Антон Новак създава общо 37 парка в морската столица. Той е бил главен градинар на Варна 42 години. Още на 35-годишна възраст е назначен за управител на Морската градина, която създава сам и която е смятана за най-красивия парк на Балканите по онова време. При пристигането си във Варна специалистът заварва само Централната градска градина от 6 дка. Заема се с плана на инж. Анри Мартинес за създаване на парк край морето и започва първите дейности по изравняването на бреговата ивица. Разработва подробен план за озеленяването и оформянето на цветните алеи на наречената от него за първи път Приморска градина, както и за изграждане на система за напояване. Дървесна растителност набавя от страната и от чужди държави. Доставки с кораби се извършват дори от Азия. Озеленителят създава още градинките зад драматичния театър, около Катедралата и църквите \"Св. Николай\" и \"Св. Петка\", Ботевата градинка и до \"Севастопол\", парка във \"Владиславово\",\"Аспарухово\" и много други. От историята се знае, че Новак е напуснал жилището, след уволнението му през 1937 година. Сподели:", "date": "2019.12.08", "title": "ВАНДАЛИЗЪМ! Изпепелиха къщата на създателя на Морската градина във Варна"}
{"url": "https://pik.bg/%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%8F%D1%82-%D0%B5%D0%BA%D1%81%D0%BF%D0%B5%D1%80%D1%82-%D0%BF%D1%80%D0%BE%D1%84-%D0%B0%D1%82%D0%B0%D0%BD%D0%B0%D1%81-%D1%82%D0%B0%D1%81%D0%B5%D0%B2---%D0%B8%D0%BC%D0%B0-%D0%BB%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%80%D1%83%D1%81%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%E2%80%9E%D1%82-news889883.html", "text": "Закъсняхме с „Турски поток” – да, но няма умисъл за забавянето заради Закона за обществените поръчки. Ние сме заинтересувани колкото се може по-бързо да се случи, защото това е нашият план за газовия хъб „Балкан“. Това коментира пред БНР енергийният експерт проф. Атанас Тасев във връзка с нарпережиено, което се създаде между Русия и България около строежа на „Турски поток”. „България, която е учила Европа на трансфер на газ, ще бъде заобиколена от всичко, благодарение на Бойко Борисов и Сергей Станишев – каза по темата лидзерът на АБВ Румен Петков. - Борисов провали съзнателно тази процедура. Борисов обича еднакво и Путин, и Тръмп. България вече не е фактор, защото Станишев провали „Южен поток“, а Борисов го досъсипа и днес българската икономика и българският бит ще плащаме транзитна такса на Турция“. Според проф. Тасев страната ни няма да плаща транзитна такса през Турция. И двамата се съгласиха, че на 1 януари 2020 година България ще изгуби 14 млрд. куб. м транзит, защото не е направила „Южен поток“, а Турция и Русия са направили „Турски поток“, и още - от новата година няма да има транзит през България за Сърбия. Сподели:", "date": "2019.12.08", "title": "Енергийният експерт проф. Атанас Тасев - има ли напрежение между България и Русия заради „Турски поток“"}
{"url": "https://pik.bg/%D0%BC%D1%8A%D0%BA%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%BC%D0%B0%D0%B9%D0%BA%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news889914.html", "text": "Дъщерята на покойната легендарна актриса Стоянка Мутафова публикува във Фейсбук снимка с некролога на майка си. Там тя е отправила последно и много лично послание към майка си. Думите на Мария Грубешлиева-Муки разтърсиха мрежата: \"МАМО, много те обичам! До края на живота ми ще ми липсваш! Прости ми за всичко! ОБИЧАМ ТЕ БЕЗКРАЙНО МНОГО! СБОГОМ!\" Любимата на поколения българи актриса почина на 97-годишна възраст на 6 декември. Голямата Стоянка Мутафова си отиде б Тя беше приета в реанимацията на Военномедицинска академия и през последния месец беше на апаратно дишане. Мутафова страдаше от сериозни здравословни проблеми през последните 5 месеца. В края на октомври се наложи да я оперират заради проблеми с жлъчката. Тя получи сепсис и беше с висока температура, но лекарите успяха да я стабилизират. роени дни след кончината на великия Стефан Данаилов. Сподели:", "date": "2019.12.08", "title": "МЪКА! Дъщерята на Стоянка Мутафова с разтърсващи последни думи към майка си (СНИМКА)"}
{"url": "https://pik.bg/%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D0%B4%D1%80%D0%B0%D0%BC%D0%B8-%D0%B2%D0%B8%D0%BF-%D0%BA%D0%B0%D0%B7%D0%B8%D0%BD%D0%BE%D1%82%D0%BE-%D0%BD%D0%B0-%D0%B3%D0%B0%D0%BB%D0%B5%D0%B2%D0%B8-%D0%BD%D0%B0%D1%82%D1%80%D1%83%D0%BF%D0%B0%D0%BB%D0%BE-5-%D0%BC%D0%BB%D0%BD-%D0%BB%D0%B2-%D0%B4%D1%8A%D0%BB%D0%B3%D0%BE%D0%B2%D0%B5-news889241.html", "text": "Над 5 млн. лева дългове е натрупало луксозното казино в София на безследно изчезналите Братя Галеви, пише столичен всекидневник. Впечатляващите задължения лъсват от отчета на създадената от Ангел Христов и Пламен Галев фирма \"Колоспорт\", публикуван в Търговския регистър. В същия момент дружеството собственик няма почти никакво имущество и средства по сметките си, показват документите. Така за кредиторите, сред които са държавата и работниците, остава да пият по една студена вода. Хазартният комплекс бе вдигнат тихомълком през 2011 г. върху Гребната база в Панчарево. За да се заметат следите около собствеността му, проектът беше изпълнен от фирма \"Колоспорт\", която официално няма нищо общо с Галеви. Тя от своя страна е собственост на друга фирма - \"Спортни съоръжения и системи\", в която съдружници са дупнишките мафиоти. Бившият държавен имот е придобит след скандален конкурс, организиран от спортното министерство. Неясно защо единственият участник в него е фирма \"Колоспорт\", макар атрактивната локация да предполага силен интерес от различни бизнесмени. При липсата на конкуренция очаквано фирмата на Галеви е обявена за победител. Срещу скромен месечен наем дружеството поема и задължението да ремонтира и поддържа хангарите за лодки и да ги предоставя безплатно на федерацията по гребане. В замяна получава правото 10 години да ползва останалите сгради. В замяна трябва да бъдат направени инвестиции в размер на два милиона лева и да се възстановят традиционните някога за езерото водни колела, лодки и ветроходни съдове, които ще са на разположение на всички посетители, обясняват наемателите. Малко след сключването на договора започва мащабно строителство. Така през 2010 г. върху полуразрушената гребна започва строителството на луксозен комплекс хотел, фитнес, лоби бар и огромен открит ресторант с панорама към езерото за над 2 милиона лева. Според първоначалните планове в комплекса трябва да бъде открито и казино. По план то трябва да отвори врати през 2012 г., обясняват запознати. За зла беда, точно по това време Ангел Христов и Пламен Галев са осъдени като босове на престъпна група за рекет и бягат в чужбина. Заради неочакваните усложнения дупнишките инвеститори в хазартния комплекс са принудени да минат на заден план. Така година след бягството на дупнишките мафиоти акциите им са прехвърлени на близки до тях хора с идеята проектът за казино да продължи. Междувременно договорът с фирмата на Галеви става медийно известен и избухва скандал. След уволнения в спортното министерство държавата прекратява съдружието си с мафиотите. Договорът е развален, а фирмата на практика спира дейност. Натрупаните дългове обаче остават. Според отчета фирмата има близо два милиона лева загуби, които трудно могат да бъдат покрити от капитала, който е в размер на едва 50 хил. лв. Отделно са и дългове за други три милиона. Сред имащите да вземат пари са както банки и доставчици, така и служителите на фирмата, на които не са платени осигуровки в размер на 7 хиляди лева. Отделно според финансовия отчет има и 23 бона неплатени данъци. Солидни дългове, оказва се, има и фирма \"Спортни съоръжения и системи\", която е собственик на наемателя \"Колоспорт\". Към днешна дата върху нейни акции има запори от две банки заради огромни задължения на друг от акционерите. Наред с гребната база компанията на Братя Галеви \"Спортни съоръжения и системи\" взема под наем част от столичния колодрум \"Сердика\" в Борисовата градина. Помещенията там са дадени от държавата на Българския колоездачен съюз. Съгласно договора фирмата на мафиотите трябва да покрива наемите на колоездачния съюз в замяна на ползване на терените. В края на 2011 г. става ясно, че компанията е пропуснала да се разплаща. В резултат колоездачният съюз натрупва над 100 бона задължения към държавата в лицето на \"Национална спортна база\" ЕАД. След намеса на съдия-изпълнител офисът на съюза бе запечатан. Пред медиите тогавашният шеф Цвятко Чолаков се оплака, че са осъдили фирмата на Галеви заради неплатените наеми, но те не плащат с обяснението, че няма пари. Сподели:", "date": "2019.12.08", "title": "ФИНАНСОВИ ДРАМИ: ВИП казиното на Галеви натрупало 5 млн. лв. дългове"}
{"url": "https://pik.bg/%D0%B6%D0%B5%D0%BD%D0%B0-%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%B2-%D1%81%D0%B5%D0%BB%D0%BE-%D0%B2-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%BE-news889904.html", "text": "Жена е пострадала при взрив на газова бутилка в сливенското село Чинтулово,  съобщиха от ОДМВР – Сливен, цитирани от „Фокус”. Според данните, сигналът за инцидента е подаден на 7 декември (събота) в 11:42 часа в Оперативния център при РДПБЗН – Сливен. Съобщено е за взрив на газова бутилка с последвал пожар в къща в село Чинтулово на ул. „8-ми Март” 3. При произшествието е пострадала жена на 49 г., която е с изгаряния по главата и ръцете - около 9 процента. Тя е транспортирана и прегледана в ЦСМП – Сливен. Произшествието е ликвидирано от екип на РДПБЗН - Сливен с петима служители. Унищожено е домашно имущество. Сподели:", "date": "2019.12.08", "title": "Жена е пострадала при взрив на газова бутилка в село в Сливенско"}
{"url": "https://pik.bg/%D0%BB%D0%B5%D0%B4%D0%BD%D0%B8%D1%86%D0%B8-%D0%B2-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D0%BF%D0%BE%D1%87%D0%B5%D1%80%D0%B2%D0%B5%D0%BD%D1%8F%D1%85%D0%B0-news889818.html", "text": "Засега не се знае на какво се дължи червеният цвят. Според метеоролога Крис Брандолино това може да са сажди или въглероден материал от изгорели дърва. Възможно е също червеният прах да е дошъл от Австралия. Подобно явление е наблюдавано и преди. Горният слой на почвата в Австралия е богата на железни окиси и това я прави червеникава. Освен катастрофалните пожари на източния австралийски бряг, на континента се разразиха и прашни бури. Миналия месец в Милдура, щата Виктория, небето почервеня от такава буря, а температурата достигна 40 градуса Целзий. Ледници в националния парк \"Маунт Аспайъринг\" на новозеландския Южен остров почервеняха. Необичайното явление е заснето от хеликоптер о фотографката Лиз Карлсън, съобщи Сайънс алърт. Сподели:", "date": "2019.12.08", "title": "Ледници в Нова Зеландия почервеняха"}
{"url": "https://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%B8%D0%BD%D0%B4%D0%B8%D0%B9%D0%BA%D0%B0-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B1%D0%B5%D1%88%D0%B5-%D0%B3%D1%80%D1%83%D0%BF%D0%BE%D0%B2%D0%BE-%D0%B8%D0%B7%D0%BD%D0%B0%D1%81%D0%B8%D0%BB%D0%B5%D0%BD%D0%B0-%D0%B8-%D0%B7%D0%B0%D0%BF%D0%B0%D0%BB%D0%B5%D0%BD%D0%B0-news889817.html", "text": "Агенциите се позовават на изявление на говорител на болницата. Жената бе нападната и запалена в щата Утар Прадеш на път за съдебно заседание по делото за изнасилването, в което тя обвиняваше петима мъже. Атаката бе извършена от група мъже, сред които двама от петимата й предполагаеми изнасилвачи. Петима мъже бяха арестувани във връзка със запалването й, съобщи полицията. Пострадалата получи тежки изгаряния и в четвъртък бе закарана по въздух от Утар Прадеш в болницата в Делхи, където е починала късно снощи. Главният министър на Утар Прадеш Йоги Адитянат заяви, че случаят ще бъде разгледан при условията на бързото съдебно производство и че извършителите на престъплението ще бъдат наказани по най-строгия възможен начин. Приянка Ганди, генерален секретар в Утар Прадеш на опозиционната партия Индийски национален конгрес, обвини щатските власти, контролирани от управляващата Индийска народна партия на премиера Нарендра Моди, че не са взели достатъчно мерки за гарантиране на сигурността на жените. Утар Прадеш, който е щатът с най-голямо население в Индия, е известен с големия брой престъпления срещу жени. Според най-скорошните официални данни за престъпността полицията е регистрирала над 4200 случая на изнасилване в Утар Прадеш през 2017 г. От данните на правителството става ясно, че в цяла Индия изнасилванията през 2017 г. са били 33 658. Подозира се обаче, че истинският им брой е много по-голям, тъй като много индийки се страхуват да съобщят на властите, че са били изнасилени, отбелязва Асошиейтед прес. Индийка на 23 години, която беше групово изнасилена и по-късно запалена от изнасилвачите си, почина в болница в Делхи, предадоха Асошиейтед прес и ДПА. Сподели:", "date": "2019.12.08", "title": "Зверство: Индийка почина, след като беше групово изнасилена и запалена"}
{"url": "https://pik.bg/%D0%B7%D0%B0-%D0%BF%D0%BE-%D1%87%D0%B8%D1%81%D1%82-%D0%B2%D1%8A%D0%B7%D0%B4%D1%83%D1%85-%D0%B5%D0%BA%D1%81%D0%BF%D0%B5%D1%80%D1%82-%D0%BD%D0%B0-%E2%80%9E%D0%B3%D1%80%D0%B8%D0%B9%D0%BD%D0%BF%D0%B8%D0%B9%D1%81%E2%80%9D-%D0%BE%D0%B1%D1%8F%D0%B2%D0%B8-%D1%87%D0%B5-%D1%81%D0%BE%D1%84%D0%B8%D1%8F-%D0%B5-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%81-%D0%BD%D0%B0%D0%B9-%D1%81%D0%B8%D0%BB%D0%BD%D0%BE-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD-news889867.html", "text": "София има най-силно замърсеният въздух след столиците в ЕС. Това разкри пред БТВ експертът от „Гринпийс” Лаури Миливитра. Той добави, че България и Полша са страните в ЕС с най-голямо замърсяване на въздуха в момента. „Много родители са ми споделяли, че заради мръсния въздух децата им са развили астма – коментира финдалнецът. -  Хората, които ни управляват трябва да действат. И ние трябва да сме активни за да защитим здравето си. Едно от нещата, за даъ се предпазим, а и да привлечем вниманието, е да носим маски. Живея във Финландия , където зимата е много студена. Едно от решенията там за отопление са термопомпите. При нас те имат доста голям успех. Транспортът трябва да е възможно най-атрактивен за хората, за да го използват. Има много варианти за придвижване, които замърсяват по-малко и са по-удобни. Броят на измервателните станции за чисдтотата на въздуха в София трябва да бъде увеличен. Трябват станции на оснвовни пътища, които да отчитат замърсяването от трафика. В Китай преди 2012 година имаше много проблеми с мониторинга на качество на въздуха. След 2102 година правителството създаде 1 500 станции за проследяване на качеството на въздуха в реално време и нещата започнаха да се подобряват. В Гърция ситуацията е като в България. Стари предприятия, неотговарящи на евростандартите, трябва да инстарллита нови филтри, но това не се случва. В България от тази гледна точка нещата са много по-добре. Данните сочат, че от страните на ЕС в България и Полша замърсяването е най-голямо. София пък е най-силно замерсената столица в ЕС. Замърсяването на въздуха е много сериозен проблем и трябва да се обърне спешно внимание на него”. През изминалото денонощие бяха регистрирани среднодневни превишения до три пъти над нормата от 50 мкг/куб. м на четири от петте градски станции в София. Прогнозата е концентрацията на ФПЧ в рамките на днешния ден да намалява. Във връзка с регистрираните превишения и днес продължават извънредни проверки за нерегламентирано горене на отпадъци от екипи на Столичен инспекторат, както и проверки на строителни и търговски обекти, и горене на отпадъци на открито. Последните дни са за извършени над 60 проверки в София. От Столична община призовават гражданите, които се отопляват на дърва и въглища и имат възможност, да използват друг начин на отопление. През зимата около 40% от замърсяването на въздуха идва от битовото отопление на дърва и въглища. В дни с мъгла то се задържа в приземния слой и поради котловинния характер на релефа на София трудно се разсейва. Поради тази причина Столична община защити проекти за безплатната подмяна на печките на дърва и въглища на 20 000 домакинства в София. В момента се монтират и коминни филтри на домакинства, които използват твърдо гориво за отопление в районите “Красна поляна” и “Слатина”. Сподели:", "date": "2019.12.08", "title": "За по-чист въздух: Експерт на „Грийнпийс” обяви, че София е столицата с най-силно замърсяване в ЕС"}
{"url": "https://pik.bg/%D0%BD%D1%8F%D0%BC%D0%B0-%D1%82%D0%B0%D0%BA%D0%B0%D0%B2%D0%B0-%D0%BD%D0%B0%D0%B3%D0%BB%D0%BE%D1%81%D1%82-%D1%81%D1%86%D0%B5%D0%BD%D0%B0%D1%80%D0%B8%D1%81%D1%82-%D0%BD%D0%B0-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%BE%D0%B1%D0%B8%D0%B6%D0%B4%D0%B0-%D1%82%D0%B2-%D0%B2%D0%BE%D0%B4%D0%B5%D1%89%D0%B0-%D0%B2-%D0%B5%D1%84%D0%B8%D1%80-news889864.html", "text": "\"Няма такава държава\", но и няма такава наглост! Двама от шпиц-командата на новоизпечения политик Слави Трифонов - сценаристите Тошко Йорданов и Филип Станев цъфнаха в студиото на Нова телевизия. Те бяха поканени, за да коментират отказа за регистрация на партията, но \"аргументите\" на Йорданов се сведоха до семпъл речник - \"глупав\" и \"глупава\" бяха основните тези, с които той се опита да обори не само решението на съда но и... поведението на тв водещата Мартина Ганчева. \"Това е политическа поръчка. При това - глупава политическа поръчка. ВКС ако спазва закона, ние не би трябвало да спечелим обжалването. Когато беше делото, прокуратурата заяви, че няма пропуски в закона, а съдийката си измисли някакви\", заяви Тошко Йорданов, бранейки регистрацията на партията на своя бос. Той заяви още, че \"съдът тълкувал закона, както си поискал\" и че твърденията на утвърдени юристи - като проф. Огнян Герджиков и проф. Георги Близнашки \"не се позовавали на буквата на закона\". Запитан обаче кой финансира партията, Йорданов се наежи и премина във вербална атака: \"Какви пари, бе, момиче? Какви пари в неучредена партия. Задавайте малко по-умни въпроси\". \"Ще ви обясня защо ви е глупав въпросът. Първо - тази партия не е регистрирана. Второ - най-вероятно ще има членове, които ще правят членски внос. И ние ще се финансираме, когато станем партия, по законовия начин\", наежи се още сценаристът. \"Колкото и да звучи нескромно - господин Трифонов е доста заможен човек\", обади се Филип Станев. \"Обръщате твърдението на Филип. Той просто се пошегува, че Слави е заможен човек\", извъртя коментара си Тошко Йорданов. Зрителите на сутрешния блок на телевизията бяха шокирани от подобно нагло поведение - невидяно в пряк ефир до сега. Бруталната наглост очевидно е прихваната от поведението на \"лидера\" Трифонов, за когото демонстративната безцеремонност е \"запазена марка\". Сподели:", "date": "2019.12.08", "title": "НЯМА ТАКАВА НАГЛОСТ: Сценарист на Слави Трифонов обижда тв водеща в ефир"}
{"url": "https://pik.bg/%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D0%B0%D0%B2%D1%82%D0%BE%D0%B1%D1%83%D1%81-%D0%B8-%D0%BB%D0%B5%D0%BA-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D1%87%D0%B5%D0%BB%D0%BD%D0%BE-%D0%BA%D1%80%D0%B0%D0%B9-%D1%81%D0%BB%D0%B8%D0%B2%D0%BD%D0%B8%D1%86%D0%B0-news889857.html", "text": "Автобус и лек автомобил се удариха челно на магистралата край Сливница снощи, съобщи БТВ. Според данните, автомобилът идвала от Сърбия, а автобусът пътувал за западната ни съседка. И двете превозни средства са със сръбска регистрация. Малко след Сливница колата се ударила челно в автобуса, а в автобуса отзад се ударил ТИР. Верижната катастрофа затрудни движението по пътя Сливница-Драгоман. По информация на пътници от автобуса шофьорът на леката кола, предизвикала катастрофата, бил пиян. Пиян бил и неговият спътник. Двамата не са пострадали тежко. Невредими са и пътниците в автобуса, които се прехвърлиха в друга кола, за да се приберат в Сърбия. Сподели:", "date": "2019.12.08", "title": "ЛАМАРИНИ: Автобус и лек автомобил се удариха челно край Сливница"}
{"url": "https://pik.bg/%D0%B1%D0%BB%D1%8A%D1%81%D0%BD%D0%B0%D1%85%D0%B0-%D0%B4%D0%B5%D1%82%D0%B5-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-news889873.html", "text": "Блъснаха дете на пешеходна пътека в Бяла Слатина, съобщиха от полицията, цитирани от „Конкурент”. Според информацията, произшествието е станало минути след 20:00 часа снощи. Тогава „Опел Астра“, управляван от своя собственик – С.Л.С., на 61 години от Бяла Слатина, удря пресичащото дете. Според полицията, водачът е отнел предимството на невръстния пешеходец, заради което му е съставен акт, а срещу него е образувано досъдебно производство. Пострадалото 10-годишно дете от Севлиево е било прегледано и обслужено в МБАЛ в Бяла Слатина. Отървало се е само с охлузни рани. Сподели:", "date": "2019.12.08", "title": "Блъснаха дете на пешеходна пътека в Бяла Слатина"}
{"url": "https://pik.bg/%D1%85%D1%83%D0%BB%D0%B8%D0%B3%D0%B0%D0%BD-%D0%B4%D1%8A%D0%BB%D0%B6%D0%B8-3000-%D0%BB%D0%B5%D0%B2%D0%B0-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B9---%D0%B1%D0%BB%D1%8A%D1%81%D0%BA%D0%B0%D0%BB-%D0%BF%D1%81%D1%83%D0%B2%D0%B0%D0%BB-%D0%B8-%D0%BE%D0%B1%D0%B8%D0%B6%D0%B4%D0%B0%D0%BB-%D1%87%D0%B5%D0%BD%D0%B3%D0%B5%D1%82%D0%BE-news889710.html", "text": "Поведението му, според документите по делото,  било арогантно и брутално. В следствие на това полицаят иизпитвал силни притеснения за живота и здравето си и за живота и здравето на членовете на неговото семейство, като споделил ,че на два пъти видял ответника пред детската градина на едно от децата му. Окръжният съд в Шумен потвърдил решението на магистратите от Районното съдилище и така хулиганът ще трябва да плати 3000 лева обезщетение на униформения. Решението е окончателно. 3000 лева обезщетение трябва да заплати шуменец на полицай, когото обиждал, псувал, блъскал, заплашвал и семейството на униформения. Случката се развила на 22 април миналата година.  Тогава полицейски патрул посетил адреса в Шумен по сигнал за пререкания между съседите. Там заварили и въпросният хулиган, който започнал да ги обижда. Бил агресивен и в явно нетрезво състояние, затова и се наложило да го задържат, съобщава Дарик. Качили го в служебната кола за да го закарат в Спешното отделение на болницата. Единият от полицаите бил заедно с него на задната седалка, а през цялото това време хулиганът не престанал да блъска , да се мъчи да ги рита, да псува и да заплашва униформените. Заплахите продължили и в Спешното отделение и в лекарският кабинет като ги заплашвал ,че ще ги избие , ще ги изколи тях и съпругите им , заплашвал ги със сексуално насилие тях и семействата им. Сподели:", "date": "2019.12.08", "title": "Хулиган дължи 3000 лева обезщетение на полицай - блъскал, псувал и обиждал ченгето"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%BF%D1%80%D0%B0%D0%B7%D0%BD%D0%B8%D0%BA-%D0%B7%D0%B0%D1%81%D0%B8%D0%BB%D0%B5%D0%BD%D0%BE-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%BE-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%B2-%D0%BA%D1%83%D1%80%D0%BE%D1%80%D1%82%D0%B8%D1%82%D0%B5-news889871.html", "text": "ОДМВР – Благоевград е предприела всички необходими действия за опазване обществения ред и сигурност по време на днешния студентски празник, съобщи радио „Фокус- Пирин”, като псе позовава на данни от дирекцията. Във връзка с осигуряване на нормалното протичане на празника, опазването на обществения ред и противодействието на престъпността са проведени срещи с органите на местното самоуправление и местната администрация за предприемане на съвместни мерки по време на провеждане на мероприятията. Имало е и срещи със собственици и управители на туристически, питейни, увеселителни и други организирано посещавани обекти, като целта на срещите е акцентирано върху възможните рискове от престъпни посегателства, а също така и даване на препоръки за повишена бдителност и навременно подаване на информация при необходимост. Осъществени са срещи с управителите на фирми, извършващи частна охранителна дейност с цел своевременен обмен на информация и взаимодействие между тях и териториалните полицейски структури за обезпечаване на сигурността и обществения ред преди, по време и след честването на студентският празник. На срещите с охранителите в частните охранителни фирми са проведени инструктажи за засилване на бдителността им и въвеждане на по-строг пропускателен режим в обектите с оглед недопускане на терористични актове и произшествия с тежки последствия. За обезпечаване на сигурността и недопускане на инциденти в курортните населени места в област Благоевград полицейското присъствие е засилено, като са пренасочени допълнителни служители. Сподели:", "date": "2019.12.08", "title": "Заради студентския празник: Засилено полицейско присъствие в курортите"}
{"url": "https://pik.bg/%D0%BA%D0%BE%D0%B1%D1%80%D0%B0%D1%82%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B0%D0%BD%D1%82%D1%8A%D0%BD%D0%B8-%D0%B4%D0%B6%D0%BE%D1%88%D1%83%D0%B0-%D0%B7%D0%B0-%D1%82%D0%B8%D1%82%D0%BB%D0%B8%D1%82%D0%B5-%D0%B8-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%B4%D0%B0-%D0%B3%D0%BE-%D0%BF%D0%BE%D0%B1%D0%B5%D0%B4%D0%B8-news889870.html", "text": "Късно снощи британският професионален боксьор Антъни Джошуа си върна световните титли в тежка категория в бокса, а Кубрат Пулев бе сред първите, които го поздравиха, съобщи БТВ. Кобрата е задължителен претендент на Международната боксова федерация и по регламент трябва да се изправи срещу британеца в спор за пояса на IBF до 31 май 2020 г. Ако Джошуа откаже, тогава ще трябва да оваканти титлата, а българинът да се бие за нея със следващия в ранглистата. Пулев използва профила си в \"Туитър\", за да поздрави Джошуа за победата над Анди Руис, но и да му напомни, че идва негов ред. \"Искам да поздравя Ей Джей (б. ред. - Джошуа) и Еди (б. ред. - Хърн, промоутърът) за това, че си върнаха титлата и очаквам с нетърпение да срещна Ей Джей в следващия мач, както IBF разпореди. Резултатът този път ще е различен, гарантирам го!\", написа Кобрата. Сподели:", "date": "2019.12.08", "title": "Кобрата поздрави Антъни Джошуа за титлите и се закани да го победи"}
{"url": "https://pik.bg/%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B8%D1%81%D0%BA%D0%B0-%D0%B2%D0%B0%D1%80-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D1%82%D0%B0%D0%B4%D0%B8%D0%BE%D0%BD%D0%B8-news889872.html", "text": "Собственикът на \"Лудогорец\" и член на Изпълкома на БФС - Кирил Домусчиев, пусна интересен пост на официалната си страница във Facebook. Той засяга изключително важна тема, като заявява, че ще настоява да се въведе системата ВАР на всички стадиони в България, за да може да няма повече ощетени от \"Кабаковците\" клубове. Домусчиев споделя, че футболът трябва да възтържествува, пише Гонг.бг. \"Снощи гледах мача \"Манчестър Сити\" - \"Манчестър Юнайтед\" и си мисля колко полезен ще е ВАР за българското първенство. Тогава няма да има клубове, които са ощетявани от \"Кабаковците\"! Няма да има и сълзи в очите на футболисти и треньори. Докато съм член на Изпълкома, ще настоявам за ВАР на всички стадиони. Нека футболът възтържествува!!!\" Сподели:", "date": "2019.12.08", "title": "Домусчиев иска ВАР на всички български стадиони"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B4%D0%BE%D0%B1%D1%80%D0%B0-%D0%BF%D0%B5%D1%87%D0%B0%D0%BB%D0%B1%D0%B0-%D0%B7%D0%B0-%D0%B2%D0%B5%D0%B7%D0%BD%D0%B8%D1%82%D0%B5-%D1%81%D1%82%D1%80%D0%B5%D0%BB%D1%86%D0%B8%D1%82%D0%B5-%D0%BE%D1%81%D1%8A%D1%89%D0%B5%D1%81%D1%82%D0%B2%D1%8F%D0%B2%D0%B0%D1%82-%D0%BF%D0%BB%D0%B0%D0%BD%D0%BE%D0%B2%D0%B5%D1%82%D0%B5-%D1%81-news889842.html", "text": "Днес си позволете промени и успешно завършване на започнатата работа. Ще имате неочаквани успехи, ако работите в сферата на търговията. Личните ви проблеми могат да попречат на професионалните ви успехи.  Проведете важните си делови  разговори. Пазете се да не останете излъгани от деловите си партньори, особено ако скоро сте подписали договор за съдружие. Отложете големите разходи, въпреки че приходите днес ще ви възвърнат доброто настроение. Ще бъдете заети с организацията на събитие. Деловите срещи провеждайте предпазливо. В този ден сте сговорчиви и готови на компромиси, дори и във ваша вреда. Ще срещнете нови делови партньори. Преценявайте новите си познати добре, за да не се разочаровате. Деловите срещи няма да бъдат успешни. Не проявявайте претенции, които не са във ваша полза. Завършете започнатото и няма да усетите трудностите породени от странични фактори. Направете оценка на работата си, като сте честни пред себе си. Общуването с колегите ви е хармонично. Покупката на имот или вилно място е успешна, дори и ако теглите кредит, а днес проведете предварителните разговори и само капарирате покупката. Налага се да се включите в общ проект с вашите колеги. Ще успявате, ако се занимавате с търговия. Появата на нови идеи ви позволява да разкриете  нови източници за осигуряване на доходи. Вашата мнителност е причината за необмислените ви постъпки. На работното място не са изключени проблеми. В този ден сте необщителни и затворени в себе си, въпреки че сте заети с отговорна задача, която изисква да обсъждате нейното изпълнение. Анализирайте грешките си и се издигнете на ново стъпало в кариерата си. Не се колебайте и се възползвайте от веши неизявени качества. Финансовото ви положение се стабилизира. Ще научите, че сделка с ваши делови партньори ще ви донесе успех и добра печалба. Благоприятни са творческите срещи и обмяна на опит. Вместо да сте необщителни и мълчаливи, постигнете успех в професионален план. Помислете какво да направите, за да разтопите ледовете в отношенията на работното си място. Ще разкриете причината за завистта на вашите колеги. Стабилизирайте позициите си.  Проведете разговорите. Подложете на обсъждане и разрешаване съдебни спорове. Завършете вече започната работа и вземете важни решения свързани с вашето бъдеще. Работете упорито защото е време да се заемете с обмислените начинания. Не губете реалната представа за възможностите си. Ще осъществите плановете си въпреки трудностите. Внимателните действия ще ви помогнат да не допуснете сериозни грешки. Напрегнати и нервни сте, но очаквайте провеждането на успешни делови разговори и не губете чувството си за реалност. Денят е идеален за работа с вашите партньори. Ако решите веднага да инвестирате получените пари са възможни загуби, заради непреценен риск. Продължавате да се занимавате със започнатото, но междувременно ще усетите  напрежение между вашите колеги. Недоволство им е породено от развитието на плановете ви. Ще направите грешка, ако решите да променяте работата си и проявите неблагоразумието да проведете важните си разговори в този ден. За пореден път сте изкушени без обмисляне да поставите ново начало. Трудностите ще блокират пътя ви, но за ваша радост ви носят полза. Не разчитайте на късмета си. Не рискувайте. Тактът в създадените отношения позволява да изгладите възникналите недоразумения с интимната половинка и да бъдете щастливи в любовта. Сподели:", "date": "2019.12.08", "title": "САМО В ПИК! ХОРОСКОПЪТ НА АЛЕНА: Добра печалба за Везните, Стрелците осъществяват плановете си въпреки трудностите"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B7%D0%B0-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%BD%D0%B0-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%B2-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-%D0%B4%D0%BE%D0%BA%D0%B0%D1%82%D0%BE-%D0%BC%D0%B8%D1%81%D0%BB%D0%B5%D0%BD%D0%B5%D1%82%D0%BE-%D0%BD%D0%B5-%D0%B8%D0%B7%D0%BC%D0%B5%D1%81%D1%82%D0%B8-%D0%B7%D1%83%D0%B1%D1%80%D0%B5%D0%BD%D0%B5%D1%82%D0%BE-%D0%BE%D0%B1%D1%80%D0%B0%D0%B7%D0%BE-news889876.html", "text": "Българските ученици имат проблем с четенето и разбирането на дълги текстове и трудно правят разлика между твърдение и факт. Това показват последните резултати от Програмата за международно оценяване на учениците – ПИЗА, разработена от Организацията за икономическо сътрудничество и развитие. Резултатите бяха коментирани пред БТВ от Искра Джанабетска, съосновател на българската платформа \"Книговище\", която насърчава четенето, и писателката Мария Лалева. „Проблемът е многослоен – анализира Искра Джанабетска. - От една страна, се наблюдава, че децата се дистанцират от училището, защото то не може да направи така, че да им е интересно. В момента много настървено говорим за техническите науки и малко настрана остават хуманитарните и четенето. Имаме необходимост да се говори малко повече за ползите от четенето и как децата ще се научат през четенето на много умения впоследствие”. Според нея, докато зубренето не се измести от реалното мислене, няма да има промяна. А това, по думите й, става чрез говорене, четене, обсъждане и задаване на въпроси. Според писателката Мария Лалева резултатите на ПИЗА са повод да се замислим каква е отговорността на възрастните. „Приели сме децата като огромна кофа, в която наливаме необходимите според нас знания, без да ги питаме дали те виждат смисъл в това и дали ще им е полезно. Образованието ни има колосален проблем – не ангажира децата емоционално. Образователната ни система не дава свобода децата да покажат, че могат да мислят”, смята Лалева. Искра Джанабетска и Мария Лалева коментираха и скандала около „превода” на „Под Игото”. „Живеем в свободна държава и всеки може да прави каквото си иска – заяви Мария Лалева. - За мен осъвременяването на „Под Игото” не е уместно, тъй като това е богатство на езика. Вазов е цяла епоха в литературата ни и архаизмите, диалектните думи са едно богатство. Трябва да си обичаме историята на езика”. „Направих си труда да прочета част от адаптираните фрази на „Под Игото” – каза Искра Джанабетска. - Това е лош превод, който ограничава произведението. Надявам се това да не окуражи подобни безмислици и в бъдеще да не се правят подобни текстове”. Сподели:", "date": "2019.12.08", "title": "Експерти за системата на обучение в училищата: Докато мисленето не измести зубренето, образованието няма да се промени"}
{"url": "https://pik.bg/%D0%BE%D1%81%D0%B5%D0%B4%D0%BB%D0%B0%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0%D1%89%D0%BE-%D0%BF%D0%BE%D0%BB%D0%B8%D1%82%D0%B8%D1%86%D0%B8%D1%82%D0%B5-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0%D1%82-%D0%BE%D1%82-%D0%B1%D0%BE%D1%80%D0%B5%D1%86%D0%B0-%D1%81%D1%80%D0%B5%D1%89%D1%83-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B8-%D0%BC%D0%B0%D1%84%D0%B8-news889875.html", "text": "Борбата с корупцията трябва да е приоритет номер едно на България, твърдят постоянно от въздесъщата Еврокомисия и подчинените й хрантутници от Венецианската комисия и всички соросоидни либерални слуги и грановите им медии. В последните години страната ни бележи признати от всички изброени до тук успехи в това направление - благодарение на работата на настоящото ръководство на прокуратурата, специализираната прокуратура и КПКОНПИ. Казаха го и от ЕК, откъдето препоръчаха сваляне на мониторинга именно за напредък в тази област, казаха го и партньорските ни служби в САЩ и ЕС. Уж всички са доволни от главния прокурор Сотир Цацаров, заместника му Иван Гешев и от Пламен Георгиев, който изправи КПКОНПИ на крака. И не щеш ли изведнъж Иван Гешев, под чието оперативно ръководство се случиха всички тези неща, с днешна дата се оказва страшен за тия политици, едва ли не враг номер едно в държавата? Че чак кабинетът по препоръка на същите ония, които свалят мониторинга и също хвалят постиженията му, му слага персонален пъдар за цели седем години. От сега е ясно, че който и да е този клетник, ако иска да гради кариера и имидж, ще трябва да изнамери такова нещо. Иначе оценката за работата му ще е: „Ти нищо не направи седем години“ и ще се окаже в ролята на поредния озлочестен прокурор. Поредният обруган и оклеветен магистрат. Само напомняме на уважаемия читател, че прокурорът всъщност е държавен обвинител и работата му е да защитава интересите на държавата, да преследва престъпниците. А с днешна дата чрез соросоидната пропаганда тази длъжност се представя пред обществото като някакво всемирно зло. Да не забравяме, че това се случи и с Пламен Георгиев, който бе пропъден от родината си позорно и унизително след поръчкови и недоказани обвинения, че имал по-голяма тераса. Нищо, че човекът събра за тая родина няколко стотици милиона придобити престъпно от мафията. Нищо, че десетилетия й служи вярно и за тези десетилетия е успял да си купи един апартамент, при това с продавайки и жилището на родителите си... Сега на някой друг незнаен прокурор ще му вменят ролята на „независим“, а всъщност на шпионин, който да на всяка цена да изнамери нещичко за окалване на колегите си, ако не са удобни на властта... И така държавното обвинение се оказва вече оседлано и зависимо от юздите на същите тези, които иначе трябва да разследва. Не че е изненада, че соросоидните комисари ги отърваха от контрол, защото са от една и съща шайка. Ако това не беше станало, тутакси щяхме да останем без шеф на Върховния касационен съд, защото флагманът на грантовата шайка Лозан Панов моментално може да бъде разследван поне по четири точки около аферите с конфликта на интереси с кумовете му от „Артекс“, евтиния апартамент на жена му, китната морска вила и противозаконният отказ да декларира доходите си... Политическите речи и връзки със слуги на подсъдими олигарси са отделна тема. Но за всичко това той няма защо да се тревожи, защото имунитетът му да нарушава законите бе запазен от политиците и омертата. Остава напълно неясен обаче и статутът на това заптие, чиято задача е да оседлае прокуратурата. Ще ръководи инспектората й и така явно ще се запълва трудовата му характеристика и с нещо полезно. Но иначе и той не е напълно независим. Ще има право да разследва колегите си, но също и те него... Пламен Георгиев се пречупи, не издържа на заплахите и терора срещу семейството му. Няма защо да си правим илюзиите, че срещу Гешев няма да се разиграе същото. Фалшивите новини по негов адрес се бълват ежедневно, но трето десетилетие този човек не спира да служи на родината си и да се изкачва по йерархията на държавото обвинение от най-ниското стъпало. Вижда се, че му пука за тази страна. Не че не е можел и той като соросоидните съдии от кликата на Лозан Панов и Калин Калпакчиев да пристане на грантовите милиони, да слушка и да пуска определени лица и да остане недосегаем, да го обичат олигарсите и медиите им, да му коленичат. Но не го е направил. Дано и занапред му остане по-важна клетвата да служи на родината и да не го пречупят ония от просторните кабинети и пленарни зали, които явно са я забравили. Сподели:", "date": "2019.12.08", "title": "Оседлаване на прокуратурата: Защо политиците се страхуват от бореца срещу корупцията и мафията Иван Гешев и му слагат намордник?"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D1%82%D0%BE%D0%BF%D0%BB%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D0%B4%D0%BD%D0%B5%D1%81-%D1%81%D0%B5-%D0%B7%D0%B0%D0%B1%D0%B0%D0%B2%D0%BB%D1%8F%D0%B2%D0%B0%D0%B9%D1%82%D0%B5-%D0%B4%D0%BE%D0%B1%D1%80%D0%B5-%D0%B0-%D0%BE%D1%82-%D1%83%D1%82%D1%80%D0%B5-%D1%83%D1%87%D0%B5%D1%82%D0%B5-news889874.html", "text": "Годините, прекарани в университета, са едни от най-хубавите в живота! Честит празник, скъпи студенти! Това написа на страницата си във Фейсбук премиерът Бойко Борисов. \"Днес се забавлявайте добре, а от утре учете, за да имате мечтаното бъдеще!\", написа още Бойко Борисов. Сподели:", "date": "2019.12.08", "title": "ПЪРВО В ПИК! Борисов с топли думи към студентите: Днес се забавлявайте добре, а от утре учете, за да имате мечтаното бъдеще!"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%B5%D1%82%D1%8A%D1%80-%D0%B2%D0%BE%D0%BB%D0%B3%D0%B8%D0%BD-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B8-%D1%84%D0%B0%D0%BB%D1%88%D0%B8%D0%B2%D0%B8%D1%8F%D1%82-%D0%BF%D0%BB%D0%B0%D1%87-%D0%B7%D0%B0-%D0%B6%D0%B5%D0%BD%D0%B8%D1%82%D0%B5-news889021.html", "text": "Българските защитници на Истанбулската конвенция правят и невъзможното, за да ни убедят колко много държат на женското щастие. Готови са на всичко, само и само да повярваме в тяхната абсолютна загриженост за правата на жените. \"Всичко\"-то според тях е незабавното приемане на Истанбулската конвенция. Гласуването в Европарламента на резолюция, настояваща всички държави в ЕС незабавно да ратифицират този документ, доведе до радостна възбуда феновете му у нас. Факт е, че след миналогодишното решение на Конституционния съд  за това, че членове на конвенцията противоречат на основния ни закон, адептите на документа бяха силно оклюмали. Сега отново придобиха самочувствие. И станаха особено речовити. А колкото повече приказват, толкова повече лъсва тоталното лицемерие на аргументите им. Първият въпрос, който всеки нормален човек би си задал, слушайки почитателите на Истанбулската конвенция, е следният - нима действително нейното приемане би подобрило положението на жените у нас, нима ще спре насилието върху тях? Отговорът е отрицателен, разбира се. Насилието, без значение срещу кого е насочено - жени, мъже, деца, старци, - не се бори с конвенции.  Бори се с промени в законодателството. И тук идва един факт,  за който защитниците на Истанбулската конвенция никак не обичат да говорят.  В България, първо, има необходимите закони за подкрепа на борбата срещу домашното насилие и второ, в тях вече бяха направени необходимите корекции по посока на справедливото наказание на насилниците. Някой ще каже, че не са достатъчни тези промени. Възможно е. Нека тогава бъдат положени допълнителни усилия в тази насока. Нека се направят още промени. Защото само така може да бъде намалено насилието. С декларация и конвенции нищо не става. По всичко изглежда, че  вдъхновителите на Истанбулската конвенция изобщо не се интересуват от това как да спрат насилието върху жените. Това е само благовидният предлог, зад който се крият съвсем други цели. Една приветлива маска, покриваща грозното лице на истинските причини за създаването и неистовите усилия за прокарване на конвенцията. В нейния текст присъстват пасажи, които нямат нищо общо със защитата на жените, но пък позволяват прокарването на една твърде опасна идеология. Обърнете внимание на член 12 в Истанбулската конвенция, където пише: Страните предприемат, където е подходящо, необходимите стъпки за включване на съобразен с развиващите се възможности на учащите се учебен материал по въпроси като равнопоставеност между жените и мъжете, нестереотипни роли на пола, взаимно уважение, ненасилствено разрешаване на конфликти в междуличностните отношения, насилие над жените, основано на пола, и право на лична неприкосновеност в официалните учебни програми и на всички образователни равнища. 2. Страните предприемат необходимите мерки за насърчаване на посочените в Параграф 1 принципи в неформалните образователни структури, както и в спортни, културни и развлекателни структури и в медиите”. Значи ще обучаваме децата и тийнейджърите на \"нестереотипни роли\" на пола и ще задължаваме медиите също да работят в тази посока. Съответно всеки, който не е съгласен с пропагандирането на предимствата на \"нестереотипните роли на пола\", ще бъде санкциониран. Извинете, а кой ще решава кое е \"стереотипна роля на пола\", кой ще следи за стриктното спазване на тези текстове от конвенцията? О, не се притеснявайте. В България е пълно с либерални НПО-та, които с огромна радост ще се нагърбят с подобна цензорска дейност. Те обичат това. И особено много обичат да получават пари за това. А за борба със \"стереотипните роли на пола\" са отделени достатъчно пари. И нашите неправителствени организации с радост ще ги усвоят. Крайно време е да бъде казано едно нещо. Истинската цел на документи от рода на Истанбулската конвенция нямат нищо общо с публично прокламираните им цели. Истинската цел на подобни писания е прокарването на една хиперлиберална идеология, която се стреми да заличи всички разлики между хората, да ги превърне в маса от едноизмерни индивиди. Защото е много по-лесно да управляваш такава хомогенна маса, отколкото хора с различен начин на мислене и поведение. Пълно уеднаквяване и наказване на всички, които си позволяват да мислят извън догмите на либералния мейнстрийм - ето го истинския смисъл на документи като Истанбулската конвенция.  От тази гледна точка е тъжно, че огромното мнозинство от депутатите в Европарламента подкрепиха резолюцията в подкрепа на конвенцията. Тези депутати или не са я чели, или са я чели, без да мислят или подкрепят скритите мотиви за създаването ѝ. Какъвто и да е случаят, много зле говори за тях въпросното гласуване. Хубавото е, че сред българските евродепутати само двама - от квотата на ДПС - подкрепиха документа.  Обясним е този вот. Те са либерали и гласуват така, както разпореди ръководството на либералите.  Добре е, че други български евродепутати си позволиха различно мнение от това на европейското си ръководство. Петър Витанов, Иво Христов и Цветелина Пенкова гласуваха срещу резолюцията. А тяхното политическо семейство - Партията на европейските социалисти - е сред най-активните привърженици на конвенцията. От тази гледна точка е разбираемо и гласуването с \"въздържал се\" на лидера на ПЕС Сергей Станишев. Както и защитата му на конвенцията е разбираема. Ако си позволи друго поведение по темата, екстремистите в ПЕС ще използват това, за да го махнат от лидерското място. А кой лидер доброволно би си сложил главата на дръвника? Сподели:", "date": "2019.12.08", "title": "САМО В ПИК И \"РЕТРО\"! Петър Волгин: Истанбулската конвенция и фалшивият плач за жените"}
{"url": "https://pik.bg/%D1%88%D0%B5%D1%81%D1%82-%D0%BF%D0%B0%D1%80%D0%B0%D0%BB%D0%B5%D0%BB%D0%BA%D0%B8-%D1%89%D0%B5-%D0%B8%D0%BC%D0%B0-%D1%81%D0%BB%D0%B5%D0%B4-%D0%BE%D1%81%D0%BC%D0%B8-%D0%BA%D0%BB%D0%B0%D1%81-%D0%B2-%D0%BC%D0%B5%D0%B7%D0%B4%D1%80%D0%B0-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news889693.html", "text": "На работна среща, която се проведе в Мездра, беше обсъден Държавният план-прием в осми клас за учебната 2020/2021 г. в общините Мездра и Роман, съобщава „Конкурент”. В дискусията взеха участие областният управител на Враца Малина Николова, началникът на Регионално управление на образованието  (РУО) Галина Евденова, кметът на Мездра Иван Аспарухов, заместник-кметът на Роман Соня Тинчева, председателят на Общинския съвет Яна Нинова, работодатели, директори на училища, общински съветници и представители на Дирекция „Бюро по труда“. От данните, изнесени от Галина Евденова стана ясно, че през тази учебна година в област Враца е планирано да бъдат разкрити 67 паралелки в осми клас, от които 20 профилирани и 47 професионални, в т. ч. 8 с дуална форма на обучение. Броят на реализираните паралелки е 61, а останалите 6 са закрити – всичките професионални.   От отпадналите паралелки една половинка е в ПГ „Алеко Константинов“ (Мездра) – специалност „Организация на обслужването в хотелиерството“ и три половинки в ПГ по МСС (Мездра) – в специалностите „Обработка на скални материали“, „Автотранспортен техник“ и „Електрообзавеждане на железопътна техника“. На практика от три възможни паралелки в бившото МТУ е сформирана само една паралелка. Причината: липсата на желаещи да се oбучават по тези специалности. Същевременно от 114 ученици, които миналата година са завършили седми клас в община Мездра, 109 са продължили образованието си в област Враца, 4 в София и Правец, а 1 е заминал в чужбина. В община Роман: от 45 седмокласници 44 са се записали в нашата област и 1 в Правец. Справката за реализацията на завършилите средно образование през учебната 2018/2019 г. показва, че от 13 зрелостници, които са се дипломирали в ПГ „Алеко Константинов“, нито един не е започнал работа по придобитата професия, 8 са отишли да работят на друго място, 2-ма са записали ВУЗ по специалността, която са завършили и 2-ма по друга специалност, а 1 е без работа.   В ПГ по МСС от 19 завършили само 1 е започнал работа по професията, която е придобил, 14 по друга професия, 3-ма са продължили да учат висше по специалността си и 1 е безработен. В останалите учебни заведения в двете общини завършилите средно образование са се реализирали по следния начин: в СУ „Иван Вазов“ (Мездра) – от 39 завършили 25 са записали ВУЗ, 12 са започнали работа и 2-ма са заминали в чужбина; в СУ „Св. Климент Охридски“ (Зверино) – от 20 завършили 17 са започнали работа и 3-ма са станали студенти; в СУ „Васил Левски“ (Роман) – от 19 завършили 4 са започнали работа и 15 са заминали да следват; В ПГ по каменообработване (Кунино) – от 6-ма завършили 3-ма са започнали работа по специалността си, 1 е избрал друга професия и 2-ма са продължили образованието си във ВУЗ. Догодина средно образование се очаква да завършат 133-ма седмокласницив община Мездра и 43 в община Роман. На тази база възможният брой паралелки, в които се планира да се осъществи прием в осми клас за учебната 2020/2021 г., е: 6 паралелки за община Мездра (в СУ „Иван Вазов“, СУ „Св. Климент Охридски“ – Зверино, ПГ „Алеко Константинов и ПГ по МСС – Мездра), и 2 паралелки за община Роман (в СУ „Васил Левски“ – Роман). От Община Роман предлагат едната паралелка да бъде професионална, специалност „Производство на кулинарни изделия и напитки“, а другата – профилирана с Профил „Природни науки“.   Становището на Община Мездра за Държавния план-прием в осми клас за следващата учебна година ще бъде представено в РУО – Враца в срок до 20 декември 2019 г.След консултации с директориите на училища в него ще бъде разписано в колко и в какви професионални и профилирани паралелки ще бъде осъществен прием след седми клас догодина в двете професионални гимназии и в двете средни училища в общината. Позицията, около която се обединиха участниците в дискусията, е, че за изготвянето на балансиран план-прием, съобразен с нормативните изисквания и с потребностите на пазара на труда, е необходимо да си подадат ръка Общината (като медиатор), бизнесът, училищата и родителите. Сподели:", "date": "2019.12.08", "title": "Шест паралелки ще има след осми клас в Мездра догодина"}
{"url": "https://pik.bg/%D1%80%D0%B0%D0%B7%D1%81%D0%B5%D1%8F%D0%BD-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B7%D0%B0%D1%80%D0%B0%D0%B4%D0%B2%D0%B0-%D1%81%D0%B2%D0%BE%D0%B8%D1%82%D0%B5-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D1%87%D0%B8---%D1%81%D1%82%D1%8A%D0%BF%D0%B8-%D0%BD%D0%B0%D0%BA%D1%80%D0%B8%D0%B2%D0%BE-%D1%81%D1%80%D0%B5%D1%89%D1%83-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news889835.html", "text": "Лудогорец допусна една от малкото си грешни стъпки в шампионата през този сезон. Отборът от Разград записа второ поредно равенство в лигата, след като не успяха да победят у дома Черно море (1:1). Селекцията на Станислав Генчев явно мислеше за предстоящата битка срещу Ференцварош от Лига Европа и това без малко да изигра много лоша шега на разградчани, пишат колегите от \"Топспорт\". Гостите от Варна отново демонстрираха, че знаят добре как да се противопоставят на именития си съперник, след като водеха в резултата до 85-ата минута. Малко преди паузата преднина на \"моряците\" бе дал Фахд Актау. А в 51-ата попадение на Иса беше отменено поради засада. Все пак лудогорци се пребориха за точката, след като късно попадение реализира резервата Шверчок. До края обратът можеше да бъде и пълен, но пропуски направи и Клаудиу Кешеру. Червеният цвят на картона в 91-ата минута пък видя невъздържаният Сисиньо. Разградчани ще имат и сериозни претенции към главния съдия Георги Кабаков, който според тях не отсъди дузпа в тяхна полза в 73-ата минута, а малко след това им отмени гол. Равенството е отлична новина за втория Левски, който при успех над Витоша утре, ще съкрати до пет точки изоставането си от осемкратните шампиони на България. Сподели:", "date": "2019.12.08", "title": "Разсеян Лудогорец зарадва своите преследвачи - стъпи накриво срещу Черно море"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BE%D1%82%D0%B1%D0%BE%D1%80-%D0%BE%D1%82-%D1%83%D1%80%D1%83%D0%B3%D0%B2%D0%B0%D0%B9-%D0%BF%D0%BE%D1%81%D0%B2%D0%B5%D1%82%D0%B8-%D0%B5%D0%BA%D0%B8%D0%BF%D0%B0-%D1%81%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news889823.html", "text": "Не е тайна, че уругвайският футболен клуб Данубио е пряко свързан с България. Отборът е създаден от Хуан, Михаил и Апостол Лазарови, а стадионът на клуба носи името на майка им - Мария - \"Хиподрум градина Мария Минчева де Лазаров\". Българката е и кръстницата на основания през 1932 г. клуб. В началото пловдивчанката искала името на отбора да бъде Марица, но децата от квартала сметнали, че това звучи твърде женствено и последвало предложение за друга река - Дунав, на испански Данубио. Сега отборът отново показа огромното си уважение към страната ни, пише \"Дспорт\". На сайта си Данубио показа третия си екип. Той изцяло е посветен на България. Дори на фланелката е изписан първият куплет от националния ни химн \"Мила Родино\": Горда Стара планина, до ней Дунава синей, слънце Тракия огрява, над Пирина пламеней. Сподели:", "date": "2019.12.08", "title": "УНИКАЛНО: Футболен отбор от Уругвай посвети екипа си на България (СНИМКИ)"}
{"url": "https://pik.bg/%D0%BD%D0%B5%D1%87%D1%83%D0%B2%D0%B0%D0%BD%D0%B0-%D0%BC%D0%B8%D0%B7%D0%B5%D1%80%D0%B8%D1%8F-%D0%B1%D0%B0%D1%89%D0%B0-%D0%BF%D1%80%D0%B8%D0%B3%D0%BE%D0%B4%D0%B8-%D0%BA%D0%BE%D1%87%D0%B8%D0%BD%D0%B0-%D0%B7%D0%B0-%D1%81%D1%82%D0%B0%D1%8F-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-%D0%BD%D0%BE-%D0%BF%D0%BE%D1%81%D0%BB%D0%B5-%D1%81%D0%B0%D0%BC-%D0%B7%D0%B0%D0%B6%D0%B8%D0%B2%D1%8F-%D0%B2-%D0%BD%D0%B5%D1%8F-news889290.html", "text": "Самотен баща заживя в кочина, която по-рано пригодил за стая на сина си. Помещението е използвано и за гараж, а в крайна сметка се превръща последователно в дом на малчугана и на неговия татко. След като социалните разбират за изключително бедния, мизерен и зловещ начин на живот на детето, го прибират и то заживява в център за настаняване в столичния квартал \"Надежда\". И до днес родителят отказва да работи и припечелва по 15-20 лв. от цепене на дърва и други ангажименти от близки хора. Потресаващата история е от елинпелинското село Габра. Георги Чакъров се решил да пригоди дома на свинята в стая за сина си преди години. А по неволя на съдбата тя станала и негов дом по-късно. \"Георги е един нехранимайко. Завърши Висшето транспортно училище в София, образован човек е, но не желае да работи и почти няма трудов стаж. А работа може да си намери без проблем. Сега живее в кочината, която пригоди за сина си\", сподели пред столичен всекидневник кметът на малкото селце Андрей Пенчев. Той е категоричен, че на един автомобил без центровка такава може да се направи, но няма лекар, който да успее да постави такава на Георги. \"Продаде две къщи в селото и парите профука за 15 лъскави коли и мотори. Синът и дъщеря му не искат да го виждат, а жена му, която е проститутка, го напусна заради начина на живот, който води\", разясни още Пенчев. По думите на селския управник Георги обичал да парадира с мощните си возила и често да ги сменя. Но с течение на времето свършил парите и \"изпаднал от класацията\". \"Едно време си купи мотор за 15 000 марки от \"Кореком\", сподели още пред вестника Пенчев. След като потънал в мизерия и борчове, а семейството му го напуснало, бащата се отдал на самотен живот. Близо 30 години не се хващал на постоянна и сериозна работа. Цепел дърва и помагал там, където го извикат. Докато синът му живеел в кочината-стая, двамата се препитавали с ровене по кофите, бране на гъби и помощ от близки и познати. \"Бизнесмен от Радомир му предплати общинско жилище и осигури работа. Той казал, че има градина да си обработва в селото и няма да отиде\", разказва кметът и добавя, че преди години мъжът припознал за свое детето на една от двете сестри на бившата си жена. Андрей Пенчев е категоричен, че на хора като Георги Чакъров не трябва да се помага, а само на детето. Сподели:", "date": "2019.12.08", "title": "НЕЧУВАНА МИЗЕРИЯ: Баща пригоди кочина за стая на сина си, но после сам заживя в нея"}
{"url": "https://pik.bg/%D0%BF%D0%BE%D0%B3%D1%80%D0%BE%D0%BC-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D0%B1%D0%B5%D1%80%D0%BE%D0%B5-%D0%B8%D0%B7%D0%BA%D1%8A%D1%80%D1%82%D0%B8-%D0%B2%D1%80%D0%B0%D1%82%D0%B0-%D0%B2-%D0%BA%D0%BE%D0%BC%D0%B0%D1%82%D0%B5%D0%B2%D0%BE-%D0%BF%D0%BE%D0%B1%D0%B5%D1%81%D0%BD%D0%B5%D0%BB%D0%B8-%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D0%B3%D0%BE%D1%81%D1%82%D0%B8%D1%82%D0%B5-%D0%BC%D1%8F%D1%82%D0%B0%D1%82-%D1%81%D0%B5%D0%B4%D0%B0%D0%BB-news889816.html", "text": "Футболистът на Берое Стара Загора Педро Еуженио е изкъртил вратата в тунела към съблеканите на базата на Ботев Пловдив в квартал \"Коматево\". Португалският играч си изпусна нервите на терена още по време на мача и затова и бе изгонен след два набързо получени жълти картона, информира \"Пловдинюз\". Феновете на Берое също не издържаха на загубата с 3:1 от най-големия си противник на терена и счупиха няколко седалки, които метнаха към терена. Сподели:", "date": "2019.12.08", "title": "ПОГРОМ: Футболист на Берое изкърти врата в Коматево, побеснели фенове на гостите мятат седалки (СНИМКИ)"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B0%D0%B2%D0%B8%D1%82%D0%B5-%D1%81-%D0%BB%D1%8E%D1%81%D0%BF%D0%B8%D1%82%D0%B5-%D0%BD%D0%B0-%D1%88%D0%B0%D1%80%D0%B0%D0%BD%D0%B0-news889797.html", "text": "Люспите на никулденския шаран носят късмет и пари. Те се отделят при почистването на рибата, като се внимава да не паднат на земята. Ако някоя все пак се озове там, внимавайте да не я настъпите. Иначе според поверието ви чака болест. Всеки член на семейството е хубаво да си запази по 1-2 люспи и да ги сложи в портфейла си. Там трябва да стоят до следващата година. Костите на рибата също имат магични сили и не е хубаво да се хвърлят в битовия боклук. Най-добре е да се съберат и да се изгорят или да се закопаят в земята. За късмет може да се пуснат в течаща вода – река, море, поток. Така ще се опази и умножи плодородието в къщата. Костта от темето на шарана, която е във формата на кръст и се нарича „кръхче“, от време оно възрастните жени пришивали в шапките на децата, за да ги пази от зли сили и уроки. В настоящето можете да я запазите на скрито място в дома, за да държи злините далеч от вас и близките ви. Люспите от шарана помагат и за плодовитост. Жените, които искат да се задомят или да имат деца, трябва да се помолят за това рано сутринта на 6 декември и вечерта да сложат люспа от рибата под възглавницата си, на която да преспят. Сподели:", "date": "2019.12.08", "title": "Ето какво не трябва да правите с люспите на шарана"}
{"url": "https://pik.bg/%D0%B5%D1%80%D0%B5%D1%82%D0%B8%D1%87%D0%BD%D0%BE---%D1%80%D0%BE%D0%B6%D0%B4%D0%B5%D1%81%D1%82%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2%D0%BE-%D0%B5-%D0%BF%D1%80%D0%B5%D0%B7-%D0%B0%D0%BF%D1%80%D0%B8%D0%BB-news889788.html", "text": "Рождество Христово сякаш се явява като Библейска алетея /истина/. Истината за Рождество ту изгрява, ту се скрива. Древните гърци и римляни са почитали Слънцето като творец на всичко, тъй като са били езичници. През IV век Рождество Христово се обявява за празник на християните, който да се провежда на 24 - 25 декември. Нито юдеи, нито римляни са искали празниците на слънцето да бъдат засенчвани от раждането на Исус, тъй като според наложените догми той е бил земен човек. От друга страна на 24/25 декември божеството Слънце навлиза в съзвездието „Кръст“. Кога всъщност е Рождество Христово? В Библията не се споменава точното време на раждането на Исус. Само се дават знаци в евангелието от Матей (Мат., 2:16 -18) и евангелието от Лука. Младенецът се ражда през царуването на цар Ирод. Неговата жестокост се поражда с мълвата за идването на нов цар, което го принуждава да издаде указ за клането на всички младенци родени през въпросният предречен месец. Дали е бил топъл или зимен месец тук вече се изследователите се позовават на Лука. По време на Рождеството на Исус овчарите са пазели стадата си навън, на полето (Лука 2:7- 8). Тоест няма как да бъде роден Исус през края на декември тъй като месецът е студен и дъждовен. Но да се върнем на езическият празник (Коледа - празник на Слънцето). След като библията „мълчала“ за Рождество и по тази причина през III век някои християни са започнали да си създават собствени теории, а през IV век, когато започнала да възниква институционната църква римският епископ, присвоил си титлата папа, наложил за ден на раждането на Исус Христос да се счита таченият от езичниците 24 декември. Това \"по случайност\" бил и най-свещеният ден в култа Sol Invictus (Непобедимото Слънце), чийто висш жрец в Римската империя бил императорът (Константин Велики). Но това не се отбелязвало по никакъв начин. Никакво празнуване или нещо подобно, което по онова време биха сметнали за еретична лудост, съобщава \"Трафик нюз\". Единствено вечерта се отбелязвала меса в чест на раждането на Исус Христос. Така било в продължение на близо 1000 години, без на никой да му дойде на ум да започне някакви специални чествания на раждането на Божия Син. Първи различните секти на еретиците гностици в Александрия, които смесвали езичество с малко християнство през II-III век започнали да честват по определен начин като празник раждането на Исус Христос. Кога е роден Христос може да се изчисли по някои текстове от Библията и това съвсем не е през зимата или пролетта. В извадки от матрицата според Тората. В даденият случай е била направена матрица според Тората и евенгелието от Матей. Исус е в матрицата, и най-важният от еврейския месец Тишри (приблизително септември-октомври от григорианския календар) 8 и 3759 година (18-ти септември, 3 пр. Хр.). И след направената матрица от Лука, Исус е роден на 16 април - изводите за вас. В юдеизма , откъдето възниква християнството, не се честват рождени дни. В древността рождените дни по принцип не са били важни, не са се празнували и никой не се е стараел да ги запомни. Важна е била датата на смъртта. Рождени дни се чествали единствено на езическите божества започвайки от зимното слънцестоене на 24 декември, а по-късно и на други божества. От там някои фараони и крале са се наричали богове и са искали да им се покланят като богове и така започнали те самите да си честват рождени дни като боговете и изисквали да им принасят подаръци. Това, от една страна било, както езичниците принасяли дарове на божествата си, а от друга използвали начина да се подмажат на съответния владетел. Почти всички обичаи и ритуали свързани с Коледа имат езически характер и повечето от тях не са богоугодни. По времето на Ренесанса и реформацията в Германия и Швeйцария се разпространява древният езически обичай да се украсява иглолистно дърво. Най-рано този обичай бил разпространен в страните от древната цивилизация на арабския полуостров, като в чест на богинята Астарта и приемните подобни богини в различните градове държави се извършвали украсявания на ели или борове и ритуални оргии под тях. Древният магьоснически символ, известен като пентаграма (петоъгълник) е поставен върху дървото на богинята Астарта, а украшенията във вид на топки, каквито се правели още в древността олицетворяват слънчевото божество - Ваал. Относно честването на Нова година на 31 декември това е обичай въведен от Юлий Цезар през 154 пр. Хр. Като различните народи честват своята Нова година по различно време, но след въвеждането на християнството в Римската империя и неговия официален статут през IV век в продължение на 1500 г. постепенно навлиза и в редица европейски народи. В Библията има посочено време кога да започва Новата година за тези, които се покланят на Бог и това съвсем не е през декември, или януари, или дори през зимата. Сподели:", "date": "2019.12.08", "title": "ЕРЕТИЧНО - Рождество Христово е през април?"}
{"url": "https://pik.bg/%D0%BC%D0%BE%D0%BD%D0%B0%D0%BA%D0%BE-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0-%D0%B5%D0%B4%D0%BD%D0%BE%D0%BF%D0%BE%D0%BB%D0%BE%D0%B2%D0%B8%D1%82%D0%B5-%D0%B1%D1%80%D0%B0%D0%BA%D0%BE%D0%B2%D0%B5-news889791.html", "text": "Националният съвет на Монако прие законопроект, позволяващ на всички двойки, независимо от пола, да сключват граждански съюз, съобщи БТА, цитирани от „Дарик”. Граждански съюз ще могат да сключват и роднини, които живеят заедно. Законът бе приет единодушно на 4 декември от 24-те представители в парламента на Монако. От тези нови разпоредби произтичат права за всички двойки, сключили този граждански договор и заверили го пред нотариус, в случай на болест (когато трябва да се използва здравната застраховка на партньора), при смърт (за наследство), при договори за наем (и двамата да бъдат вписвани като титуляри). Този договор, като част от монакското семейно право, няма за цел да конкурира институцията на брака. Той няма да има ефект върху установяването на родство, правата и задълженията на родителите, правата на децата и осиновяването, се уточнява в нормативния акт. Признаването на гражданските съюзи ще влезе в сила, когато текстът бъде обнародван от княз Албер Втори. Монако бе една от последните европейски държави, които не предлагаха възможност за сключване на граждански съюз. Сподели:", "date": "2019.12.08", "title": "Монако разрешава еднополовите бракове"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B6%D0%BE%D1%88%D1%83%D0%B0-%D1%82%D1%80%D0%B8%D1%83%D0%BC%D1%84%D0%B8%D1%80%D0%B0-%D0%B2-%D0%BA%D1%8A%D1%80%D0%B2%D0%B0%D0%B2-%D0%BC%D0%B0%D1%87-%D1%80%D0%B0%D0%B7%D0%B2%D0%BE%D1%8F%D1%82-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%81%D1%8A%D0%B4%D0%B1%D0%BE%D0%BD%D0%BE%D1%81%D0%B5%D0%BD-%D0%B8-%D0%B7%D0%B0-%D0%BA%D0%BE%D0%B1%D1%80%D0%B0%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD-news889839.html", "text": "В Саудитска Арабия се проведе срещата-раванш между Анди Руис-младши и Антъни Джошуа. Победата тази вечер е за Джошуа, успех за Ей Джей след единодушно съдийско решение (118-110, 118-110, 119-109). Така визираният великобританец си връща изгубените световни титли. Боксовият мач се състоя на \"Дирия Арена\", в едноименния град, а в спорът се решиха шампионските колани в тежката категория на WBA (Super), IBF, WBO и IBO. Превес за Джошуа в първия рунд и кръв по лицето на Руис, отвори се аркада. Аркада на лицето и на Антъни във втората част, жестока размяна на удари в рунда. Равностойна трета част, с леко предимство за Джошуа. Размяна на много тежки удари в четвъртия рунд. Отчетливо по-силна пета част за Ей Джей. Равностоен шести рунд. По-силна седма част за Антъни. Много добър осми рунд за Анди Руис. Преимущество за Джошуа в деветата част. Изключително силно представяне в тактически план за Антъни в десетия, единадесетия и дванадесетия рунд, Ей Джей запази преднината си в срещата. Руис, който е с мексиканско и американско гражданство шокира великобританеца Джошуа в първия двубой между двамата в \"Медисън Скуеър Гардън\" в Ню Йорк (САЩ). А сега Антъни си върна изгубените шампионски пояси. Кубрат Пулев е официален претендент за титлата на IBF при най-тежките и ще се бие през 2020-а с Джошуа, ако не се стигне до овакантяване на въпросния колан от Ей Джей, за което има индикации. Много вероятно е Антъни Джошуа и Анди Руис-младши да излязат в трети пореден сблъсък помежду си скоро, а Пулев да се бие с някой от следващите асове в ранглистата на IBF. Срещата-реванш между 30-годишните Руис и Джошуа предизвиква много голям интерес в световен мащаб. Антъни е само с една загуба досега в кариерата си на професионалния ринг, именно в предходния двубой с Руис. Анди е вече с 2 поражения в професионалния бокс. Сподели:", "date": "2019.12.08", "title": "ИЗВЪНРЕДНО: Джошуа триумфира в кървав мач! Развоят може да е съдбоносен и за Кобрата... (ОБНОВЕНА)"}
{"url": "https://pik.bg/%D0%BE%D1%82%D0%BF%D1%83%D1%81%D0%BA%D0%B0%D1%82-%D0%BD%D0%B0%D0%B4-820-000-%D0%BB%D0%B2-%D0%B7%D0%B0-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B8%D1%8F-%D0%BF%D0%BE-%D1%82%D1%80%D0%B0%D1%81%D0%B5%D1%82%D0%BE-%D0%BD%D0%B0-%D0%BF%D1%8A%D1%82-%D0%B579-%D0%BC%D0%B5%D0%B6%D0%B4%D1%83-%D0%B2%D0%B8%D0%B4%D0%B8%D0%BD-%D0%B8-%D0%BC%D0%BE%D0%BD%D1%82%D0%B0%D0%BD%D0%B0-news889787.html", "text": "В Агенция „Пътна инфраструктура“ беше отворена постъпилата оферта в тръжната процедура за извършване на наблюдение и предварителни проучвания на археологически обекти по трасето на път Е79 между Видин и Монтана, съобщава „Конкурент”. Индикативната стойност на обществената поръчка е над 820 000 лв. без ДДС. Средствата са от бюджета на АПИ. Постъпилата оферта е на Националния археологически институт с музей при Българската академия на науките. По трасето на пътя Видин – Димово – Бела – Ружинци – Монтана са регистрирани 8 археологически обекти. По първоначални данни някои от тях представляват селища от II - I хилядолетие преди Христа. Има и материали от римската епоха и от османския период. Сподели:", "date": "2019.12.08", "title": "Отпускат над 820 000 лв. за проучвания по трасето на път Е79 между Видин и Монтана"}
{"url": "https://pik.bg/%D0%BE%D1%86%D0%B5%D0%BD%D0%BA%D0%B0---%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D0%B8%D0%B2%D0%B0%D0%B9%D0%BB%D0%BE-%D0%BF%D0%B5%D0%BD%D1%87%D0%B5%D0%B2-%D0%B1%D1%80%D0%B0%D0%B2%D0%BE-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%87%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B1%D0%B0%D0%BB%D0%B0%D0%BD%D1%81%D0%B8%D1%80%D0%B0%D0%BD-%D0%B1%D1%8E%D0%B4%D0%B6%D0%B5%D1%82-news889715.html", "text": "Има нещо, на което не се обърна внимание около приемането на Бюджет 2020. Евала правя на правителството, че гласува балансиран бюджет. Ние сме една от малкото държави в света, която има такъв. Това коментира бизнесменът Ивайло Пенчев пред БТВ. Той не спести критиките си към отношението на държавата към пенсионерите, коментира и увеличението на заплатите на учители и държавни чиновници. „Който вярва, че държавата ще се грижи за него, когато остарее, няма да стигне до никъде – отсече Пенчев. - Солидарните неща – кучета ги яли. А пенсионната ни система сега е солидарна. Това обаче не значи, че слагам кръст на държавата. Какво значи пенсия от 250 лв. Всички пенсионери, които са вярвали, са измамени. И аз си плащам пенсионни осигуровки с ясното съзнание, че това е една пълна глупостта. Само наивниците може да вярват, че държавата ще се погрижи за пенсионерите. Солидарната пенсионна система е пълна глупост. Единственото спасение е частна пенсионна система. Хората лично трябва да носят отговорност за пенсионното си бъдеще – да носят ясна отговорност за спестяванията си. Солидарната пенсионна система я управляват политиците, така че заради това и нищо не става. Политикът взима решения, които са в него интерес докато е на власт, а това е четири години. Няма никаква справедливост в солидарната система. Това е фундаментално грешна пенсионна система”. Радка е на 73 години. Навършва стаж за пенсия преди три години, но се оказва, че трябва да работи две години допълнително, защото липсват осигуровките й за две години. Към момента пенсията й е 219,43 лв. Преживява химиотерапия след заболяване, четири инсулта и лекува диабет. „Ако не са децата да ми подадат ръка, съм за никъде – признава тя. -  Нека някой дойде и с тези 250 лв. да изкара месеца. Тогава ще го питам. Знаете ли колко струва килограм месо, салам? Горест си е. Болно е, но какво можем да направим”. „Явно е, че мога да живея с 219 лв. някак, но си е невероятна мъка – признава бизнесменът Ивайло Пенчев. - Родителите ми не знам каква пенсия взимат, но те не разчитат на нея. Няма излизане. Пенсионерите дълги години ще страдат. Хората трябва да се грижат за себе си, държавата не може да се грижи за тях”. Бизнесменът коментира и решението на правителството на увеличение на заплатите на учители и държавни чиновници. „Увеаличението на заплатите на учителите и тези в администрацията е добро нещо – коментира Пенчев. - Фундаментален въпрос  обаче, трябва ли заплатата на държавния чиновник да расте. Когато заплатата на някой расте, то е за сметка на други. Когато заплатите в държавната област растат, нещата са по-различни. Там заплатите ги плащаме всички ние от данъците. Трябва да се раздразним ако заплатите в държавния сектор растат с по-висока скорост от тези в частния. 10 процента е по-висока скорост на растеж на заплатите в държавния сектор . Чиновничеството екстрактва все по-голяма част от това, което изработваме за тяхна полза. Иначе специално за учителите, никой не би спорил. Всеки заслужава увеличение. Всеки човек има нужда от уважение и вдигане на заплатите. Има обаче и нещо друга. Браво на правителството, че предложи балансиран бюджет. Никой не му обърна нужното внимание на това. България е една от малкото страни с балансиран бюджет. Евала на това правителство че направи балансиран бюджет. Малко неща са по-безотговорни от това да изхарчиш парите на децата си. Правителствата на големите страни харчат парите на децата и внуците си. Това е много безотговорно. Иначе аз лично  за политика съм дал пари само веднъж. Като се появи „Да България” дадох 10 000 лв., но бързо след това съжалих. Повече - не. Това бе грешка”. Ивайло Пенчев призна, че като цяло бизнесът му продължава да расте. „В някои области расте, в други – по-слабо – анализира годината си той. - Нормална бизнес година.Глезотията в бизнеса трудно се прреборва, но сме на прав път. Борим се глезотията с внимание и отделяне на пълноценно внимание на хората, които са изпаднали в състояние на разглезеност. В момента в България давам хляб на около 1 000, в Америка на около 500 души. Около 1 500 души общо. Има го проблема с болничните. Тарикатите, които си сливат почивни дни около празниците. Няма удачен вариант за преборване с това. Измамата я правят работниците в комбина с лекарите им, които им издават фалшиви болнични. Трябва да се гонят лекарите. Това си е кражба - фалшивият болничен. Това е кражба, която да се наказва”. Ивайло Пенчев е категоричен, че живеем в изключително интересни времена. „Живеем в страхотно интересни времена – коментира той. - Хората рядко си дават сметка за това. Във всички области се случват супер интересни неща. Вижте само физиката – тъмната енергия. Предстои да разберем една такава велика загатка. Това е невероятно интересно. Около изкуствения интелект очакваме всекиш момент пробив. Скоро пак ще ходим на Луната, към Марс. Вижте какво става в икономиката - как може да се напечатат няколко милиона пара и да няма инфлация”. Сподели:", "date": "2019.12.08", "title": "ОЦЕНКА - Бизнесменът Ивайло Пенчев: Браво на правителството, че предложи балансиран бюджет"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%B5-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0-%D0%BE%D1%82-%D1%81%D0%B8%D1%80%D0%B8%D1%8F-%D1%87%D0%B0%D0%BA%D0%B0-%D0%B4%D0%B0-%D0%B3%D0%BE-%D0%BF%D0%BE%D0%BC%D0%BE%D0%BB%D1%8F%D1%82-news889798.html", "text": "Турция няма намерение да изтегли военните си от Сирия, докато хората там не помолят за това. Това подчерта държавният глава на Турция Реджеп Тайип Ердоган в рамките на реч в Истанбул, излъчена от телевизионния канал NTV,предава TACC. „Докато сирийският народ не каже: Благодаря, вече можете да си ходите\", ние не можем да напуснем тази страна\", обясни турският лидер. Турските войски проведоха три операции срещу кюрдските \"Народни сили за самоотбрана\". В резултат военните на Анкара установиха контрол в района на Африн в провинция Алепо, а в Североизточна Сирия бе създадена зона за сигурност. Сподели:", "date": "2019.12.08", "title": "Ердоган не се отказва от Сирия, чака да го помолят"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-82-%D0%B3%D0%BE%D0%B4%D0%B8%D1%88%D0%BD%D0%B0-%D0%B1%D0%B0%D0%B1%D0%B0-%D0%B7%D0%B0%D1%80%D0%B0%D0%B4%D0%B8-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-15-%D1%82%D0%BE%D0%BD-%D0%B3%D1%80%D0%BE%D0%B7%D0%B4%D0%B5-news889802.html", "text": "82-годишна баба от чирпанското село Гранит е осъдена на 3 месеца условно с 3-годишен отлагателен срок за изпълнение на наказанието, съобщиха от районния съд в Чирпан Баба Христина застанала пред Темида заради опит да открадне близо тон и половина грозде от лозето на своята съселянка Иванка. Чепките от сорта \"Велика“ на стойност 3675 лв. вече били натоварени на каруцата, когато родственик на собственичката се появил на местопроизшествието и успял да спаси стоката . В хода на досъдебното производство станало ясно, че каруцата е притежание на 27-годишният внук на бабичката, а в скоростната беритба помагала живеещата с него на съпружески начала 25-годишна жена. Неканените берачи влезли в лозето малко преди полунощ на 21 септември т.г. и за броени часове напълнили над 50 чувала с грозде, което възнамерявали да продадат на предварително намерен купувач от Чирпан, разакзва \"Монитор\". Внукът и приятелката му имали вече зад гърба си няколко осъждания за аналогични престъпления, показва справката за съдимостта им, което накарало съдът да им наложи съответно по 9 и 5 месеца престой в затвора, но при 3-годишно отлагане на изпълнението. Осъдените ще трябва да заплатят 50 лв. за направените досъдебни разходи. Възпитателната работа с тях е възложена на полицейския инспектор, отговарящ за село Гранит, става ясно от одобреното навръх Никулден споразумение. Сподели:", "date": "2019.12.08", "title": "Осъдиха 82-годишна баба заради кражба на 1,5 тон грозде"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D0%B4%D0%B0-%D0%BD%D0%B5-%D0%BE%D1%82%D0%BF%D1%83%D1%81%D0%BA%D0%B0-%D0%B7%D0%B0%D0%B5%D0%BC%D0%B8-%D0%BD%D0%B0-%D0%BA%D0%B8%D1%82%D0%B0%D0%B9-news889702.html", "text": "Президентът на САЩ Доналд Тръмп призова Световната банка да спре да отпуска заеми на Китай, предаде БТА. Това е поредният му удар по Пекин в момент, в който двете страни продължават преговорите по постигане на търговска сделка. \"Защо Световната банка отпусна заеми на Китай? Как е възможно това? Китай е пълен с пари и ако те нямат, те си ги създават. СТОП\", написа Тръмп в Туитър. Сподели:", "date": "2019.12.08", "title": "Тръмп призова Световната банка да не отпуска заеми на Китай"}
{"url": "https://pik.bg/%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D0%B5%D0%BB%D1%85%D0%B8%D1%82%D0%B5-news889799.html", "text": "със сериен номер, пояснява инж. Николай Пиронков, началник наотдел \"Контрол по опазване на горските територии и защита от пожари\" в Изпълнителна агенция по горите на днешната проверка на пазара \"Димитър Петков\" в София. Пластините са за еднократна употреба. Сериите и номерата им се вписват в превозните билети, придружаващи коледните елхи, когато те се транспортират от мястото на добив до търговската мрежа. Пластините могат да бъдат бели с правоъгълна форма и жълти с овална от едната страна форма със серия и шестцифрен номер. По този начин и има ли съответното разрешително за добив, допълни инж. Пиронков. Поставянето на пластините не е задължително за елхите, които са със закрита коренова система- т.нар. контейнери. От ИАГ съобщават, че днес не са били установени незаконно добити коледни елхи, които да се предлагат за продажба. През миналогодишната коледна кампания са били к , които бяха предоставени с благотворителна цел за ползване на училища и детски градини. Изпълнителна агенция по горите призовава в случай на съмнение за незаконна търговия, да бъде подаден сигнал на тел. 112, за да се предприеме незабавна проверка. Започват проверки на коледните елхи, които ни продават за празниците. Законно отсечените коледни дръвчета при продажбата задължително трябва да имат пластмасова контролна пластина всяка елха може да бъде проследена от къде идва Глобата, която се налага за незаконна елха, за физически лица е от 50 до 3 000 лв., а за юридически лица - от 100 до 5 000 лв. онфискувани около 500 незаконно добити коледни дръвчета Сподели:", "date": "2019.12.08", "title": "Масови проверки на елхите"}
{"url": "https://pik.bg/%D0%B0%D0%BD%D0%B0%D1%80%D1%85%D0%B8%D1%8F-%D0%B2-%D1%86%D0%B8%D0%B3%D0%B0%D0%BD%D1%81%D0%BA%D0%B0%D1%82%D0%B0-%D0%BC%D0%B0%D1%85%D0%B0%D0%BB%D0%B0-%D0%BD%D0%B0-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA---%D0%B0%D0%BB%D1%8A%D1%88-%D0%B2%D0%B5%D1%80%D0%B8%D1%88%D1%8A%D1%82-%D1%81%D1%8A%D1%81-%D0%B7%D0%BB%D0%B0%D1%82%D0%BE-%D1%88%D0%B8%D0%BB%D0%B5%D1%88%D0%BA%D0%BE-%D0%B0%D0%B3%D0%BD%D0%B5%D1%88%D0%BA%D0%BE-%D0%B8-%D1%80%D0%B8%D0%B1%D0%B0-%D0%BA-news889806.html", "text": "Продължават масираните проверки в района на пазарджишкия квартал \"Изток“. Вчера на територията на квартала е проведена полицейска акция, водена от служители на сектор \"Противодействие на икономическата престъпност“ при ОДМВР-Пазарджик. В нея са взели участие колегите им от участък \"Изток“, \"Пътна полиция“, РСПБЗН-Пазарджик, инспектори от НАП, \"Инспекция по труда“ и ОД \"Безопасност на храните“. Извършени са масирани проверки на търговски обекти, хора и автомобили за извършване на търговска дейност с акцизни стоки, благородни метали, с хранителни и други продукти. При проверка на златарски магазин, стопанисван от пазарджиклията С.А. на 46 години, органите на реда открили за продажба стоки от благородни метали с логото на известни търговски марки. Освен това златото било немаркирано и без документи за произход. Иззети са близо 200 грама мъжки и дамски накити. Под навес на къща на една от улиците инспектиращите установили, че 25-годишният С.М. е изложил за продажба трупно шилешко и агнешко месо с общо тегло от над 60 килограма. Обектът не бил регистриран като търговски, а месото било без всякаква маркировка и съпътстващи документи. Инспекторите от Областна дирекция \"Безопасност на храните“ са съставили констативен протокол, като предстои и съставянето на акт за установеното нарушение. На кръстовище между две улици проверяващите засекли 34-годишния Ц.И. от монтанското село Долна Рикса. Мъжът извършвал продажба на риба без никакви документи за произход на стоката и без да е регистриран като търговец. Установени са три корита с общо около 25 килограма с шаран. Инспекторите по безопасност на храните са съставили протокол на мъжа и дейността му е преустановена. Предстои и да му бъде връчен акт за установеното административно нарушение. Засилените проверки продължават и през почивните дни. Сподели:", "date": "2019.12.08", "title": "Анархия в циганската махала на Пазарджик - алъш-веришът със злато, шилешко, агнешко и риба кипи с пълна сила"}
{"url": "https://pik.bg/%D0%B7%D0%B4%D1%80%D0%B0%D0%B2-%D0%B5%D0%BA%D1%88%D1%8A%D0%BD-20-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D1%87%D0%B5%D0%BD%D0%B3%D0%B5%D1%82%D0%B0-%D1%82%D1%80%D1%8A%D1%88%D0%BD%D0%B0%D0%BB%D0%B8-%D1%81%D0%B8%D0%BD%D0%B0-%D0%BD%D0%B0-%D0%BC%D0%B8%D0%BD%D1%8E-%D1%81%D1%82%D0%B0%D0%B9%D0%BA%D0%BE%D0%B2-news889584.html", "text": "20 спецченгета с автомати ме натръшкаха! Това разказа Стайко Стайков от килията в столичното 4-то РПУ пред адвокатите си. Синът на алкохолния бос Миню Стайков се озова за трети път в ареста, след като е заключен с белезници на софийския булевард \"Черни връх\" край хотел \"Маринела\". Екшънът се разиграва в сряда около 19 часа. Според разказа на Стайков-младши той е отишъл да вечеря в ресторант в района. Пред заведението става спречкване между Стайко и друга компания. Очевидци поясняват, че инцидентът включва само словесни нападки и завършва без физически сблъсък. На място обаче дошла полиция, която проверила документите на участниците в спора. Минути по-късно Стайко потегля заедно с гардовете си. Те тръгват с лек автомобил \"Ауди\" и джип \"Мерцедес ML\". На булеварда са паркирани четири буса на жандармерията. Спецчастите пропускат първата кола с охранителите и спират джипа, в който се вози известният наследник, за да му искат лична карта. \"Нали вече ме проверихте по-надолу?\", питал Стайко, разказа за милионерските му неволи с МВР столичен всекидневник. На въпроса на ченгетата какво прави в брониран джип с въоръжени гардове, той отговаря, че се е качил на стоп към Айтос, разкриват от полицията. Стайко твърди, че е натръшкан от двайсетина тежковъоръжени полицаи. Защитата е категорична, че младши не би се опъвал на силите на реда. \"Вероятно е имал основание да се чувства притеснен. Той веднъж е бил отвличан, имало е покушения срещу него през годините\", изтъкват приближени. Те посочват, че Стайко е развил страх от отвличане и така обясняват информациите, че се е обаждал на тел. 112, за да съобщи, че е похитен. Главният секретар на МВР Ивайло Иванов разкрива, че милионерският наследник е отказал да се подчини на разпорежданията на служителите. Коментира, че поведението му приема за подигравка с органите на реда. От полицията потвърждават, че 30-годишен мъж е задържан за 24 часа. По случая е сезирана Софийската районна прокуратура. Оттам разкриват пред вестника, че готвят две обвинения за наследника на алкохолния бос - за неподчинение на полицейски служители и за подаване на фалшив сигнал за отвличане към тел. 112. Макар обвиненията да не са за тежки престъпления, прокурорите се заканват да искат постоянен арест за Стайков. Сподели:", "date": "2019.12.08", "title": "ЗДРАВ ЕКШЪН! 20 маскирани ченгета тръшнали сина на Миню Стайков"}
{"url": "https://pik.bg/%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%87%D0%B5%D0%B7-%D0%B7%D0%B0%D1%81%D1%8F%D0%BA%D0%BE%D1%85%D0%B0-%D0%BA%D1%80%D0%B0%D0%B6%D0%B1%D0%B8-%D0%BD%D0%B0-%D1%82%D0%BE%D0%BA-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news889749.html", "text": "Незаконни присъединявания към електрическата мрежа са установили служители от електроразпределителна компания във Враца, съобщиха от полицията в областния град, цитирани от „Булнюз”. Според данните на 6 декември (петък) в Борован и Малорад са били извършени проверки в няколко частни имота. На проверените адреси е установено, че са създадени условия за непълно отчитане на употребената електрическа енергия. Адресите са посетени от дежурна оперативна група на районното управление в града, която извършила оглед. Образувани са бързи полицейски производства. Сподели:", "date": "2019.12.08", "title": "Служители на ЧЕЗ засякоха кражби на ток във Врачанско"}
{"url": "https://pik.bg/%D0%B4%D0%B5%D0%BA%D0%B5%D0%BC%D0%B2%D1%80%D0%B8%D0%B9%D1%81%D0%BA%D0%BE-%D0%B2%D1%80%D0%B5%D0%BC%D0%B5-%D1%81%D1%82%D1%83%D0%B4%D0%B5%D0%BD%D0%B0-%D1%81%D1%83%D1%82%D1%80%D0%B8%D0%BD-%D0%BC%D1%8A%D0%B3%D0%BB%D0%B8-%D0%B8-%D1%81%D0%BB%D1%8A%D0%BD%D1%86%D0%B5-%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%BA%D0%B0%D1%80%D1%82%D0%B0-news889829.html", "text": "През следващото денонощие облачността ще бъде променлива. През днешния нед над Западна България по-често тя ще е намаляваща до слънчево. През нощта времето остана почти тихо. На места в низините сутринта ще има ниска облачност или мъгла. Днес ще духа слаб до умерен северозападен вятър. Минималните температури ще са между минус 1° и 4°, а максималните ще са между 7° и 12°, прогнозират от НИМХ. В планините облачността ще е променлива. Ще духа умерен, по високите части силен северозападен вятър. Максималната температура на височина 1200 метра ще е около 5°, на 2000 метра около 0°. По Черноморието облачността ще е променлива. Ще духа слаб до умерен северозападен вятър. Максималните температури ще са 11°-12°. Температурата на морската вода е 12°-13°. Вълнението на морето ще бъде 1-2 бала. На 8 декември слънцето ще изгрее в 7:44 часа и ще залезе в 16:53 часа. Продължителността на деня е 9:09 часа. Сподели:", "date": "2019.12.08", "title": "ДЕКЕМВРИЙСКО ВРЕМЕ: Студена сутрин, мъгли и слънце, а температурите... (КАРТА)"}
{"url": "https://pik.bg/%D1%81%D1%80%D0%B5%D0%B4%D0%BD%D0%BE%D1%89%D0%B5%D0%BD-%D0%B5%D0%BA%D1%88%D1%8A%D0%BD-%D0%BF%D1%81%D0%B8%D1%85%D0%B0%D1%80-%D0%BD%D0%B0%D1%80%D1%8A%D0%B3%D0%B0-%D1%81-%D0%BD%D0%BE%D0%B6-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D0%B8-%D1%81%D0%BB%D1%83%D1%87%D0%B0%D0%B5%D0%BD-%D0%BC%D0%B8%D0%BD%D1%83%D0%B2%D0%B0%D1%87-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-news889851.html", "text": "Среднощен екшън в Горна Оряховица. Непознат за полицията мъж нападнал с кози крак и щанга оръжеен магазин, опитвайки се да нахлуе вътре. Пристигналият на място частен СОТ се опитал да го обезвреди. Мъжът намушкал единия от охранителите. Случайно преминаващ гражданин се опитал да помогне, но и той бил намушкан два пъти, съобщава Нова телевизия. Мъжът е бил задържан. Той е на 64 години, самотно живеещ. Оказало се, че е психично болен. Той казал на полицаите и охранителите: \"Исках да се въоръжа, за да хвана гората\". Мъжът е откаран в психиатрично заведение. Нападателят няма да носи наказателна отговорност и ще бъде оставен в психиатрия. Сподели:", "date": "2019.12.08", "title": "СРЕДНОЩЕН ЕКШЪН Психар наръга с нож охранител и случаен минувач в Горна Оряховица"}
{"url": "https://pik.bg/%D1%83%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%87%D1%83%D0%BC%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-news889750.html", "text": "Диви свине заразени с африканска чума са установени в землището на село Комарево, Плевенско, съобщава „Булнюз” Вече е издадена заповед за ограничаване на достъпа до горски територии в зона с радиус 1 км и площ 3 кв. км. Забраната е за физически лица и превозни средства, които нямат отношение към претърсването и прилагането на мерките за предотвратяване и ликвидиране на болестта афринаска чума по свинете. Срокът на действие на Заповедта е до 5 януари 2020 г. Сподели:", "date": "2019.12.08", "title": "Установиха случай на африканска чума в Плевенско"}
{"url": "https://pik.bg/%D0%BA%D1%80%D0%B0%D0%B9-%D0%BD%D0%B0-%D0%BD%D0%B5%D1%80%D0%B2%D0%B8%D1%82%D0%B5-%D0%BD%D0%BE%D0%B2%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-10-%D1%82%D0%B5-%D0%BD%D0%B0%D0%B9-%D0%BD%D0%B0%D1%82%D0%BE%D0%B2%D0%B0%D1%80%D0%B5%D0%BD%D0%B8-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8-news889807.html", "text": "Община Пловдив започна борба с чудовищните задръствания, които тормозят града вече повече от три години. Често те стават причина за нерви и саморазправа между хванатите в капана им шофьори. \"Още на втория ден ден направихме голяма сбирка в Центъра за управление на трафика с кмета, областния управител и представители на превозвачите. Това, което заявихме, са краткосрочни мерки за отпушване на трафика, тъй като няма как за това кратко време да направим естакади, мостове и надлези\", коментира пред \"Пловдив24\" заместник-кметът по транспорт Тодор Чонов. \"Възложихме на пътни инженери да изработят спешни проекти за дооборудване на самите кръстовища. Ще сложим допълнителни секции за десни завои и се надявам преди празниците да видим някаква промяна на 10 големи кръстовища - в пиковите часове да има по-голяма проходимост\", изтъкна той. \"Направихме спешен анализ и там, където е необходимо, ще направим турбинното движение, тоест ще премахнем левия завой, който на много места води до дълги колони, които трудно се изтеглят и водят до предпоставки за пътнотранспортни произшествия\", увери Чонов. \"Това са мерките, които сме набелязали и които в най-скоро време ще бъдат изпълнени. В момента върви проектирането, изготвяте се нови циклограми на тези светофарни уредби, защото всичко трябва да се синхронизира, за да заработи. Всичко е в ръцете на проектантите и инженерите\", завърши той. Сподели:", "date": "2019.12.08", "title": "КРАЙ НА НЕРВИТЕ: Нова организация на движението на 10-те най-натоварени кръстовища в Пловдив"}
{"url": "https://pik.bg/%D0%BF%D1%83%D1%82%D0%B8%D0%BD-%D0%BF%D0%BE%D0%BA%D0%B0%D0%BD%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%B0-%D0%BF%D0%B0%D1%80%D0%B0%D0%B4%D0%B0-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D0%BD%D0%B0-9-%D0%BC%D0%B0%D0%B9-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news889808.html", "text": "Русия покани турския президент Реджеп Тайип Ердоган на Парада на победата през 2020 г., съобщава в. “Известия”, позовавайки се на информация от руското посолство в Анкара. Оттам, обаче, подчертаха, че все още не е получено съгласие от турската страна. Администрацията на турския президент все още не е потвърдила плановете на държавния глава да присъства на юбилейните тържества в Москва. Досега нито един турски президент не е посещавал Москва, за да участва в парада на Червения площад. Следващата година целият свят ще отбележи с размах 75-годишнината от Победата във Великата Отечествена война. Сред поканените в Русия гости са лидерите на страните Договора за колективна сигурност, повечето държави на европейския континент, американският президент Доналд Тръмп и израелският премиер Бенямин Нетаняху. В началото на декември намерението за посещение на Русия на 9 май 2020 г. бе потвърдено от ръководителите на 17 държави, включително лидерите на Индия, Франция, Куба, Венецуела, Беларус, Молдова, Сърбия, Чехия и други. „Поканата, адресирана до президента на Турция, бе изпратена по установения ред. Чакаме решение “, заявявиха от пресслужбата на руското посолство в Анкара. И въпреки, че президентът на Турция се среща с президента на Русия по-често от другите чуждестранни лидери – през 2018 г. Владимир Путин и Реджеп Тайип Ердоган проведоха седем срещи, през 2019 г. – четири – той никога не е посещавал Москва за честването на 9 май. „През 2020 г. е много вероятно Ердоган да пристигне в Москва на 9 май. Това ще бъде символичен жест и повратна точка за руско-турските отношения“, коментира турският политолог Керим Хас. Последната среща на руските и турските лидери се състоя на 22 октомври тази година, преговорите продължиха над шест часа. На 2 декември говорителят на президента Дмитрий Песков заяви, че следващата среща между Путин и Ердоган е насрочена за 8 януари 2020 г., тя ще се проведе в Истанбул – турският лидер, анонсира за този ден старта на газопровода \"Турски поток\". Сподели:", "date": "2019.12.08", "title": "Путин покани Ердоган на парада на Победата в Москва на 9 май догодина"}
{"url": "https://pik.bg/%D1%87%D0%B5%D1%81%D1%82%D0%B8%D1%82-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%BF%D1%80%D0%B0%D0%B7%D0%BD%D0%B8%D0%BA-news889852.html", "text": "На 8 декември българските студенти празнуват. Студентският празник се чества от 1903 г., когато се е отбелязвал 15-годишният юбилей на Софийския университет, съобщава БТВ. Датата постепенно става празник на всички студенти в България. Академичният съвет на Алма матер решава да отдели патронния празник на висшето училище от общия на 8 декември и определя за свой официален празник 25 ноември – денят на патрона на университета – Св. Климент Охридски. Официално 8 декември е обявен за неучебен ден и за празник на всички български студенти на заседание на Съвета на ректорите от 28 октомври 1994 г. И тази година повечето младежи ще празнуват в зимните курорти. Над 20 000 студенти се събират само в Банско – всички хотели и механи са резервирани. Сподели:", "date": "2019.12.08", "title": "Честит Студентски празник!"}
{"url": "https://pik.bg/%D0%BA%D0%BE%D1%81%D0%BE%D0%B2%D0%BE-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0-%D0%BD%D0%BE%D0%B1%D0%B5%D0%BB%D0%BE%D0%B2%D0%B0%D1%82%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0-news889827.html", "text": "Изборът на шведската академия за наградата за 2019 г., обявен през октомври, предизвика възмущение на Балканите и извън региона. Двама членове на Нобеловата комисия подадоха оставка заради подбора по-рано тази седмица, а членът на шведската академия, историк и писател Петер Енглунд заяви, че ще бойкотира церемонията. Косовският външен министър Бехджет Пацоли заяви, че пратеникът на страната му в Швеция няма да присъства на церемонията по награждаването в Стокхолм във вторник, предава БГНЕС. \"Бойкотът е поради противоречивия носител на Нобелова награда Петер Хандке, приятел и привърженик на политиката на Милошевич“, заяви Пацоли в публикация във Фейсбук. Попитан в петък дали е променил мнението си за случилото се на Балканите през 90-те години, Хандке отговори: \"Харесвам литература, а не мнения. Мразя мнения\". Косово ще бойкотира церемонията за връчване на Нобеловата награда за литература през следващата седмица, заяви външният му министър в събота, в знак на протест срещу наградата, която се връчва на Петер Хандке, австрийски автор, критикуван за откритата подкрепа за сърбите във войните през 90-те години в бивша Югославия. Сподели:", "date": "2019.12.08", "title": "Косово бойкотира Нобеловата награда за литература"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D0%BF%D1%80%D0%B8%D0%B7%D0%BE%D0%B2%D0%B0-%D0%B5%D1%81-%D0%B7%D0%B0-%D0%BE%D0%B1%D1%89%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D1%81%D1%80%D0%B5%D1%89%D1%83-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-news889826.html", "text": "Германия ще даде своя принос, за да гарантира, че Европа е първият въглеродно-неутрален континент, каза Меркел в седмичното си радиообръщение. Тя приветства целта, спомената от председателката на Европейската комисия Урсула фон дер Лайен на среща на върха на ООН за климата по-рано тази седмица, ЕС да постигне климатичен неутралитет до 2050 година. \"Това, разбира се, означава всички страни членки да се обединят. Само че все още не всички са решили да го направят\", добави канцлерът Европейският съюз трябва да действа заедно срещу климатичните промени, ако иска да играе водеща роля в тази област, заяви днес германският канцлер Ангела Меркел, цитирана от ДПА. Сподели:", "date": "2019.12.08", "title": "Меркел призова ЕС за общи действия срещу климатичните промени"}
{"url": "https://pik.bg/%D1%89%D0%B5-%D0%BE%D1%86%D0%B5%D0%BB%D0%B5%D0%B5-%D0%BB%D0%B8-%D0%BD%D0%B0%D0%B9-%D1%81%D1%82%D0%B0%D1%80%D0%BE%D1%82%D0%BE-%D0%BA%D0%B8%D0%BD%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BF%D1%80%D0%B5%D0%B6%D0%B8%D0%B2%D1%8F%D0%BB%D0%BE-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%BA%D0%B8%D1%82%D0%B5-%D0%BD%D0%B0%D0%B4-%D0%B3%D1%80%D0%B0%D0%B4%D0%B0-news889739.html", "text": "Най-старото работещо кино в София е в опасност. \"Влайкова\" се нуждае от нов прожекционен апарат, за да продължи да съществува. От няколко години насам техниката в кино-театъра не отговаря на съвременните стандарти. \"Прожекциите не трябва да бъдат сведени само до задоволително ниво. Апаратурата ни ограничава силно при подбора на филмови заглавия. Ограниченията се отнасят и до така необходимите ни детски анимационни филми, с които да Банка: ОББ ОНЧ \"Антон Страшимиров - 1926\" Сградата е дарение от Мария Влайкова, която я завещава на тогавашното Министерство на просвещението. Идеята е киносалонът да не се използва само за прожекции, но и за културни вечеринки, четения, театрални представления. Киното отваря врати на 3 октомври 1926 г. Самата Влайкова умира 3 месеца по-късно. Тя е съпруга на известния писател и общественик Тодор Влайков. След даренията на земята обаче следват кредити, заеми от банки и ипотекирани имоти. През 1927 г. българската държава поема дълговете около построяването на сградата на овдовелия г-н Влайков. Така през 1949 г. със специално постановление на Министерски съвет, имотът е дарен за вечно ползване на читалище \"Антон Страшимиров\". Именно това е желанието на Мария Влайкова, описано и в нейното завещание. При бомбардировката над София на 29 срещу 30 март 1944 г. киното изгаря заедно с инвентара. Тогавашният наемател геройски възстановява сградата през същата година със свои лични средства, като влага 710 177 лева. можем да посрещаме в читалищния кино салон най-младите зрители, искащи да се докоснат до магията на седмото изкуство\", съобщиха от кино \"Влайкова\". За да може емблематичното кино на ул. \"Иван Асен II\" № 11 да заработи като модерен киносалон, е необходимо спешно да бъде закупена дигитална кино машина, отговаряща на стандартите и възможността за достъп до филми в днешния кино формат. Техниката струва около 75 000 лева, а киното няма възможността да покрие тази сума със собствени средства. Затова киното стартира дарителска сметка. Всеки, който има възможност и иска да помогне на киното, може да го направи на банковата сметка: Банкова сметка: BG73UBBS80021088636540 От ръководството заявиха, че ще се обърнат към бизнесмени и заможни хора. Ще кандидатстват във фондации, при нужда ще се обърнат за помощ и към Столична община. \"Вярваме, че кампанията ще бъде успешна и при евентуално набиране на повече средства от необходимите ни за закупуването на прожекционният апарат, ще започнем поетапна подмяна на озвучителна, осветителна техника и закупуване на нов кино екран\", коментират от \"Влайкова\", съобщава \"Трафик нюз\". Строежът на киното започва още през 1925 г. Сподели:", "date": "2019.12.08", "title": "Ще оцелее ли най-старото кино в столицата, преживяло бомбардировките над града"}
{"url": "https://pik.bg/%D1%83%D1%87%D0%B5%D0%BD%D0%B8%D1%82%D0%B5-%D1%83%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D0%BC%D0%BE%D0%B7%D1%8A%D1%87%D0%BD%D0%B8%D1%82%D0%B5-%D0%B3%D1%8A%D0%BD%D0%BA%D0%B8-%D0%BF%D1%80%D0%B8-%D0%BF%D0%BE%D0%BB%D1%8F%D1%80%D0%BD%D0%B8%D1%82%D0%B5-%D0%B8%D0%B7%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D0%B8-news889814.html", "text": "Мозъчните гънки на германските полярни изследователи са намалели по размер след 14-месечно пребиваване на станция в Антарктида, сочи съвместно изявление на берлинската клиника „Шарите“ и института „Макс Планк“, публикувано на портала EurekAlert и цитирано от РИА Новости. Общо девет участници в експедицията до германската станция в Антарктида „Ноймайер“ - петима мъже и четири жени са се съгласили да участват в проучването. Учените са се опитали да установят как условията на живот в пълна изолация на фона на полярната зима и липсата на лично пространство могат да повлияят на структурата и размера на мозъка. Те се интересували особено от състоянието на хипокампуса – чифтен орган, части от който са разположени в двете полукълба на мозъка, но са свързани чрез специални нервни влакна. Преди, по време и след експедицията, деветимата доброволци са преминали тестове за когнитивни способности, взети са им кръвни проби и структурата на мозъка им е била записана с помощта на Ядрено-магнитен резонанс (ЯМР). Подобни тестове са били проведени и на участници в контролната група, състояща се също от девет души. Крайните измервания са показали, че зъбчатата гънка на хипокампуса, която е отговорна за пространственото мислене и форматирането на паметта, е станала по-малка при полярните изследователи, отколкото при представителите на контролната група. Същото се отнасяше и за нивото на протеина BDNF, вещество, което стимулира и поддържа развитието на невроните. Ръководителят на проекта, д-р Александър Стан, нарече резултатите от проучването важни, въпреки че той призна, че към тях трябва да се подхожда с повишено внимание поради малкия брой участници в експеримента. Сподели:", "date": "2019.12.08", "title": "Учените установиха намаляване на мозъчните гънки при полярните изследователи"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%BE%D1%82%D0%BF%D1%83%D1%81%D0%BA%D0%B0-%D0%B5%D0%B4%D0%BD%D0%BE%D0%BA%D1%80%D0%B0%D1%82%D0%BD%D0%B0-%D0%BF%D0%BE%D0%BC%D0%BE%D1%89-%D0%BE%D1%82-700-%D0%B5%D0%B2%D1%80%D0%BE-%D0%B7%D0%B0-%D0%B1%D0%B5%D0%B4%D0%BD%D0%B8%D1%82%D0%B5-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-news889752.html", "text": "Правителството на Гърция отпуска еднократна помощ от 700 евро за безработни и хора с ниски доходи в страната, съобщи БНР. Социалната мярка важи и за чужденците, включително за българите, които отговарят на условията и живеят в страната поне 10 години. По 700 евро еднократна помощ получават социално слабите семейства в Гърция, информират от финансовото министерство на южната ни съседка. Право на тази помощ имат семейства с 4 деца и такива, в които поне  един или двамата родители са безработни повече от година. Същата сума се изплаща и за деца с увреждания. Право на помощ имат и чужденци, които плащат данъците си в Гърция и пребивават в страната поне 10 години. Подаването на документи се извършва по електронен път, а помощите ще се изплатят до края на годината. Специалисти съветват подаването на документи да се извърши от счетоводителя, който изготвя данъчната декларация на гражданите, като услугата е безплатна. По предварителни проучвания 953 000 гръцки семейства имат право на помощ от 700 евро. Сподели:", "date": "2019.12.08", "title": "Правителството на Гърция отпуска еднократна помощ от 700 евро за бедните семейства"}
{"url": "https://pik.bg/%D1%81%D0%BB%D0%B5%D0%B4-%D0%BC%D0%B0%D1%81%D0%BE%D0%B2%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D1%89%D0%B5-%D0%BF%D1%80%D0%B5%D1%80%D0%B0%D0%B7%D0%B3%D0%BB%D0%B5%D0%B4%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news889877.html", "text": "Френският президент Еманюел Макрон ще се срещне днес с министрите от кабинета, с които беше изготвена радикалната пенсионна реформа, която предизвика национална стачка в страната, която прекъсна голяма част от парижкия транспорт, предава „Франс Прес”, цитирана от „Фокус”. Транспортните услуги остават парализирани и днес. Само две от линиите в метрото оперират във френската столица. От шестте влакови линии в Париж функционира само една. Стачките започнаха по-рано, след като бяха оповестени плановете за реформа в пенсионната система в страната, която предвижда намаляване на някои пенсии и премахване на правото на работници в редица отрасли да се пенсионират по-рано. Премиерът на Франция Едуард Филип настоя по-рано, че правителството няма да се откаже от плана. „Ако не направим широкообхватна, сериозна и прогресивна реформа днес, някой друг ще направи брутална такава утре“, каза премиерът, цитиран от френските медии. От своя страна ръководителите на профсъюзите във Франция, организатори на стачките, заявиха, че те няма да спрат, докато не бъде оттеглена реформата. Премиерът скоро ще оповести всички детайли от плана на правителството, който може да предизвика допълнително напрежение. В протестите на 5 декември участваха поне 800 000 души, като се стигна и до отделни сцени на насилие. Сподели:", "date": "2019.12.08", "title": "След масовите протести: Еманюел Макрон ще преразгледа пенсионната реформа във Франция"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-64-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%81%D0%B5%D0%BB%D0%BE-%D0%BA%D1%80%D0%B0%D0%B9-%D0%BA%D1%83%D0%B1%D1%80%D0%B0%D1%82-news889890.html", "text": "64-годишен мъж е загинал при пожар в дома си в кубратското село Севар, съобщиха от ОДМВР – Разград, цитирани от „Фокус”. Според данните, сигналът за пожара е подаден около 20:20 часа снощи на тел.112. След потушаването на пламъците при първоначалния оглед е намерено тялото на самотно живеещия мъж. Тялото е откарано за аутопсия в МБАЛ - Търговище. Уведомен е дежурният прокурор. По случая е образувано досъдебно производство. Сподели:", "date": "2019.12.08", "title": "Трагедия: 64-годишен мъж загина при пожар в село край Кубрат"}
{"url": "https://pik.bg/%D0%BC%D0%B0%D1%81%D0%BE%D0%B2%D0%BE-%D0%BC%D0%B5%D0%BB%D0%B5-%D0%BF%D1%80%D0%B5%D0%B4-%D0%B1%D0%B0%D1%80-%D0%BE%D0%BA%D1%8A%D1%80%D0%B2%D0%B0%D0%B2%D0%B8-%D1%83%D0%BB%D0%B8%D1%86%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news889887.html", "text": "Масово меле в малките часове на деня окървави улицата пред комплекс 21 век. Информацията е все още оскъдна и няма официални данни. По неофициална информация обаче в боя са участвали няколко души, има и пострадал, който е в болница. Според данните пострадалият мъж, който е под лекарско наблюдение, е без опасност за живота, съобщава \"Хасково нет\". Вероятно групата е излязла от нощния бият в близост до мястото на инцидента. Тази сутрин по шосето все още личаха ясно пресни пресните следи от мелето. На място има полицейски патрулки я и дознатели. Заради не приключилата работа на униформените по огледа и събирането на доказателства, от кръстовището при 21 век и Първа поликлиника към Кърджалйиска не се допуска преминаването на транспортни средства. Сподели:", "date": "2019.12.08", "title": "Масово меле пред бар окървави улица в Хасково"}
{"url": "https://pik.bg/%D0%BF%D1%80%D0%BE%D1%84-%D0%BE%D0%B3%D0%BD%D1%8F%D0%BD-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%81%D0%BB%D0%B0%D0%B2%D0%B8-%D0%B8-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%BD%D0%BF%D0%BA-%D0%B0-%D0%BA%D0%BE%D0%B9-%D1%89%D0%B5-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B8%D1%8F-%D0%BF%D1%80-news889865.html", "text": "Това, което ми направи недобро впечатление, са думите на Слави Трифонов - че решението на съда е \"безумие\". Това подронва устоите на държавата - ако приемем, че нашата правосъдна система е безумна. Това заяви пред Нова телевизия проф. Огнян Герджиков, коментирайки \"емоционалния\" коментар на новоизпечения политик Слави Трифонов, който обруга решението на съда, отрязал регистрацията на партията му \"Няма такава държава\". \"В крайна сметка съдът е този, който решава. Освен това на мен лично и самото наименование на партията ме смущава. \"Няма такава държава\" намеква за отричане на държавността. Това не е морално. Проф. Близнашки, който е тесен специалист в материята, беше категоричен, че такова име не бива да бъде регистрирано. Това, което според мен ще стане - ще се наложи те да сменят името и логото и тогава няма да има никакъв проблем ида са добре дошли в политическия живот\", коментира известният юрист, според когото никой не може да се постави над закона в студиото на Нова телевизия. Както ПИК съобщи, минути преди Герджиков там бяха двама от сценаристите на Трифонов - Тошко Йорданов и Филип Станев. \"Аргументите\" на Йорданов към решението на съда се сведоха до твърдението, че това е \"глупаво решение\". Сценаристът обаче мина границата на добрия тон и нападна тв водещата Мартина Ганчева. Изнервеният гост заяви, че тя му задава \"глупави въпроси\". Проф. Герджиков коментира и решението на Министерски съвет от вчера - да се създаде независима позиция за наблюдаващ прокурор, който да следи за дейността на главния: \"Има известна логика. Но на свой ред се питам - този прокурор, който ще наблюдава главния прокурор, него кой ще го надзирава. В историята ни досега не знам да е имал проблем, свързан с главния прокурор, а се смениха много\". Сподели:", "date": "2019.12.08", "title": "Проф. Огнян Герджиков скочи срещу Слави и промените в НПК: А кой ще проверява независимия прокурор?"}
{"url": "https://pik.bg/%D1%81%D0%B0%D1%89-%D0%BF%D0%BE%D0%B4%D0%BD%D0%BE%D0%B2%D0%B8%D1%85%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-news889828.html", "text": "През септември САЩ и талибаните бяха на прага на подписването на споразумение, което щеше да накара Вашингтон да започне да изтегля хиляди войски в замяна на гаранции за сигурност. Очакваше се също то да проправи пътя към преките преговори между талибаните и правителството в Кабул и в крайна сметка до възможно мирно споразумение след повече от 18 години война. Същият този месец Тръмп нарече многогодишните усилия „мъртви“ и оттегли поканата към бунтовниците да се присъединят към тайни разговори при оттеглянето си в САЩ в Кемп Дейвид след убийството на американски войник, припомня БГНЕС. \"САЩ се присъединиха днес към преговорите в Доха. Фокусът на дискусията ще бъде намаляването на насилието, което води до вътрешноафганистански преговори и прекратяване на огъня\", заяви американски източник, информиран за случващото се. Говорителят на талибаните в Катар Сухаил Шахин потвърди разговорите в своя акаунт в Туитър, като заяви, че те са възобновени от мястото, където са били прекъснати. \"Разговорите се въртяха около подписването на споразумение и свързаните с него въпроси\", написа той. САЩ подновиха преговорите с талибаните в Катар в събота. Това заявиха двете страни, три месеца след като президентът Доналд Тръмп рязко спря дипломатическите усилия, които биха могли да сложат край на най-дългата война в Америка. Сподели:", "date": "2019.12.08", "title": "САЩ подновиха преговорите с талибаните"}
{"url": "https://pik.bg/%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B2%D1%80%D0%B0%D1%82%D0%B0%D1%82%D0%B0-%D0%BA%D1%8A%D0%BC-%D0%B5%D0%B2%D1%80%D0%BE%D0%BF%D0%B0-%D0%B5-%D0%BF%D1%80%D0%B5%D0%B7-%D1%81%D0%BE%D1%84%D0%B8%D1%8F-news889901.html", "text": "Вратата към Европа е през София, а в момента България е водач на Балканското движение към Европейския съюз. Това заяви при закриването на международната конференция „Западни Балкани“ евродепутатът Ангел Джамбазки. Организатори на събитието са Фондацията за европейска реформа New Direction, вицепрезидент на която е членът на EП и групата на Европейските консерватори и реформисти и заместник-председател на ВМРО Ангел Джамбазки, и Международния републикански институт (IRI). „Надявам се участниците в този разговор да разбраха, че вратата към Европа е през София. За добро или за лошо, в света има геополитически цикли, но в този момент, тук и сега, България е водачът на Балканското движение към Европейския съюз. Ние подаваме братска, приятелска ръка на всеки един от вас. Добре сте дошли! Разбира се, има много неща, които трябва да се направят. Разбира се, има промени във вашите общества, които трябва да се случат. И те ще се случат. Но ако вашият избор – разумен, свободен, демократичен, е Европейският съюз, той минава през братската ръка, която ние ви подаваме от София“, заяви Джамбазки. Той обърна специално внимание на ролята на НАТО и необходимостта от промени в Европейския съюз. „НАТО е организацията, от която трябва да се взима пример. Много по-организирана, с много по-плътно присъствие. Много по-бързо реагираща от Европейския съюз. Европейският съюз трябва да бъде променен. Неслучайно в заглавието на нашата група в Европейския парламент, освен консерватори, присъства и думата реформисти. Eвропейският съюз трябва да бъде много по-бърз, много по-реактивен, много по-последователен и по-честен. Какъвто е Северноатлантическият договор или НАТО“, каза още Ангел Джамбазки. Евродепутатът подчерта, че всяка от държавите трябва да избере своя път. „Никой не може да бъде заставен да се присъединява към един или друг военен или геополитически съюз. Разговорът с всяка една от държавите минава през обществото й. И ако те решат, винаги са добре дошли. Първо в София, а после и в Северноатлантическия договор и Европейския съюз. Този разговор трябва да продължи и ще продължи“, завърши Джамбазки. Вицепремиерът и министър на външните работи Екатерина Захариева пък подчерта, че започването на преговори за членство в ЕС на Република Северна Македония и Албания не трябва да се отлага заради френското предложение за нова методология за преговорите за присъединяване. Тези процеси могат да вървят паралелно. „Част от реформите, предложени от Франция, са приемливи за България, но това не означава, че даването на зелена светлина за започване на преговори с Република Северна Македония и Албания, трябва да се отложи до приемането на новата методология. Двата процеса могат да вървят едновременно“, заяви външният ни министър. Екатерина Захариева изрази надежда, че през следващите 6 месеца Република Северна Македония и Албания ще получат зелена светлина за започване на преговори. „Понякога съм от най-остро звучащите външни министри за това, че ЕС не може да вземе решение. Вината не е само в съюза. Голяма отговорност имат и страните –кандидатки“, заяви Захариева. Тя призова шестте страни да извършват необходимите реформи, макар и понякога те да са болезнени и скъпи. Външният ни министър направи преглед на постигнатото в процеса на европейската интеграция на шестте страни като подчерта, че „на Балканите нещата никога не са черни или бели“. Според нея от една страна, например, имаме подписан договор за приятелство и добросъседство с Република Северна Македония, но от друга страна той не се изпълнява с достатъчно добро темпо, особено в частта за историята. Има отворени много преговорни глави с Черна гора, но има блокиран диалог между Белград и Прищина; отне година да бъде формирано правителство в Босна и Херцеговина и в същото време има напредък в евроатлантическата интеграция с приемане на план за действие и сътрудничество на страната с НАТО. Екатерина Захариева подчерта приноса на България за запазването на европейския фокус върху страните от Западните Балкани. „Най-важното, което бе постигнато в резултат на Българското председателство на Съвета на Европейския съюз, е, че фокусът не се измести от Балканите и след края му. Европейската перспектива на шестте страни е основен приоритет и на следващото председателстващо трио. Успяхме да наложим тази тема на целия ЕС“, каза Захариева. - В началото започнахме председателството си с 15 страни - членки, приятели на европейската интеграция на Западните Балкани, а в края имахме 26“. Като пример за възможност за по-голяма европейска ангажираност на една от страните–кандидатки – Република Северна Македония, външният ни министър даде и предстоящото съвместно с България председателство на Берлинския процес. Сред основните му приоритети се планира да бъде свързаността – инфраструктурна, дигитална, връзките между младите хора, екология, образование и сигурност. В конференцията „Западни Балкани“ участваха още българският еврокомисар Мария Габриел, министърът на околната среда и водите Нено Димов, заместник-министърът на правосъдието Николай Проданов, Роберт Пшчел – старши експерт „Русия и Западни Балкани“ в НАТО, посланикът на Европейския съюз в Косово Наталия Апостолова, народни представители, експерти в областта на геополитиката, международните отношения и националната сигурност, представители на европейските институции и неправителствени организации. На срещата в София бяха обсъдени ключови теми, свързани с бъдещето на Западните Балкани като сигурност, миграция и присъединяване към НАТО, регионално сътрудничество и укрепване на трансатлантическия ангажимент, предизвикателства и бъдещи важни решения пред региона. Проведена бе и „Кръгла маса на младия политически лидер“ за бъдещето на Западните Балкани. Сподели:", "date": "2019.12.08", "title": "Джамбазки: Вратата към Европа е през София"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BA%D1%8A%D0%BC-%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D0%BF%D0%BE%D0%B6%D0%B5%D0%BB%D0%B0%D0%B2%D0%B0%D0%BC-%D0%B2%D0%B8-%D0%B4%D0%B0-%D0%BF%D0%BE%D0%B5%D0%BC%D0%B5%D1%82%D0%B5-%D0%BF%D0%BE-%D0%BF%D1%8A%D1%82%D1%8F-%D0%BD%D0%B0-%D0%BC%D0%B5%D1%87%D1%82%D0%B8%D1%82%D0%B5-%D1%81%D0%B8-%D1%81-%D0%B3%D0%BE%D1%80%D0%B4%D0%BE%D1%81%D1%82-%D0%B8--news889900.html", "text": "Пожелавам Ви да поемете по пътя на мечтите си с гордост, удовлетворение и самочувствие от това, че сте знаещи и можещи. Това написа във „Фейсбук” председателят на парламента Цвета Караянчева по повод студентския празник. „Честит празник, скъпи студенти! Желая Ви от сърце да бъдете смели, образовани и възпитани, успешни в професията и живота! Овладявайте с лекота нови знания, преодолявайте трудностите, намирайте приятели! Вашият личен просперитет е постижим с труд, постоянство и амбиция. Вие можете да се реализирате тук, у дома. Учете и се забавлявайте, наслаждавайте се на младостта и на студентския живот!“, посочи още Караянчева. Сподели:", "date": "2019.12.08", "title": "Цвета Караянчева към студентите: Пожелавам Ви да поемете по пътя на мечтите си с гордост и самочувствие, че сте знаещи и можещи"}
{"url": "https://pik.bg/%D1%81%D1%80%D1%8A%D0%B1%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BD%D0%BE%D0%B2%D0%B8%D1%82%D0%B5-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B8-%D0%B7%D0%B0%D0%BA%D1%83%D0%BF%D0%B5%D0%BD%D0%B8-%D0%BE%D1%82-%D1%80%D1%83%D1%81%D0%B8%D1%8F-news889789.html", "text": "Сръбската армия представи новите хеликоптери, закупени от Русия, на специална церемония на военното летище „Батайница“ край Белград, на която присъства и държавният глава на западната ни съседка Александър Вучич, предава македонската електронна медия A1 On, цитирана от „Фокус”. Съгласно думите на Вучич, новите придобивки „значително ще подобрят работата и възможностите на армията\". Сръбският президент подчерта, че новите хеликоптери Ми-35, F145M и Ми-17 са закупени заради „значително подобрение на състоянието\" на държавния бюджет и заради „значителни отстъпки и облекчения\", дадени от Москва на Белград. Русия достави хеликоптерите няколко месеца преди крайния срок. Те бяха транспортирани в Сърбия с товарен самолет на руската армия два дни преди срещата на сръбския президент Александър Вучич с руския президент Владимир Путин в Сочи на 4 декември. Сподели:", "date": "2019.12.08", "title": "Сръбската армия представи новите хеликоптери, закупени от Русия"}
{"url": "https://pik.bg/23-%D0%BE%D1%82-%D0%BF%D0%BE%D0%B8%D1%81%D0%BA%D0%B0%D0%BB%D0%B8%D1%82%D0%B5-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5-%D0%BE%D1%82-%D1%84%D0%B0%D0%BB%D0%B8%D1%80%D0%B0%D0%BB%D0%B8%D1%8F-%D1%82%D0%BE%D0%BC%D0%B0%D1%81-%D0%BA%D1%83%D0%BA%E2%80%9C-%D1%89%D0%B5-%D0%B3%D0%BE-%D0%BF%D0%BE%D0%BB%D1%83%D1%87%D0%B0%D1%82-%D0%B4%D0%BD%D0%B5%D1%81-news889777.html", "text": "Клиентите на фалиралия туроператор „Томас Кук“ ще получат обратно парите си със закъснение. Новината предизвика бурни реакции от страна на резервиралите почивки, въпреки че, покупките им са защитени от Гаранционния фонд срещу фалити, съобщава ВВС. След като на 23 септември „Томас Кук“ обяви несъстоятелност, на всички, предплатили своята почивка, беше обещана пълна компенсация. От 7 октомври бе отворена онлайн система за подаване на заявления от пострадали от фалита. Именно чрез нея беше съобщено, че основната цел е до 60 дни да се изплатят всички дължими суми. Представители на Сдружението по гражданска авиация (САА) съобщиха, че са получили над 67 хил. иска още в първия ден. Две трети ще бъдат изплатени до този неделя, а общата сума ще достигне 160 мил. паунда. Директорът на САА Ричард Мориарти призна, че е наясно колко много хора ще са притеснени, че няма да получат парите си преди Коледа. Потребителите в социалните мрежи са категорични, че е трябвало да бъдат предупредени по-рано, че процесът ще отнеме повече от 60 дни. Други информират, че не са успели да се свържат с организацията по телефона, за да получат повече информация. Сподели:", "date": "2019.12.08", "title": "2/3 от поискалите обезщетение от фалиралия \"Томас Кук“ ще го получат днес"}
{"url": "https://pik.bg/%D0%B4%D0%B2%D0%B0%D0%BC%D0%B0-%D0%BC%D0%BB%D0%B0%D0%B4%D0%B5%D0%B6%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B0%D0%B2%D1%82%D0%BE%D0%B1%D1%83%D1%81-%D0%B8-%D0%BA%D0%BE%D0%BB%D0%B0-%D0%B2-%D1%88%D1%83%D0%BC%D0%B5%D0%BD-news889892.html", "text": "Двама младежи са пострадали при катастрофа между автобус и лек автомобил в Шумен. Това съобщиха от ОДМВР - Шумен. Инцидентът е станал около 00.30 часа тази нощ на кръстовище образувано от бул. „Симеон Велики“ и ул. “Станционна“. Водач на автобус „Сетра“ със софийска регистрация се движил в посока от Тракийски квартал в посока към автогарата в Шумен. При маневра ляв завой в посока към „Станционна“ бил ударен от движещия се по път с предимство лек автомобил „Мерцедес“ с френски регистрационни номера. След удара в МБАЛ - Шумен е откаран водачът на мерцедеса - 20-годишен жител на село Дибич, и пътникът - 19-годишен от Шумен. След преглед станало ясно, че 19-годишният шуменец е с фрактура на лявата предмишница и счупена челюст. Настанен е за лечение в болничното заведение без опасност за живота. Пътниците в автобуса и водачът са невредими. Водачът на автобуса е 57-годишен мъж от Варна. Той е тестван за алкохол, като пробата му е отрицателна. На водача на мерцедеса е взета кръвна проба за анализ. Двамата са правоспособни. Образувано е досъдебно производство. Сподели:", "date": "2019.12.08", "title": "Двама младежи пострадаха при катастрофа между автобус и кола в Шумен"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%BD%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B2%D0%B5%D1%87%D0%B5-%D0%BD%D0%B5-%D0%B5-%D0%B2%D1%8A%D0%BF%D1%80%D0%BE%D1%81-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE-news889844.html", "text": "Властите в Северна Корея обявиха, че въпросът за унищожаването на ядрените оръжия на страната вече не стои на масата за преговори, като предупредиха Съединените щати да не губят време в опити за продължаване на преговорите. Севернокорейският посланик в ООН Ким Сон заяви, че Вашингтон не изпълнява обещанията си за облекчаване на икономическите санкции срещу Пхенян. \"Изявленията на Доналд Тръмп, че иска сериозен и съдържателен диалог са само печелене на време с вътрешнополитически цели, а именно преизбирането му за президент през 2020 година\", заяви посланикът на Северна Корея в ООН. \"Бих се изненадал, ако Северна Корея действа враждебно - коментира темата американският президент Доналд Тръмп пред репортери в Белия дом, преди да отпътува за Флорида. - Той знае, че ми предстоят избори. Не мисля, че иска да се намеси в тях, но ще видим\". По думите му двустранните отношения са много добри, но, цитирам, \"несъмнено има някаква враждебност\". Сподели:", "date": "2019.12.08", "title": "Властите в Северна Корея с предупреждение: Ядрената ни програма вече не е въпрос на преговори, Тръмп само печели време"}
{"url": "https://pik.bg/%D0%B7%D0%B0%D0%B5%D0%B4%D0%BD%D0%BE-%D0%BD%D0%BE%D0%B1%D0%B5%D0%BB%D0%BE%D0%B2%D0%B8-%D0%BB%D0%B0%D1%83%D1%80%D0%B5%D0%B0%D1%82%D0%B8-%D1%81-%D0%BE%D0%B1%D1%89-%D0%BF%D1%80%D0%B8%D0%B7%D0%B8%D0%B2-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news889845.html", "text": "Нобеловите лауреати за 2019 година отправиха призив за засилване на мерките за борба с климатичните промени, предаде „Ройтерс”, цитирана от БНР. Нобелистите говориха на пресконференция в Стокхолм, където на 10 декември ще получат наградите си. Носителят на Нобел за химия Стенли Уитингъм, отличен за разработването на литиево-йонните батерии, които направиха възможна революцията на мобилните технологии и намаляване употребата на изкопаеми горива, заяви: \"Смятам, че назря времето да решим проблема с климата, но трябва да сме прагматични, защото няма да е лесно. Не можем просто да спрем всичко, което отделя въглероден диоксид. Но мисля, че литиево-йонните батерии ще помогнат за решението като например електрификация на транспорта\". Швейцарският учен Дидие Кело, който спечели Нобеловата награда за физика, за разкриване тайните на еволюцията на вселената, подчерта: \"Аз ще коментирам астрофизичната страна, защото на няколко пъти чух хора да казват, че няма значение, защото в даден момент ще се наложи да напуснем Земята. Това е изключително безотговорно изказване. Звездите са толкова далеч, че изобщо не се надявайте да успеете да избягате от Земята. По-добре да се съсредоточим върху решаването на проблема, а не да мечтаем как ще унищожим и изоставим планетата си\". Американката Естер Дуфло, която е един от тримата лауреати на Нобела за икономика, каза: \"Често хората се надяват, че нещата ще се оправят от самосебе си, защото възобновяемата енергия ще стане по-евтина и ще захранваме консумацията си с нея. Щеше да е чудесно, но не трябва да разчитаме, че ще се случи. Спирането на промените в климата изисква промяна в поведението ни и в консумацията ни, особено в богатите страни\". Сподели:", "date": "2019.12.08", "title": "Заедно: Нобелови лауреати с общ призив за климата"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D1%81%D0%B0%D1%89-%D0%BC%D0%BE%D0%B3%D0%B0%D1%82-%D0%B4%D0%B0-%D0%B8%D0%B7%D0%BF%D1%80%D0%B0%D1%82%D1%8F%D1%82-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D0%B2%D0%BE%D0%B9%D1%81%D0%BA%D0%B8-%D0%B2-%D1%81%D0%B8%D1%80%D0%B8%D1%8F-news889850.html", "text": "Ръководителят на Пентагона Марк Еспър не изключва изпращането на допълнителни войски в Сирия, ако това е необходимо, предава РИА „Новости”, цитирана от „Фокус”. На форума за сигурност в Калифорния Еспър беше попитан дали САЩ разполагат с достатъчно военнослужещи в Сирия. \"Мисля, че е така. И ако не, тогава ще изпратим допълнителни сили\", каза Еспър. По неговите думи, той води постоянни консултации с Генералния щаб на американската армия, както и с Централното командване на въоръжените сили на САЩ, така че техните войски да имат всичко необходимо за изпълнение на задачите си. Еспър подчерта, че Пентагонът все още счита за своя мисия окончателното поражение на терористична групировка „Ислямска държава“. По-рано президентът на САЩ Доналд Тръмп на фона на турската военна операция в Североизточна Сирия изтегли по-голямата част от американските войски от този регион. Известен брой американски военнослужещи остават в Северна Сирия, където според Пентагона те помагат на местните кюрдски сили да охраняват нефтените находища в региона. Сподели:", "date": "2019.12.08", "title": "Шефът на Пентагона: САЩ могат да изпратят допълнителни войски в Сирия"}
{"url": "https://pik.bg/%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%BD%D0%BE-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B0-%D0%B7%D0%BC%D0%B8%D0%BE%D1%80%D0%BA%D0%B0-%D0%B7%D0%B0%D1%85%D1%80%D0%B0%D0%BD%D0%B2%D0%B0-%D1%83%D0%BA%D1%80%D0%B0%D1%81%D0%B0%D1%82%D0%B0-%D0%BD%D0%B0-%D0%B5%D0%BB%D1%85%D0%B0-news889815.html", "text": "Електрическа змиорка в аквариум в град Чатануга, щата Тенеси, е била свързана с поставено в близост коледно дърво. Светлинната украса на елхата се задейства чрез специални електроди, когато животното изпусне заряда си във водата, предава агенция ЮПИ. Сподели:", "date": "2019.12.08", "title": "Иновативно: Електрическа змиорка захранва украсата на елха"}
{"url": "https://pik.bg/%D0%BD%D0%BE%D0%B2-%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-44-%D1%80%D0%B0%D0%B7%D0%BB%D1%8E%D0%BB%D1%8F-%D0%B0%D0%BB%D0%B1%D0%B0%D0%BD%D0%B8%D1%8F-news889903.html", "text": "Поредно земетресение е било усетено близо до Албания. Този път с магнитуд 4,4 по скалата на Рихтер, сочи справка в Европейския средиземноморски сеизмологичен център (ESMC), цитирана от ”Фокус”. Според данните, трусът е бил усетен в 00:14 часа (б.р. 01:14 часа българско време). Епицентърът му е бил на 18 километра южно от град Медова. За сега няма данни за сериозни материални щети. Трусът обаче е бил усетен и в Черна гора. Сподели:", "date": "2019.12.08", "title": "Нов трус: Земетресение с магнитуд 4.4 разлюля Албания"}
{"url": "https://pik.bg/%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D0%BC%D0%B5%D0%B6%D0%B4%D1%83-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B8-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4-%D0%BD%D0%B5-%D1%81%D0%B5-%D0%B4%D0%B2%D0%B8%D0%B6%D0%B8%D1%85%D0%B0-%D0%BF%D0%BE%D0%B2%D0%B5%D1%87%D0%B5-%D0%BE%D1%82-12-%D1%87%D0%B0%D1%81%D0%B0-news889949.html", "text": "Два курса на пътническия влак по направление Кърджали – Димитровград и обратно тази сутрин са били отменени по технически причини , съобщиха от БДЖ, цитирани от агенция \"Фокус\". Това са влакът, заминаващ от Кърджали за Димитровград в 07.12 ч., и тръгващият от Димитровград за Кърджали в 05.00 ч . Проблемът е бил причинен от дерайлирала в събота вечерта мотриса до спирка „Желязна врата“ след гара „Кърджали“. Мотрисата е излязла от релсите поради паднала на релсите скала. Няма пострадали при произшествието. Във влака по време на инцидента са пътували трима души, които не са пострадали и са били извозени с автобус. Не са пътували също влакът, който е трябвало да тръгне в в 17.05 ч. от Момчилград към Пловдив, в участъка Кърджали – Димитровград, и пътническият влак Подкова – Момчилград, заминаващ от гара „Подкова“ в 18.40 ч. в събота вечерта. За повече от половин денонощие е било блокирано движението на влакове в между гарите „Димитровград“ и „Кърджали“. Пътниците са били извозвани с автобус. Сподели:", "date": "2019.12.08", "title": "Влаковете между Кърджали и Димитровград не се движиха повече от 12 часа"}
{"url": "https://pik.bg/%D0%B8%D0%BC%D0%BE%D1%82%D0%BD%D0%B8-%D1%81%D0%BA%D0%B8%D1%86%D0%B8-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D0%B8%D0%B7%D0%B2%D0%B0%D0%B4%D1%8F%D1%82-%D0%B2-%D0%BF%D0%BE%D1%87%D1%82%D0%B8-%D0%B2%D1%81%D1%8F%D0%BA%D0%BE-%D0%BD%D0%B0%D1%81%D0%B5%D0%BB%D0%B5%D0%BD%D0%BE-%D0%BC%D1%8F%D1%81%D1%82%D0%BE-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news889896.html", "text": "Услугите на Агенцията по геодезия, картография и кадастър са достъпни в почти всяко населено място. Издаването на имотни скици, например, справки за поземлени имоти и схеми на самостоятелни обекти може да стане на поне 1180 гишета в цялата страна. Такъв документ можете да получите във всяка от 28-те служби по геодезия, картография и кадастър, разположени в областните градове на страната. Нотариусите също имат право да изваждат скици от Кадастрално-административната информационна система на АГКК. До момента 665 нотариуса в страната са регистрирани в поддържания от агенцията регистър на оправомощените лица с право да издават документи. Изваждането на самата скица се прави по електронен път чрез КАИС, която е интегрирана в сайта на АГКК. Всеки ден в страната нотариуси заявяват и получават по електронен път между 15 и 20 имотни скици. В поне 116 общини в България също могат да бъдат издадени скици, като тази услуга се осигурява на гражданите от 287 техни служители. Тези служители имат право да издадат документа на хартия и да го подпечатат с мокър печат на АГКК. В общинските служби по земеделие също могат да се получат такива документи от специално упълномощени за целта служители. Промените в ЗКИР и наредбите към него дадоха възможност и на всички геодезисти, които желаят, да издават имотна скица. Те също имат право на достъп до Кадастрално-административната информационна система на АГКК. Към момента 61 лица, придобили правоспособност по реда на ЗКИР имат право да извършват административно обслужване с кадастрална информация. Геодезистите могат да разпечатват имотната скица на хартия и да я подпечатват с печата на агенцията. Освен в регионалните представителства на АГКК, във всеки областен град, за улеснение на хората са осигурени изнесен Сподели:", "date": "2019.12.08", "title": "Имотни скици могат да се извадят в почти всяко населено място в страната"}
{"url": "https://pik.bg/%D0%BA%D0%B0%D0%BA%D0%B2%D0%BE-%D0%B4%D0%B0-%D0%BE%D1%87%D0%B0%D0%BA%D0%B2%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D1%82%D0%B0%D0%B7%D0%B8-%D0%BA%D0%BE%D0%BB%D0%B5%D0%B4%D0%B0-news889853.html", "text": "Коледните празници бързо наближават и това е времето, в което всичко ни се струва магическо. Един от най-хубавите моменти е, когато намериш нещо под елхата и знаеш, че има човек, който мисли за теб и те цени. И, ако подаръците остават загадка до коледната сутрин, то астрологията може да ви каже какво да очаквате този празничен сезон. Овни, пригответе се нещо романтично тази Коледа. Тези дни се чувствате щастливи и уверени, което привлича хората към вас. Ако сте необвързани, бъдете внимателни на коледното парти, тъй като има вероятност вашата любов да е точно там. Освен романтика, този коледен сезон ви е приготвил и още позитивни емоции. Не се притеснявайте да се съгласите с предложнията, които застават пред вас. Може да ви се наложи да излезете от комфортната си зона, но скоро след това ще разберете, че си е заслужавало. Представителите на този знак трябва много добре да контролират емоциите си по време на празниците. Въпреки, че ще бъдете заобиколени от приятели и роднини, може да се почувствате некомфортно и дори да ви стане скучно. Причината затова може да се крие у вас и в невъзможността ви да внимавате в разговора, а и често не забелязвате какво се случва около вас. Нови възможностни ще се отворят пред вас, но някои от Телци могат да ги пропуснат заради своята разсеяност. Слезте на земята и внимавайте повече в събитията, които се случват сега. Не знаете точно коя оферта може да преобърне живота ви. Тази Коледа ще е повратна точка за много от представителите на зодия Близнаци. По време на празниците ще успеете да разрешите конфликти, които ви тормозят толкова дълго и най-накрая ще продължите напред. Освен това коледните и новогодишните купони, на които ще присъствате, ще бъдат изключително забавни и често вие ще бъдете в центъра на вниманието. Опитайте се да държите емоциите си под контрол и ще прекарате едни щастливи празници. Обикновено Раците обичат всичко да се върти около тях, но тази Коледа те ще заложат на по-голямото лично пространство. Ще искате да прекарате колкото се може повече време с хората, които обичате, тъй като през последната година не сте имали много време за тях. Опитайте се поне по Коледа да забравите за работата. Въпреки това, отваряйте очите си на четири, защото може някоя апетитна оферта в професионален план да се изправи на пътя ви. Астролозите съветват Лъвовете да внимават с емоциите си и особено много с острия си език. По време на празниците не е нужно всеки да усети от цинизма и критиката на зодията. Опитайте се да приемете любовта, която хората около вас ви показват и не бъдете твърде студени към околните. Коледният сезон се очертава да бъде магичен и запомнящ се за някои от вас като това може да е свързано с увеличаване на семейството или пък повишаване на заплатата. За необързаните представители на зодията, Коледа ще е моментът, в който може да срещнете любовта на живота си. Трябва само да отворите сърцето си за магията, която празникът носи. Е, Деви, тези празници ще бъдат наистина весели за вас. През цялото време ще бъдате заети да ходите от купон на купон, а всеки ваш близък или приятел ще иска да прекара всяка свободна минута във вашата компания. Не забравяйте обаче да се грижите за себе си и все пак да си починете през неработните дни. Ако успеете да си направите правилно графика, Коледа и дните около нея, ще бъдат един незабравим период. Пригответе се за много задачи през тези празници. Всеки ще се допитва до вас и ще разчита на вашите съвети за абсолютно всичко. Независимо дали става дума за правилняит подарък или за подредбата на масата за Бъдни вечер, то Везните ще са първите, на които ще им звънне телефонът. Опитайте се да бъдете търпеливи и да отговаряте спокойно на всяка една молба. Не се чувствайте виновни, ако откажете на някого, тъй като и вие имате своите задължения. Въпреки цялото напрежение, ще успеете да успокоите нервите си и да осигурите на вас и вашите близки една незабравима Коледа. За съжаление, Скорпионите няма да прекарат много спокойна Коледа. Нервните ще завладеят тялото ви и постоянно ще намирате нещо, за което да бъдете недоволни. Независимо дали ще е човек, който е пропуснал партито, украса, която не върви с останалите, или пък подарък, който не е бил приет, както се очаквали, всичко ще ви се забива в очите като игли. Опитайте се да починете малко и да отпуснете тялото и ума си. Помнете, че не си заслужава да се изнервяте на всяко малко нещо, което всъщност не е толкова важно. Е, това се казва \"Весела Коледа\". Стрелците ще прекарат едни от най-вълшебните празници от целия зодиак. Всичко ще протече точно така, както сте си го представяли и дори по-добре. Партита ще валят всеки уикенд и всяко ще е по-забавно от предното. Представителите на този знак ще трябва да бъдат много по-гъвкави към различни ситуации, за да може празниците да протекат нормално. Независимо колко добре планувате дните си, понякога сметките ви може да излязат криви. Това обаче не трябва да ви паникьосва, защото нещата все някакси ще се наредят. Опитайте се да си направите списък с нещата, които задължително трябва да свършите тази Коледа. Това ще ви помогне да преминете през натовареното ежедневие и да успеете да прекарате голяма част от времето си с хората, които обичате. Представителите на този знак също попадат в класацията за най-вълшебна Коледа. И докато Стрелците са някъде из таблицата, то Водолейте са начело й. Те ще получат подаръците, за които са мечтали, ще имат успех в любовта, кариерата ви ще потръгне нагоре, а с нея ще се подобри и финансовото ви състояние. Единственото, което се изисква от вас, е да си починете пълноценно и да се наслаждавате на всяка една минута от коледните празници. Прекарайте и колкото се може повече време с приятели и семейството. Няма почивка за Рибите. Те ще работят и този празничен сезон, опитвайки се да подобрят финансовото и професионалното си състояние. Едно обаче е сигурно - ще имате големи успехи на любовния фронт. Представителите на тази зодия, които все още не са намерили любовта, е хубаво да внимават по време на коледните празници. Възможно е да намерите човека, когото сте търсили дълго време. Може да се окаже близък ваш приятел, който няма смелостта да направи първата крачка. Вие обаче не бъдете толкова уплашени и тръгнете към него. Сподели:", "date": "2019.12.08", "title": "Какво да очаква всяка зодия тази Коледа"}
{"url": "https://pik.bg/%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D1%81-%D0%BC%D0%BD%D0%BE%D0%B3%D0%BE-%D0%B8%D0%BD%D1%82%D0%B5%D1%80%D0%B5%D1%81%D0%B5%D0%BD-%D1%85%D0%BE%D0%B4-news889937.html", "text": "Треньорът на сръбската голяма звезда Новак Джокович - хърватската легенда Горан Иванишевич, разкри много интересни подробности за подготовката на Ноле за новия сезон. \"Започваме тренировки на 9 декември в Монте Карло и на 16-и отиваме в Абу Даби на демонстративния турнир. После сме в Дубай до Коледа, като там Мариан Вайда поема водещата роля и ще придружава Новак в Австралия\", обясни Иванишевич пред сръбския сайт Zurnal. Това обаче не означава, че Джокович няма да има нужда от услугите на Иванишевич след турнира от Шлема в Мелбърн, където Ноле ще защитава миналогодишната си титла, акцентира \"Гол\". \"Новак иска да пътува само с един главен треньор. С Мариан се разбрахме той да бъде с Новак на Australian Open и \"Ролан Гарос\", а аз - на \"Уимбълдън\" и US Open. Подобно разделение ще има и на останалите турнири. Аз все пак ще бъда в Мелбърн, но за участието ми в турнира при ветераните. Обичам да играя в него\", каза още шампионът на \"Уимбълдън\" за 2001 година. Сподели:", "date": "2019.12.08", "title": "Джокович с много интересен ход"}
{"url": "https://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81-%E2%80%9E%D0%BC%D0%BD%D0%BE%D0%B3%D0%BE-%D0%B2%D0%B0%D0%B6%D0%BD%D0%B8%E2%80%9C-%D1%83%D1%81%D0%BF%D0%B5%D1%88%D0%BD%D0%B8-%D1%82%D0%B5%D1%81%D1%82%D0%BE%D0%B2%D0%B5-%D0%BD%D0%B0-%D0%BF%D0%BE%D0%BB%D0%B8%D0%B3%D0%BE%D0%BD%D0%B0-%D0%B2-%D1%81%D0%BE%D1%85%D0%B5-news889863.html", "text": "Северна Корея е извършила „много важни“ успешни изпитания на полигона за изтрелване на сателити в Сохе, съобщи ТАСС, цитирана от „Фокус”. Руската агенция се позовава на пхенянски медии. „Резултатите от изпитанията ще окажат съществено влияние в бъдещето на изменението на стратегическата позиция за Корейската народнодемократична република (КНДР)“, се посочва в съобщението на държавната информационна агенция. В него обаче не се уточнява какъв тип изпитание е било проведено. На 6 декември американската телевизия CNN обяви, че властите в Пхенян се готвят да възобновят ракетните тестове на полигона в Сохе. Въпросът за ликвидирането на ядрени съоръжения на Северна Корея беше засегнат на среща между президента на САЩ Доналд Тръмп и лидера в Северна Корея Ким Чен Ун в Ханой през февруари тази 2019 г. В резултат на консултациите стана известно, че Пхенян предлага да ликвидира ядрените обекти в Йонбьон, като изисква в замяна смекчаването на режима на санкции. Американската страна обаче не се съгласи на това, казвайки, че ликвидирането на тези съоръжения няма да е достатъчно. Сподели:", "date": "2019.12.08", "title": "Северна Корея с „много важни“ успешни тестове на полигона в Сохе"}
{"url": "https://pik.bg/%D0%B1%D0%B5%D0%B7-%D0%B3%D1%80%D1%8A%D0%BC%D0%BA%D0%B8-%D0%B7%D0%B8%D0%BC%D0%BD%D0%B8-%D0%BF%D0%BE%D0%BA%D1%83%D0%BF%D0%BA%D0%B8-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news889920.html", "text": "Грандът Левски най-вероятно няма да осъществи гръмки зимни покупки, сочи информация на \"Меридиан Мач\". Като причина се визира огромната за родните стандарти сума, която тимът е вложил за летните трансфери. Твърди се, че от клуба обаче не са много доволни от представянето на част от привлечените играчи. Все пак на \"Герена\" може и да има нови попълнения, се сочи в информацията. Добавя се, че това обаче ще стане при определени условия. Набелязаните за трансфер футболисти да бъдат свободни агенти. Другият вариант е \"сините\" да продадат някой от играчите си и част от спечелените пари да бъдат вложени в привличането на нов футболист. Сподели:", "date": "2019.12.08", "title": "Без гръмки зимни покупки на \"Герена\"?"}
{"url": "https://pik.bg/%D1%81%D1%8A%D0%B4%D0%B1%D0%B0-%D0%BF%D0%B5%D0%B2%D0%B5%D1%86%D1%8A%D1%82-%D1%82%D0%B8%D1%85%D0%BE%D0%BC%D0%B8%D1%80-%D0%B1%D0%B8%D0%BB-%D0%B7%D0%B0%D1%85%D0%B2%D1%8A%D1%80%D0%BB%D0%B5%D0%BD-%D0%B2-%D0%BA%D0%BE%D1%84%D0%B0-%D0%B7%D0%B0-%D0%B1%D0%BE%D0%BA%D0%BB%D1%83%D0%BA-%D0%BA%D0%B0%D1%82%D0%BE-%D0%B1%D0%B5%D0%B1%D0%B5-news889897.html", "text": "От изоставено дете в кофа за боклук до изгряваща звезда на музикалната сцена. В това изречение се събира житейският път на Тихомир Митов. В песента „ Аз съм тук” младото момче споделя откровено, че като бебе е изоставен, но за щастие намерен и впоследствие осиновен, възпитан и отгледан щастливо. „Песента е моята съдба и с годините се превърна и в моя мисия. В нея разказвам освен своята история, освен за своето осиновяване, идеята на „Аз съм тук” и кампанията, която следва с нея, е да помагам на други осиновени деца”, разказва Тихомир. „Много малко от институциите са готови да говорят за това, много малко хора за готови да говорят за това. Не трябва да бъде тема табу. И до ден днешен се правят такива неща, каквито са се случвали и през 90-те, каквито са се случили и на мен – издават се смъртни актове на деца, които са живи, изхвърлят се деца, оставят се, разменят се”, заяви пред Нова телевизия младият мъж. Истинска история от живота, с обрати, сълзи, но и с много любов. Когато е само на 7, случайно разбира от непознати, че е осиновен. „Една съседка, която познавах бегло, се приближи към мен, казвайки ми: „Ти знаеш ли, че твоите родители не са ти истински родителите. Те са те осиновили”. Толкова се сринах психически. Не знаех как да възприема тази информация. Затичах се до 5-я етаж. Моите родители видяха, че съм притеснен. Попитах ги истина ли е. Баща ми не знаеше как да реагира. Майка ми се разстрои, взе един стол, седна, разплака се. След което ми разказа цялата история”, споделя Тихомир. Бъдещите родители на Тихомир не могат да имат деца и се борят за осиновяване. Не системата, а съдбата им прави подарък. Безценен. „В един от дните, в които те идват до София, за да си избират деца, ме намират изоставен в кофа за боклук”, разкрива младежът. Чак след година дела и борба с институциите, бебе Тихомир си е вече у дома. „Не са се отказали. До ден днешен не са се отказали от мен. Когато сме си говорили с майка ми, тя ми каза: „Ти си моето дете. В момента, в който те видях, казах, че това е детето. След година, когато са дошли да ме вземат,съм я видял и съм казал: „Мамо”. Просто съм я познал”, разкрива Тихомир. „Бях разтърсен. Разказаха ми какво се случи, някакси ми олекна. Не можах да почувствам, че те не са мои родители. В пубертета намерих решението за осиновяване и го скрих от нашите”, добавя той. На всеки свой рожден ден събира по малко смелост да потърси жената, която го е изоставила. Без да каже на родители си, за да не ги тревожи, Тихомир тръгва по следите на биологичната си майка. Така разбира друга истина: „Нашата среща беше много спонтанна. Тя ми написа едно много дълго съобщение. Беше много объркана. Тя 22 години не подозираше, че съществувам. В деня на раждането тя е подписала смъртен акт и за нея нейното дете е починало. В болницата са й казали, че е родила мъртво дете. В последствие баща й и е признал за това”, доверява певецът. „При първата ни среща нищо не си казахме. Нямахме силата. Просто стояхме и си мълчахме. Тя беше много щастлива от факта, че имам семейство, но не успява да го преживее. Тя има момиченце, заради което исках да поддържаме връзка. Бих искал когато порасне, да й споделя,че сме брат и сестра. Аз й простих”, заяви Тихомир. Минало и настояще, болка и след нея прошка - сякаш оживяват в музика. Въпреки страха от изповедта на сина си, родителите на Тихомир са винаги зад гърба му. Защото го обичат и подкрепят безрезервно. Не само заглавие на песен. Аз съм тук - е и личната кауза на Тихомир. Да помага на осиновители и осиновени. Сподели:", "date": "2019.12.08", "title": "СЪДБА: Певецът Тихомир бил захвърлен в кофа за боклук като бебе"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%88%D0%B5%D1%84%D1%8A%D1%82-%D0%BD%D0%B0-%D0%B2%D0%BA%D1%81-%D1%87%D0%B5%D1%82%D0%B5-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%80%D0%B5%D1%87%D0%B8-%D1%81%D1%82%D1%80%D0%B0%D1%85%D1%83%D0%B2%D0%B0%D0%BC-%D1%81%D0%B5-news889974.html", "text": "„Няма кой да му каже: „Стоп! Ние сме парламентарна, не съдебна република”. Когато се минават граници, парламентът да му каже да слиза от тази сцена и да ходи в парламента”, коментира още Марков. „Второ и в най-лошият си сън не съм мислил, че 25 висши български магистрати – часове наред се разправят помежду си, това се излъчва по телевизията, лош език, язвителност, омраза. Това е удар върху авторитета на съдебната система и много лош сигнал за инвеститорите, които чакаме”, коментира още Георги Марков. Той коментира и новото звено – независим прокурор, който да разследва главния прокурор. „ ”, каза Марков. Третият проблем, според него, са платените протестъри, които „не са гражданско общество, а политически активисти” и които са се впили като „пиявици” в съдебната система. „ ”, смята Георги Марков. „ ”, каза Георги Марков. „Българската съдебна система е нокаут, тя е в най-тежката си криза не от 30 години демокрация, а и от комунизма. Председател на Върховен касационен съд се вживява на политически лидер и чете политически декларации. Казвам „чете”, защото очевидно някой му ги е писал”. Това коментира пред Нова телевизия бившият конституционен съдия и депутат от ГЕРБ Георги Марков. Сподели:", "date": "2019.12.08", "title": "ЕКСКЛУЗИВНО: Георги Марков с остър коментар: Шефът на ВКС чете политически речи, страхувам се от голямо меле в прокуратурата. Какъв ще е тоя “независим” прокурор, него кой ще го разследва?"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D0%BA%D0%BC%D0%B5%D1%82-%D0%BF%D0%BE%D0%BF%D0%B0%D1%80%D0%B8-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8%D1%82%D0%B5-%D1%81%D0%B8---%D1%81%D0%BF%D1%80%D1%8F-%D1%81%D0%BB%D1%83%D0%B6%D0%B5%D0%B1%D0%BD%D0%B8%D1%82%D0%B5-%D0%B4%D0%B6%D0%B8%D0%B5%D1%81%D0%B5%D0%BC%D0%B8-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B4%D0%BE-%D0%B5%D0%B4%D0%B8%D0%BD-news889044.html", "text": "Без служебни карти за телефони остават всички служители на Община Криводол. Решението е взел новият кмет Христо Доков, а мотивът му е огромният финансов ресурс, който се плаща ежемесечно за разговори на чиновниците. Впечатляващо е, че за администрация с размерите на Криводол са поръчани и раздадени цели 189 служебни номера. „Само за миналия месец фактурата възлиза на почти 4000 лв. Това е разход, който община в нашето финансово състояние не може да си позволява ежемесечно“, коментира Доков. Предстои да се преразгледа и договорът за видеонаблюдението в общината. Според Доков то излиза малко под 1000 лв. на месец, а реално не предлага качествена услуга. Новият кмет недоумява и защо доставчик е мобилен оператор, който няма покритие в няколко села от общината. В началото на новия мандат хазната на Криводол е с пасив в размер на 4,3 млн. лв. Предстои независим одит да анализира източниците на разходи и приходи, за да може новият кметски екип да изработи стратегия за справяне с високата задлъжнялост на администрацията, съобщи още Христо Доков. Сподели:", "date": "2019.12.08", "title": "ЖЕСТОК УДАР! Кмет попари чиновниците си - спря служебните джиесеми на всички до един"}
{"url": "https://pik.bg/%D0%B3%D0%B0%D0%B7%D0%BE%D0%B2%D0%B8-%D0%B2%D0%BE%D0%B9%D0%BD%D0%B8-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%BD%D0%B8%D0%BA%D0%BE%D0%BB%D0%BE%D0%B2-%D1%80%D0%B0%D0%B7%D0%BA%D1%80%D0%B8---%D0%B7%D0%B0%D1%89%D0%BE-%D0%BF%D1%83%D1%82%D0%B8%D0%BD-%D0%BD%D0%B8-%D1%81%D0%B5-%D1%8F%D0%B4%D0%BE%D1%81%D0%B0-%D0%B7%D0%B0%D1%80%D0%B0%D0%B4%D0%B8-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-news889882.html", "text": "Има два варианта за анализ на думите на руския президент, че България умишлено бави строежа на \"Турски поток\" - или са очаквали много по-бързо да върви строежът, или може би иска да вмъкне по-различен смисъл на отношенията, които формирахме със САЩ. Това заяви пред БНТ председателят на енергийната комисия в Народното събрание и депутат от ГЕРБ Валентин Николов. \"Според мен Путин казва следното - българите ако не искат, после се поправя - правителството, и казва, че правителството било под натиск от други сили, вероятно визирайки Вашингтон. Наскоро премиерът Борисов беше там и срещата беше много ползотворна\", посочи депутатът. Той добави, че по правилата на ЕС ние сме направили всичко и че в момента България няма как да бави строежа на \"Турски поток\". Депутатът допълни, че веднага след изказването на руския президент Владимир Путин се е чул с изпълнителния директор на \"Булгартрансгаз\" и той е казал, че всичко върви по договор. Според него при всички случаи има послание и към самия руски народ - \"Ето, Сърбия, която не е член на ЕС, вече са изпълнили 80% от трасето, а член на ЕС, който има влияние от САЩ, не може да изпълни това. Има и игра с думи, с влияние\", допълни депутатът Преди седмица руският президент Владимир Путин изказа мнение, че България не работи за изграждането на \"Турски поток\", а Русия е готова да намери друго решение, ако нашата страна продължава да забавя строителството. Сподели:", "date": "2019.12.08", "title": "ГАЗОВИ ВОЙНИ: Валентин Николов разкри - защо Путин ни се ядоса заради \"Турски поток\""}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0---%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%B7%D0%B0%D1%82%D1%80%D1%83%D0%B4%D0%BD%D0%B5%D0%BD%D0%B8%D1%8F-%D0%B7%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news889952.html", "text": "Арда (Кърджали) и ЦСКА завършиха при резултат 0:0 в мач от 19-ия кръг на българското футболно първенство. Двубоят се проведе на стадион \"Локомотив\" в Пловдив. Арда е с 27 точки към момента и се представя стабилно в шампионата. \"Армейците\" пък са много колебливи досега в първенството спрямо предварителните очаквания към ЦСКА. \"Червеният\" тим се намира на 4-ата позиция в класирането с 36 точки като изостава с 11 пункта от лидера във временната таблица Лудогорец. Очертава се ЦСКА да зимува именно на 4-ото място в подреждането. В днешния двубой столичани имаха превес по отношение на владеенето на топката. Създаде се и ситуация, в която можеше да бъде дадена дузпа в полза на \"армейците\", съдийската бригада прецени да не отсъжда такава, а и това сякаш бе по-справедливото решение във визираното положение. Удар на Вив Соломон-Отабор срещна дясната странична греда и не пожела да влети във вратата на тима от Кърджали. Добри изяви за Вив, но без късмет за него в завършващата фаза в спора. Жеферсон пък стреля много опасно с глава в началните минути на срещата, а топката мина на сантиметри от вратата на Арда. Много колеблив двубой за някои от чуждестранните играчи на гранда ЦСКА - а именно Кери и Уот. Остава въпросителна дали Милош Крушчич ще продължи да бъде наставник на \"армейците\" и през пролетта. Сподели:", "date": "2019.12.08", "title": "ИЗВЪНРЕДНО: В шампионата - сериозни затруднения за \"армейците\"..."}
{"url": "https://pik.bg/%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D0%BF%D0%B8-%D1%81%D0%B8%D0%BB%D0%BD%D0%B0-%D0%BC%D1%83%D0%B7%D0%B8%D0%BA%D0%B0-%D0%BE%D1%82-%D0%BD%D0%BE%D1%89%D0%B5%D0%BD-%D0%B1%D0%B0%D1%80-%D1%82%D0%BE%D1%80%D0%BC%D0%BE%D0%B7%D0%B8-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-news889935.html", "text": "Пловдивчани твърдят, че са жертва на полицейски произвол. Това сигнализират потърпевши. Те са подали сигнал в МВР, че нощен клуб ги тормози. Вместо да ги закрилят, обаче, органите на реда ги обвинили в манипулации. Силна музика, вибрации в спалните и вандалщина под прозорците им. Това са принудени да търпят десетки семейства, които живеят на метри от нощен клуб на булевард „България” в Пловдив. „Силни тътени се чуваха, все едно земетресение има. Всичко беше съпътствано с уникални скандали, крясъци, побоища. Даже при забележка на живущите в квартала, срещахме много агресивно поведение”, каза пред Нова телевизия жалбоподателят Красимир Петков. Хората от района многократно са подавали сигнали на телефон 112. Организирали се и в обща жалба, подадена до районната администрация и полицията. Вместо да получат подкрепа от страна на служителите на Трето районно управление, живущите в райони са започнати да бъдат притискани. Среднощна акция на полицията в Пловдив заради незаконни гонки „Почнаха да ме атакуват, че не било действително - подписите не били на хора, кой ги бил подписвал тези хора. Останах изненадан от действията на служителите на Трето РПУ”, каза още Петков. От районната администрация са отказали разрешително за удължено работно време след многобройните сигнали на гражданите и нередовните документи на клуба. „Ние сме длъжни да спазим закона. Има входирано искане за удължаване на работното време, но то е стопирано, поради невнасяне на всички необходими документи, които се изискват за издаване на такова разрешение”, заяви кметът на район \"Северен\" Стоян Алексиев. От Дирекцията на полицията в Пловдив съобщиха, че започват проверка по жалбата на живущите. Сподели:", "date": "2019.12.08", "title": "НЕ МОЖЕ ДА СЕ СПИ! Силна музика от нощен бар тормози пловдивчани"}
{"url": "https://pik.bg/%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81-%D0%BF%D1%80%D0%B8%D0%B7%D0%B8%D0%B2-%D0%B7%D0%B0-%D0%B2%D0%BE%D1%82-%D0%BF%D1%80%D0%BE%D1%82%D0%B8%D0%B2-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-news889940.html", "text": "Политици от различни опозиционни партии във Великобритания призоваха избирателите да гласуват идния четвъртък така, че да спрат Консервативната партия на Борис Джонсън да спечели мнозинство в парламента, съобщават световните агенции, цитирани от БНР. Видни фигури от лейбъристката, либералдемократическата и Шотландската национална партия отправиха този призив, след като ново проучване показа, че предполагаемото мнозинство за Джонсън от 82 гласа е паднало до 40 - само четири дни преди изборите. Анализ на проевропейската групировка „Най-доброто за Великобритания“ показва също, че ако близо 41 000 избиратели гласуват тактически в 36 района, консерваторите няма да получат мнозинство в парламента. Без мнозинство Джонсън едва ли ще може да изпълни основното си обещание – да изпълни Брекзит, тъй като ще му бъде трудно да получи подкрепата на достатъчно депутати. Северноирландската демократична юнионистка партия, която се съгласи да подкрепя торите след изборите през 2017 година, сега твърдо се противопоставя на сделката на Джонсън за Брекзит. Последните две анкети доста се разминават в оценките. Проучването на „Опиниум“ за вестник „Обзървър“ показва, че се запазва разликата от 15 процента между консерваторите и лейбъристите. Но анкетата на Savanta/ComRes сигнализира за рязко покачване на подкрепата за лейбъристите и изоставане само от 6 процента. Сподели:", "date": "2019.12.08", "title": "Опозицията във Великобритания с призив за вот против Борис Джонсън"}
{"url": "https://pik.bg/%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%81%D0%B5%D0%BB%D1%84%D0%B8-%D0%BF%D0%BE%D0%BA%D0%B0%D0%B7%D0%B0-%D1%81%D1%80%D0%B5%D0%B4%D0%B5%D0%BD-%D0%BF%D1%80%D1%8A%D1%81%D1%82-%D0%BD%D0%B0-%D1%84%D0%BE%D0%BD%D0%B0-%D0%BD%D0%B0-%D0%BF%D0%B0%D1%82%D1%80%D1%83%D0%BB%D0%BA%D0%B0-news889941.html", "text": "24-годишен бургазлия се опита да бъде оригинален в социалните мрежи и в борбата си да събере повече лайкове, отнесе административно наказание за дребно хулиганство. На 26 ноември тази година младежът си направил селфи на фона на автомобил на МВР, паркиран в село Русокастро, община Камено, това съобщава \"Флагман\", позовавайки се на проверка в масивите на Районния съд в Бургас. Циничното в случая било, че бургазлията показвал нецензурни жестове – средни пръстни, докато позирал пред патрулката. След което гордо си постнал кадъра на стената във Фейсбук, където събрал стотици лайкове, но и доста критични коментари. Със своето поведение младият мъж нарушил обществения ред и спокойствие на гражданите, присъствали на случката. Освен това с непристойната си проява е изразил оскърбително отношение към органите на МВР, пише в решението на съда. Той съжалил за нарушението и обяснил, че действал в състояние на афект. Бургазлията, с инициали П. Ж., е глобен със 100 лева. Сподели:", "date": "2019.12.08", "title": "Бургазлия си направи скандално селфи, показа среден пръст на фона на патрулка"}
{"url": "https://pik.bg/%D1%89%D0%B5-%D0%BF%D1%80%D0%B0%D0%B2%D0%B8%D1%82%D0%B5-%D1%81%D0%B5%D0%BA%D1%81-%D0%B2%D0%B8%D0%B6%D1%82%D0%B5-%D0%BE%D1%81%D0%B5%D0%BC-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%BD%D0%B5-%D1%81%D1%82%D0%B0%D0%B2%D0%B0%D1%82-%D0%B7%D0%B0-%D0%BB%D1%83%D0%B1%D1%80%D0%B8%D0%BA%D0%B0%D0%BD%D1%82%D0%B8-news889856.html", "text": "Редовният сексуален живот помага за поддържане на здравето. Няма такова нещо като добър и лош секс или прекалено много секс, но винаги можете да експериментирате, за да подобрите изпълнението си в спалнята. Преди да вкарате всякакви играчки и масла, имайте предвид, че някои продукти не са подходящи за лубриканти. Тя често е използвана в спалнята, но съдържа много захар, която може да наруши PH-то на вагината и да доведе до инфекции. Въздържайте се да ползвате и захарни сиропи и други прекалено сладки течности. Лосионите и кремовете са считани за идеална лубрикация. Но трябва да внимавате с тях, тъй като те съдържат доста силен аромат и парфюми, които биха раздразнили зоната около интимните ви части. Дръжте бутилката със зехтин далече от спалнята. За разлика от досега описаните продукти, той не вреди на кожата, даже може да я подхрани, но съдържа други вещества, които може да разградят латекса на презерватива и да се скъса. Вазелинът дава необходимата лубрикация, но използван в зоната на интимните части дава възможност на много бактерии и микроби да се задържат там и трудно да бъдат „отмити“. В сравнение с други лубриканти, бебешкото олио не е толкова „тежко“, но отново не е добър избор. Ако го ползвате в областта на вагината, има голям шанс да развиете гъбична инфекция. Маслото пък съдържа доста концентрирани животински продукти, които не е безопасно да мажете върху кожата си. Всеки течен сапун, дезинфектант или душ гел се счита за добър лубрикант, но той нарушава pH-то на интимните ви части, затова не го използвайте в тази зона. Охлаждащите лубриканти добавят малко вълнение и по-различно усещане по време на интимния акт, но в повечето случаи те съдържат ментол или съставки, които може да предизвикат алергична реакция на кожата. Сметана Лосион Зехтин Вазелин Бебешко олио Масло Течен сапун Охлаждащи лубриканти Сподели:", "date": "2019.12.08", "title": "Ще правите секс? Вижте осем неща, които не стават за лубриканти"}
{"url": "https://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D0%B5%D1%86-%D0%BF%D0%BE%D0%B5-%D0%B3%D1%80%D1%8A%D1%86%D0%BA%D0%B8%D1%8F-%D0%B0%D0%B5%D0%BA-news889942.html", "text": "55-годишният италиански футболен специалист Масимо Карера е новият треньор на гръцкия АЕК, съобщи „Газета”, като се позовава на съобщение на пресслужбата на клуба от Атина в „Туитър”. Карера привлече вниманието с треньорската си работа начело на Спартак (Москва) между 2016 и 2018 година. Под негово ръководство московчани прекъснаха „сушата” си от 16 години без шампионска титла в Русия. Със Спартак през юли 2017 година Масимо Карера спечели и суперкупата на Русия. След 13 изиграни мача в шампионата на Гърция АЕК заема третото място в класирането като изостава с десет точки от първите два тима в подреждането – Олимпиакос и ПАОК. Сподели:", "date": "2019.12.08", "title": "Италианец пое гръцкия АЕК"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%BC%D0%B0%D1%80%D0%B5%D1%88%D0%BA%D0%B0-%D0%B1%D0%B0%D1%80%D0%B4%D0%B5%D0%BC-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D0%B0%D0%B4%D1%81%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%81%D0%B8%D0%B2%D0%BE%D1%82%D0%BE-%D0%BA%D0%BE-news889605.html", "text": "Една от най-известните плеймейтки Марешка Бардем, която се размина на косъм със смъртта в жестока катастрофа на магистрала \"Тракия\" преди дни, вече е изписана от болница и ще продължи да се възстановява от травмите си в домашни условия. Пътният инцидент стана на 3 декември в участъка между 108 и 109 километър в посока София. Катастрофата става, докато Марешка изпреварва тир и лека кола зад него. Когато се приближава, колата я засича и плеймейтката губи контрол над своя автомобил. \"Колата, която ме засече, не спря, а продължи по магистралата. Помня, че беше старо комби, бежово на цвят, не успях да видя марката или регистрационния номер\", спореди пред ПИК Марешка. След удар в крайпътно дърво, Аудито й с откъсната предница и е истинско чудо, че плеймейтката е оцеляла. Тя е с травми на единия крак и врата. От смачканата кола я измъкват пристигналите на мястото на инцидента пожарникари. Марешка опроверка разпространената часове след катастрофата информация, че е шофирала без книжка. Документът за управление на МПС е бил в дамската й чанта. Оставена на задната седалка, тя изхвърча по време на инцидента. По думите на плеймейтката в чантичката й и в подлакътника на колата си е имала близо 2000 лева. \"Върнаха ми книжката и документите, един пръстен от няколко бижута и 0 лв от 2000. Пак е нещо. Един сак с дрехи, скъп парфюм и други неща обаче липсват\", добави Марешка. Сподели:", "date": "2019.12.08", "title": "САМО В ПИК! Плеймейтката Марешка Бардем пред медията ни за адското меле на \"Тракия\": Сивото комби, заради което едва не загинах, не спря, а продължи по магистралата... (СНИМКА)"}
{"url": "https://pik.bg/%D0%B1%D1%80%D0%B0%D0%B2%D0%BE-%D1%89%D0%B0%D1%84%D0%B5%D1%82%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D0%BC%D0%BD%D0%BE%D0%B3%D0%BE-%D1%81%D0%B8%D0%BB%D0%B5%D0%BD-%D1%80%D0%B5%D0%B7%D1%83%D0%BB%D1%82%D0%B0%D1%82-news889888.html", "text": "Българската щафета за мъже завърши на девето място в старт от Световната купа по биатлон в Йостерсунд, Швеция. Красимир Анев, Антон Синапов, Димитър Герджиков и Владимир Илиев финишираха на 3:39.0 минути зад победителите от Норвегия. Родните национали направиха много силна щафета, след като използваха само десет допълнителни патрона и не влязоха в наказателна обиколка. Така нашите състезатели изпревариха в старта много силни тимове, сред които щафетите на Швейцария, Канада, Австрия, Чехия, Беларус, САЩ, Полша и прочие. Норвегия, в състав Йоханес Дале, Ерленд Бьонтегорд, Тарей Бьо и Йоханес Тингес Бьо, спечели щафетата с време 1:10:30.4 часа. Тимът на Франция остана на второ място с 32.3 секунди пасив, а щафетата на Италия завърши на трета позиция в престижното състезание. Сподели:", "date": "2019.12.08", "title": "БРАВО: Щафетата на България с много силен резултат"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%BF%D1%80%D1%8A%D1%81%D0%BA%D0%B0-%D0%BF%D0%B0%D1%87%D0%BA%D0%B8-%D0%B2-%D0%BF%D1%80%D0%B0%D0%B3%D0%B0-news889040.html", "text": "„Къде изчезна Виктор Николаев?“, се питаха зрителите на „Здравей, България“ миналата седмица. В серия от няколко предавания колежката му Аделина Радева излизаше сама на екран, докато държавата се тресеше от събития. В същото време Николаев не бил в отпуск по лични причини или в болничен, а отишъл на екскурзия. Тв водещият заминал заедно с жена си Людмила в Прага. Там двамата се отдали на предколеден шопинг за празнични подаръци и обиколка по знаковите забележителности. През декември чешката столица е притегателна точка за хиляди туристи от цял свят заради прочутия пищен коледен базар, който се провежда там от десетилетия и бие по разкош даже тези в Германия. Точно по това време от годината самолетните билети до Прага са най-скъпи, но цените не повлияли на решението на Николаев да си подари ваканция там. Журналистът се слави като спестовник, а парите, които трупа, харчи само за две неща – апартаменти и екскурзии. Неотдавна стана ясно, че телевизионерът е същински имотен крал и има три лукс апартамента в идеалния център на София - на ул. „Раковска“ до Европарламента, на ул. „Паренсов“ и на ул. „Мальовица“. През изминалото лято пък Николаев пръсна над 30 пенсии за семейна почивка в Сицилия, заменяйки евтинията в съседна Гърция, където отмаряше години наред, с разкоша и екзотиката на Южна Италия. Откакто на стола до него седна Аделина Радева на мястото на Ани Цолова, Виктор започна да отсъства доста по-често от преди. Очевидно водещият е успял да постигне договорка с шефовете си да се възползва от отпуска си по всяко време на годината, а не само през лятото, каквато беше практиката преди. Покрай празниците обаче щяло да му се наложи да върне жеста на Радева, която е ощетена откъм почивки заради негови непрестанни воаяжи. Сподели:", "date": "2019.12.08", "title": "САМО В ПИК И \"РЕТРО\": Виктор Николаев пръска пачки в Прага"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2-%D0%BC%D0%B0%D0%B9%D0%BA%D1%8A%D0%BB%D0%B0-%D1%81-%D0%BC%D0%BD%D0%BE%D0%B3%D0%BE-%D1%82%D0%B5%D0%B6%D0%BA%D0%B8-%D1%84%D1%80%D0%B0%D0%B7%D0%B8-%D0%B7%D0%B0-%D0%B3%D1%80%D0%B0%D0%BD%D0%B4%D0%B0-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-news889905.html", "text": "Бившият футболист и ръководител на ЦСКА Георги Илиев-Майкъла каза тежки думи за гранда. Илиев е цитиран от \"Тема Спорт\". \"Очевидно е, че играта на ЦСКА не отговаря на амбициите на клуба\". \"ЦСКА има 5-6 добри футболисти, но вече съм го казвал доста пъти, че липсва шампионският манталитет. С наличното качество можем да се борим за второ-трето място и дотам\". \"Време е да се намери и някакво постоянно решение за треньора. Да се каже: \"Ще разчитаме на този\" и да му се гласува дългосрочно доверие\". \"Липсва плеймейкър и лидер в отбора\". \"Лошото е, че и бройката на българските футболисти в състава намалява\". \"Време е ЦСКА да излезе от летаргията, защото вече години наред се бори за второто място. На феновете им омръзна. Най-показателна е посещаемостта на \"Армията\", която спада постоянно\". Гласят остри фрази на Майкъла относно ЦСКА. Сподели:", "date": "2019.12.08", "title": "Георги Илиев-Майкъла с много тежки фрази за гранда от \"Армията\""}
