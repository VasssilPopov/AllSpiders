{"url": "http://pik.bg/%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B0-%D0%B1%D0%B0%D1%80%D0%B8%D0%B5%D1%80%D0%B0-%D0%B7%D0%B0%D1%82%D0%B0%D0%BF%D0%B8-%D1%81%D1%82%D0%B0%D1%80%D0%B8%D1%8F-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0-%D0%BA%D0%BE%D0%BB%D0%B8-news701990.html", "text": "Електронна бариера, поставена на ул. „Съборна“ под стълбите на храма „Света Богородица“, вече ограничава достъпа на коли в Стария град в Пловдив. Ограничителната мярка е в сила от 1 ноември и веднага предизвика протести на пловдивчани, които живеят и работят в архитектурния резерват. „Най-облагодетелствани от тази бариера ще са именно тези пловдивчани, които в момента протестират“. Това коментира днес пред журналисти кметът на Пловдив Иван Тотев, цитиран от Фокус . „Може би само след месец ще видим как ще се промени ситуацията в Стария град. Те самите ще видят, че е много по-комфортно и много по-удобно да живееш по този начин“, добави кметът. Той обясни, че също е дошъл пеша до Жълтото училище за откриването му, което се намира на метри от бариерата. Там е видял да чакат коли, които се опитват да влязат. Според Тотев това е причината из Стария град да се възцари хаосът, това е и причината Общината да събере смелост и да реши проблема генерално. Според Тотев Пловдив следва примера на водещи европейски държави, където никой не роптае за такова нещо. “Истината е, че ние винаги искаме да побългарим правилата. Идете в Хърватска и Финландия и вижте как е там“, каза кметът Иван Тотев. Според новите правила няма промяна спрямо живущите в резервата, освен че се затяга режимът там. Всички, които към момента са имали хартиени пропуски, имат право да получат електронен чип, заедно с пропуска, съобщиха от общината. Единствената промяна е, че режимът е електронен и не позволява нарушения. За ресторантьори и хотелиери часът на зареждане сутрин вече е променен на 9.30 часа, те печелят един час допълнително в сравнение със сегашните разпоредби. Отделно – всеки хотел и ресторант ще получи по три чипа, които ще гарантират работата им, всички други влизания обаче ще стават с предварителна заявка към Общината. Арменското училище също получава пропуски. И за детската градина са изготвени такива. По данни, с които разполага общината 90% от децата по документи се водят от района на детската градина, т.е. не се налага да се водят с коли до там.", "date": "2017.11.02", "title": "Електронна бариера затапи Стария Пловдив за коли"}
{"url": "http://pik.bg/%D0%BA%D0%B0%D0%B4%D0%B8%D1%80%D0%BE%D0%B2-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%B4%D0%B0-%D0%BF%D0%BE%D0%B3%D1%80%D0%B5%D0%B1%D0%B0%D1%82-%D0%BB%D0%B5%D0%BD%D0%B8%D0%BD-%D0%BF%D0%B5%D1%81%D0%BA%D0%BE%D0%B2-%D0%BD%D0%B5-%D0%BD%D0%B0-%D0%B4%D0%BD%D0%B5%D0%B2%D0%B5%D0%BD-%D1%80%D0%B5%D0%B4-news701981.html", "text": "Темата за погребението на тялото на Ленин отново се появи в навечерието на годишнината на Октомврийската революция. След като сутринта чеченският лидер Рамзан Кадиров предложи тялото на Ленин да бъде извадено от мавзолея и погребано, темата коментира и говорителят на Кремъл Дмитрий Песков. „Известно ни е, че тази тема среща голям резонанс в обществото, но все пак тя не е в дневния ред на администрацията“, отговори на журналистически въпрос Песков. Според Кадиров въпросът трябва да бъде решен от президента Владимир Путин. По-рано през годините за погребението на мумията на Ленин са се произнасяли светските лъвици Ксения Собчак и Екатерина Гордон, които сега са кандидат-президенти на изборите за държавен глава на Русия догодина. На друго мнение е председателят на Съвета на Руската Федерация Валентина Матвиенко. Според нея по въпроса за погребението на Вожда на революцията трябва да се проведе референдум, за да няма недоволство сред обществото.", "date": "2017.11.02", "title": "Кадиров предлага да погребат Ленин. Песков: Не на дневен ред!"}
{"url": "http://pik.bg/%D0%BC%D0%B5%D0%B3%D0%B7-%D1%85%D0%B2%D1%8A%D1%80%D0%BB%D0%B8-%D0%B2-%D1%88%D0%B0%D1%85-%D0%B3%D0%BE%D0%BB%D0%B5%D0%BC%D0%B8%D1%8F-%D0%B1%D1%80%D0%B0%D1%82---%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0%D1%82%D0%B0-%D1%81-%D1%88%D0%BE%D0%BA%D0%B8%D1%80%D0%B0%D1%89-%D0%BF%D1%80%D0%BE%D0%B1%D0%BB%D0%B5%D0%BC-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B4%D0%B8%D1%88%D0%B0-%D0%BF%D1%80%D0%B5%D0%B7-%D0%BD%D0%BE%D1%81%D0%B0-news702022.html", "text": "Дизайнерката Миглена Каканашева цял живот дишала през устата и така и не се научила да диша през носа. Това сподели самата тя пред Големия брат. Мегз обясни, че се чувства много странно, защото сега и се налагало да използва носа си, за да диша, което й предизвиквало дискомфорт. \"Много е странно. Знам как звучи, но като малка имах запушване и така и не се научих да дишам през носа. Сега обаче все едно нямам въздух и не мога да дишам през устата\", обясни Мегз. Големият брат я попита дали състоянието й е животозастрашаващо и дали се нуждае от лекар, а бизнесдамата обяви, че няма опасност за живота й, но все пак ще се срещне с медицинско лице.", "date": "2017.11.02", "title": "Мегз хвърли в шах Големия брат - дизайнерката с шокиращ проблем, не може да диша през носа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D0%B8%D0%BB%D1%8A%D1%80-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news702006.html", "text": "Лудогорец и Брага не се победиха в мач от груповата фаза на Лига Европа. Срещата в Разград между двата тима завърши при резултат 1:1. Головете реализираха Марселиньо и Франсерджио през второто полувреме. След четири изиграни кръга, \"зелените\" са лидери в групата. В карето са още Хофенхайм и Истанбул ББ. Димитър Димитров - Херо разчиташе на подчертано офанзивна схема за домакинския двубой на \"орлите\". Мисиджан, Вандерсон, Марселиньо и Лукоки излязоха в атака за домакините. Прави впечатление, че в стартовия състав, избран от Херо, нямаше нито един футболист роден в България. Мачът започна с няколко опасни атаки на \"зелените\". Мисиджан и Вандерсон обаче нямаха късмет в завършващата фаза. В 24-ата минута гол на Лукоки беше отменен поради засада. По-силни изяви на \"орлите\" в началото на двубоя, но след 30 минути игра резултатът остава непроменен. До края на полувремето Мисиджан и Моци също бяха близо до гола, но попадение не падна. Така двата тима се оттеглиха при нулево равенство на почивката. В началото на второто полувреме гостите създадоха няколко опасни положения, но топката не влетя в мрежата. Така се стигна до 68-ата минута, когато Вандерсон стреля с глава към вратата, стражът на гостите изчисти кълбото, Марселиньо обаче се оказа на пътя на топката и съумя да реализира, ценен гол за \"зелените\" - 1:0. В 83-ата минута Франсерджио с глава реализира за 1:1, преди това гостите нацелиха и греда. До края на срещата не падна нов гол и двубоят завърши - 1:1. Същият резултат се получи и на мача между Истанбул ББ и Хофенхайм, късен изравнителен гол за турския тим. Така Лудогорец има 8 пункта в карето, Брага е със 7 точки, Хофенхайм с 4, а Истанбул ББ с 2. Оставащите срещи до края на борбата в група \"C\" са Спортинг Брага - Хофенхайм, Лудогорец - Истанбул ББ, Хофенхайм - Лудогорец, Истанбул ББ - Спортинг Брага. Първите два тима се класират за 1/16-финалите на Лига Европа. ТИТУЛЯРИТЕ: ЛУДОГОРЕЦ: 1. Броун, 4. Сисиньо, 6. Натанаел, 12. Анисе, 30. Моци, 32. Пластун, 44. Горалски, 84. Марселиньо, 88. Вандерсон, 92. Лукоки, 93. Мисиджан БРАГА: 1. Матеус, 4. Джеферсон, 10. Хадес, 11. Данило, 20. Паулиньо, 24. Ферейра, 34. Силва, 35. Вукчевич, 47. Есгайо, 87. Гойано, 99. Соуса", "date": "2017.11.02", "title": "ИЗВЪНРЕДНО! Трилър в Лига Европа! Лудогорец... (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BE%D0%BB%D0%B8%D1%86%D0%B0%D0%B8-%D1%83%D0%B4%D0%B0%D1%80%D0%B8%D0%BB%D0%B8-%D0%B4%D0%B5%D0%BF%D0%BE-%D0%B7%D0%B0-%D1%80%D0%B0%D0%B7%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B8%D0%B5-%D0%BD%D0%B0-%D0%B4%D1%80%D0%BE%D0%B3%D0%B0-%D0%B2-%D1%81%D0%BE%D1%84%D0%B8%D1%8F-news702025.html", "text": "Спецакцията, която се провежда тази вечер на бул. \"Константин Величков\" в София, е ударила едно от депата за разпределение на наркотици в столицата, съобщава БНТ. Става въпрос за операция, която се провежда само на един адрес в района, уточниха от МВР и добавиха, че повече подробности ще бъдат съобщени утре. Припомняме, че по-рано днес полицейски бус и над 10 патрулки атакуваха ромската махала в района на бул. \"Константин Величков\". Източници от полицията твърдят, че има задържани.", "date": "2017.11.02", "title": "ИЗВЪНРЕДНО В ПИК! Полицаи ударили депо за разпределение на дрога в София"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%BB%D0%BE%D0%BF%D0%B5%D1%81-%D0%BF%D0%BE%D0%BA%D0%B0%D0%B7%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%84%D0%BE%D1%80%D0%BC%D0%B8-%D1%81%D0%BD%D0%B8%D0%BC%D0%BA%D0%B8-news701976.html", "text": "47-годишната звезда изглежда зашеметяващо и слага в малкия си джоб много от младите момичета. Лопес има какво да покаже не само на червения килим, но и у дома и го прави със секси снимки, пише Тялото.бг. Селфи по бикини, под душа и дълбоки деколтета са само някои от зашеметяващите кадри. Певицата има милиони последователи и получи стотици комплименти в Инстаграм.", "date": "2017.11.02", "title": "ГОРЕЩО! Дженифър Лопес показа уникални форми (СНИМКИ)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8-%D0%BF%D0%BE%D0%B6%D0%B5%D0%BB%D0%B0-%D1%83%D1%81%D0%BF%D0%B5%D1%85-%D0%BD%D0%B0-%D0%B1%D0%BE%D0%BD%D0%B8-%D0%BF%D0%B5%D1%82%D1%80%D1%83%D0%BD%D0%BE%D0%B2-news701987.html", "text": "Министерство на културата За мен това е огромно доверие и огромна отговорност. Това заяви новоназначеният директор на Националния исторически музей доц. д-р Бони Петрунова при встъпването си в длъжност днес, съобщиха от пресцентъра на . Д-р Бони Петрунова не скри, че очаква да сравняват работата й с тази на досегашния дългогодишен директор Божидар Димитров, но посочи, че ще продължи да следва своето верую: „Силата на едно звено е равностойна на силата на най-слабия участник“. „Много харесвам тази мисъл и затова се славя с добрите си колективи. Много ще разчитам заедно да преодолеем този стрес и за мен, и за Вас“, посочи още доц. Петрунова. От своя страна министърът на културата посочи, че доц. д-р Петрунова е човек, в чиито многостранни качества е дълбоко убеден. „Многократно съм виждал как защитава колеги, как защитава идеи, как защитава неща, в които вярва. Трябва да Ви кажа, че в тежки за нея ситуации, с хора, които са били над нея, дори в политически решения, които са били против нейните тези, тя винаги е била безкомпромисна. Винаги на първо място за нея са били идеите и колегите“, подчерта министър Банов и пожела на екипа на НИМ успешна работа с новия директор. „Искам пред Вас да засвидетелствам моята огромна почит към Божидар Димитров, към всичко, което е направил за музея и въобще всичко, което е правил като личност и в обществен, и в политически план. Да му благодаря за работата тук, за това ниво, което е постигнал музеят, за изключителния начин, по който винаги е успявал да комуникира с обществото - какво е музеят, каква е неговата функция, каква е неговата цел, какви са неговите стойности“, заяви още министърът на културата. „Едно голямо благодаря, Божидаре. Надявам се, че и във времето напред ще бъдеш полезен по всички начини на новия директор и на всички колеги, защото и опитът ти е безценен, и качествата ти са безспорни“, каза още той. По-късно на журналистически въпрос министър Банов уточни, че нов конкурс ще има и допълнително ще се прецени кога, защото сега на музея е необходимо спокойствие. „Познаваме я, работили сме заедно. Много Ви моля, оказвайте й пълно съдействие и работете, както работехте при мен, даже по-добре“, обърна се и Божидар Димитров към колегите си. Той ги призова да помагат на новия си директор, защото НИМ заедно с Националната библиотека и Държавният архив са трите стълба на националната идентичност и памет. Утре, 3 ноември, петък, министърът на културата ще отличи Божидар Димитров за изключителния му принос за българската култура.", "date": "2017.11.02", "title": "Министърът на културата благодари на проф. Божидар Димитров и пожела успех на Бони Петрунова"}
{"url": "http://pik.bg/%D1%83%D0%B8%D0%BA%D0%B5%D0%BD%D0%B4%D1%8A%D1%82-%D1%81%D1%82%D0%B0%D1%80%D1%82%D0%B8%D1%80%D0%B0-%D1%81-%D0%BE%D0%B1%D0%BB%D0%B0%D1%86%D0%B8-%D0%B2-%D0%BF%D0%B5%D1%82%D1%8A%D0%BA-%D0%BD%D0%B0-%D0%BC%D0%B5%D1%81%D1%82%D0%B0-%D1%89%D0%B5-%D0%BF%D1%80%D0%B5%D0%B2%D0%B0%D0%BB%D0%B8-news702011.html", "text": "През нощта над по-голямата част от страната ще е предимно ясно и тихо. След полунощ от запад облачността, средна и висока, ще започне да се увеличава. Минималните температури ще бъдат между 0° и 5°, в отделни котловини до минус 2°. Утре облачността ще продължи да се увеличава и вплътнява. След обяд, по преминаването на студен атмосферен фронт, на места ще превали слаб дъжд. Вятърът ще се ориентира от запад-северозапад и в Дунавската равнина ще е умерен. Максимални температури между 12° и 17°. Такава е прогнозата за времето на Националния институт по метеорология и хидрология (НИМХ), съобщи дежурният синоптик Красимир Стоев, цитиран от Фокус. Атмосферното налягане ще се понижава и ще е по-ниско от средното за ноември. Над Черноморието облачността ще се увеличи и до вечерта на места ще превали слаб дъжд. Югозападният вятър ще се ориентира от северозапад и ще се усили. Максимални температури на въздуха: 16°-17°. Температурата на морската вода е 14°-15°. Вълнението на морето ще бъде 1-2 бала. Над планините ще преобладава облачно време. След обяд и вечерта на места ще превали слаб дъжд, над 1800 метра – слаб сняг. През нощта срещу събота с понижението на температурите и на височина 1500 метра дъждът ще премине в сняг. Ще духа силен вятър от запад-северозапад. Максимална температура на височина 1200 метра около 10°, на 2000 метра – около 2°. През нощта срещу събота на места в източната половина от страната и планините ще превали слаб дъжд, над 1500 м – слаб сняг. От север-северозапад за кратко ще нахлуе малко по-студен въздух. В събота през по-голямата част от деня облачността ще е все още значителна, с тенденция по-късно от северозапад да започне да намалява. На отделни места са възможни и слаби превалявания. В Източна България ще духа слаб до умерен североизточен вятър. В неделя и понеделник вятърът ще се ориентира от изток-югоизток и дневните температури ще се повишат. Облачността ще е разкъсана, сутрин по поречието на Дунав и в източните райони ще има значителна ниска облачност, на места - мъгла или намалена видимост. Повече слънце ще има в часовете около и след обяд, както и в планините.", "date": "2017.11.02", "title": "Уикендът стартира с облаци, в петък на места ще превали "}
{"url": "http://pik.bg/%D1%81%D0%B0%D0%B3%D0%B0-%D0%B1%D0%B5%D0%B7-%D0%BA%D1%80%D0%B0%D0%B9-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%B8%D0%BC%D0%B0-%D0%BD%D0%BE%D0%B2%D0%B0-%D0%BB%D1%8E%D0%B1%D0%BE%D0%B2-%D0%B3%D0%BE%D1%82%D0%B2%D0%B8-%D1%81%D0%B2%D0%B0%D1%82%D0%B1%D0%B0-%D0%B2-%D0%BA%D0%B0%D0%BC%D0%B1%D0%BE%D0%B4%D0%B6%D0%B0-news702005.html", "text": "Анджелина Джоли отново е влюбена, издава In Touch Weekly. Според негови източници актрисата и нейният възлюбен - 40-годишен британски бизнесмен даже планират да официализират отношенията си с брак. Сватбата ще се състои в Камбоджа. Страната, която Джоли счита за свой втори дом. Обредът на бъдещите съпрузи ще следват будистките традиции. Вместо в бяло, булката ще е в сари, а почерпката ще е само с местни деликатеси. „Анджелина смята Шайло, Захара и Вивиан да я отведат към олтара, а Мадокс да съпроводи съпруга. Нокс пък най-вероятно ще носи сватбените пръстени, а Пакс ще застане зад диджейския пулт”, разказал източник пред изданието. Джоли не искала Брад Пит да знае за нейните планове, затова не е разказала повече подробности за сватбата пред децата.", "date": "2017.11.02", "title": "САГА БЕЗ КРАЙ! Анджелина Джоли има нова любов, готви сватба в Камбоджа"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-17-%D0%B3%D0%BE%D0%B4%D0%B8%D1%88%D0%B5%D0%BD-%D1%8E%D0%BD%D0%BE%D1%88%D0%B0-%D0%BD%D0%B0-%D0%B0%D0%BD%D1%82%D0%B2%D0%B5%D1%80%D0%BF%D0%B5%D0%BD-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D0%B8%D0%BD%D1%84%D0%B0%D1%80%D0%BA%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B0-news702029.html", "text": "Юношата на Антверпен Жоел Лобанцо почина на 17-годишна възраст след инцидент по време на тренировка, съобщиха от белгийския клуб. Играчът получил сърдечен удар и колабирал на тренировъчното занимание на отбора до 19 години, предава Спортал. Медицинският екип му оказал първа помощ на игрището, след което футболистът е откаран в болница. Лобанцо останал в критично състояние повече от ден, но лекарите не успели да спасят живота му.", "date": "2017.11.02", "title": "Трагедия: 17-годишен юноша на Антверпен почина след инфаркт по време на тренировка"}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-%D0%B4%D0%B0-%D1%81%D0%BF%D0%B0%D1%81%D0%B8%D0%BC-11-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%B4%D0%B0%D0%BD%D0%B8-news702007.html", "text": "Даниел Иванов е едва на 11 години и страда от прогресивна мускулна дистрофия тип Дюшен, която води до постепенното отслабване на мускулатурата на тялото, цялостно обездвижване, сърдечна и дихателна недостатъчност. До 7-годишната си възраст Дани е едно активно, безгрижно и весело момче. Неочакваната смърт на баща му от инфаркт през 2013 година отключи тежкото заболяване и задълбочи трагедията в семейството. „Когато разбрахме за заболяването, Дани не беше достатъчно голям, за да разбере какво се случва. И до голяма степен все още няма представа“, споделя майката Милена Бялкова „Той е като всички останали деца, макар да се чувства различен. Не иска да прави хилядите упражнения, защото му доскучава и се оплаква от рехабилитацията, а аз се опитвам да му обясня, че това ще е част от живота му и за напред.“ През май тази година Дани е прегледан от турския проф. Ердал Карайоз. Заедно със своя екип в реномираната болница „Лив Хоспитал-Истанбул“, проф. Карайоз използва иновативни методи за лечение със стволови клетки на мускулни дегенеративни заболявания, като резултатите са изключително обнадеждаващи и при заболяването на Дани. С помощта на роднини и приятели, Госпожа Бялкова успява да събере средствата за първите две процедури, които се провеждат през септември и октомври тази година. За съжаление, за семейството и близките е непосилно набавянето на още 24000 американски долара за останалите три манипулации необходими до края на годината за първия курс на лечение. А подобрението в състоянието на Дани е налице и той очаква с нетърпение следващата процедура през ноември. „Всеки малък успех го прави щастлив. Трябваше да го видите онзи ден, когато успя да се изправи едва за няколко секунди!“, разказва госпожа Бялкова. Младежка организация, част от Rotary International – Интеракт клуб Пловдив се опитва да помогне на Дани и да набере необходимата сума. Учениците ще направят добро, като организират Благотворително R.N. B AND HIP-HOP PARTY – \"Да изправим заедно Дани\", което ще се проведе този петък, 3 ноември , от 19 часа, с участието на DJ резидентите на Бедрум Пловдив. (DJ Милен от 19:00 до 22:00; DJ MC P, DJ MARTINEZ, DJ MASCOTA след 23:00 часа). Всички събрани средства от входа на събитието отиват по сметката на Дани! Цената на билета е 7 лв с включени минерална вода, кетъринг и вино.Всички събрани средства от входа на събитието отиват по сметката на Дани! Може да се помогне и като се изпрати дарителски SMS на номер 17777 с текст DMS DANI.", "date": "2017.11.02", "title": "ЗОВ ЗА ПОМОЩ! Да спасим 11-годишния Дани"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D0%BC%D1%8A%D0%BB%D0%B2%D0%B0-%D0%B4%D0%B6%D1%8A%D1%81%D1%82%D0%B8%D0%BD-%D0%B1%D0%B8%D0%B9%D0%B1%D1%8A%D1%80-%D0%B8-%D1%81%D0%B5%D0%BB%D0%B5%D0%BD%D0%B0-%D0%B3%D0%BE%D0%BC%D0%B5%D1%81-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%BE%D1%82%D0%BD%D0%BE%D0%B2%D0%BE-news701991.html", "text": "Носят се слухове, че Джъстин Бийбър и Селена Гомес подновили връзката си, след като наскоро на певицата бе присаден бъбрек, съобщи Контактмюзик. Изпълнителят на хита \"As Long As You Love Me\" изглежда отново поддържа приятелски отношения със Селена. Съвсем скоро певицата претърпя операция и се смята, че здравословните ѝ проблеми са ги сближили. След като се разделиха, Джъстин вече не разполагаше с телефонния номер на бившата си и се наложило да се свърже с техни общи приятели, за да се стигне до нея. След като двамата отново са заедно, са се обърнали към религията и ходят заедно на църква. Близък до двамата източник разкри, че Джъстин се стремял да помогне на Селена да възвърне вярата си. \"Той се надява да възвърне вярата ѝ, за да може двамата да бъдат отново заедно\" - заяви източникът. \"Те трябваше да се справят с проблеми отделно един от друг тази година и това ги направи различни хора. Сега връзката им е различна. Джъстин е станал по-добър човек и вероятно ще е също по-добър приятел. \" Бийбър бил склонен да покаже на семейството на Селена Гомес колко много се е променил.", "date": "2017.11.02", "title": "Сензационна мълва! Джъстин Бийбър и Селена Гомес се събраха отново"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89-%D0%BF%D1%80%D0%BE%D0%B1%D0%BB%D0%B5%D0%BC-%D0%BC%D0%BB%D0%B0%D0%B4%D0%B8%D1%82%D0%B5-%D0%BC%D1%8A%D0%B6%D0%B5-%D1%81%D0%B5-%D0%BE%D0%BF%D0%BB%D0%B0%D0%BA%D0%B2%D0%B0%D1%82-%D0%BE%D1%82-%D1%82%D0%B2%D1%8A%D1%80%D0%B4%D0%B5-%D0%BC%D0%BD%D0%BE%D0%B3%D0%BE-%D1%81%D0%B5%D0%BA%D1%81-%D0%B8-%D0%BC%D0%B0%D0%BB%D0%BA%D0%BE-%D0%BF%D1%80%D0%B5%D0%B3%D1%80%D1%8A%D0%B4%D0%BA%D0%B8-news701967.html", "text": "Младите мъже се оплакват, че получават твърде много секс и недостатъчно прегръдки, твърдят британски специалисти, цитирани от в. \"Дейли стар\". Съвременните представители на силния пол отчаяно копнеят за романтика и качествено време, прекарано в дамска компания, вместо за \"постоянен екшън\" в спалнята. Според Мартин Добни и психолога Джон Бари - автори на доклада \"Мъжествеността на Хари\" в рамките на мащабно проучване на лондонския Юнивърсити колидж, мъжете лелеят за прегръдка или разходка в парка с дамата на сърцето, вместо просто да се отдават на интимни страсти. \"Бяхме поразени. Съвременните млади мъже имат своите тревоги. Самотата ги притеснява също толкова, колкото и жените. Вярвате или не, а на представителите на по-старото поколение това може да се стори съвсем чуждо, но днешните млади мъже се оплакват, че получават твърде много секс. В наши дни половият акт е леснодостъпен - често направо пристъпваме към \"екшъна\", без преди това да хапнем пица или да изпием чаша вино\", казва Мартин Добни. Специалистите допълват, че сайтовете за запознанства изключително улесняват сексуалните контакти. \"Случвало се е мъже да ни споделят, че по време на среща дамите им са \"ровичкали\" в подобни сайтове\", допълва Добни.", "date": "2017.11.02", "title": "Изненадващ проблем! Младите мъже се оплакват от твърде много секс и малко прегръдки"}
{"url": "http://pik.bg/%D0%B2%D0%BC%D1%80%D0%BE-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D1%81%D0%BF-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D1%86%D0%B0%D1%80%D0%B8%D0%B1%D1%80%D0%BE%D0%B4-%D0%B2%D0%BE%D0%B5%D0%B2%D0%BE%D0%B4%D0%B8%D1%82%D0%B5-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D1%81-%D0%BF%D1%80%D0%BE%D1%82%D0%B5%D1%81%D1%82%D0%BD%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D0%B3%D0%B5%D0%BE%D1%80%D0%B3%D0%B8-%D0%B4%D0%B8-news701965.html", "text": "Поводът за тази декларация са опитите отстрана на Български антифашистки съюз (БАС) и Българската социалистическа партия (БСП) да саботират процеса по преговори, който протича в момента между България и Сърбия, за връщане на старото българско име на дн. Димитровград. С връщането на името Цариброд ще бъде възстановена поне частица от една историческа справедливост, отнасяща се до българите в Западните български покрайнини. Всичко това се случва след като председателят на Народното събрание Димитър Главчев запозна президента на Сърбия Александър Вучич с искането на жителите на Димитровград техният град да си върне старото име Цариброд. Веднага след товаБългарският антифашистки съюз (БАС) е изпратил писмо до президента на Сърбия Александър Вучич, в което го призовава да не удовлетворява молбата на председателя на българското Народно събрание Димитър Главчев. За финал на писмото от БАС обявяват Георги Димитров за политика с „най-голям принос за дружбата и приятелството между нашите два народа“, което също е една от причините, която разгневи младите войводи. В декларацията си НМК на ВМРО заявяват остро и категорично, че за пореден път тази организация, която не е тайна, че е под шапката на БСП, доказва, че води открита борба срещу българщината. Не, Георги Димитров не е български герой. Той предаде българската кауза, за която загинаха милиони българи. Потъпка идеала за силна и обединена България и го продаде за жълти стотинки на Коминтерна. Този човек не заслужава град да носи неговото име нито в България, нито в днешна Сърбия, категорични са от ВМРО. За пореден път хора от Българския антифашистки съюз (БАС) и Българската социалистическа партия доказаха, че продължават борбата си срещу българщината и българите като цяло. Ден след като председателят на българското народно събрание Димитър Главчев, поиска от сръбския президент Александър Вучич да бъде върнато истинското име на Димитровград (дн. Сърбия) – Цариброд, отново изпълзяха безродниците, които да ни обясняват какви „югославянски братя“ сме със сърбите и как видиш ли Георги Димитров бил „герой“ на двата народа. Не, Георги Димитров не е български герой. Той предаде българската кауза, за която загинаха милиони българи. Потъпка идеала за силна и обединена България и го продаде за жълти стотинки на Коминтерна. Този човек не заслужава град да носи неговото име нито в България, нито в днешна Сърбия. Георги Димитров предаде българите в Македония, като ги остави на насилствената асимилация в Югославия, но не се спря до тук. Той работеше за създаването на „македонска“ нация, на македонска народност в Пиринския край. Обръщаше българите в македонци насилствено, като принуди целия репресивен апарат да работи за тази цел. Остави българите от Западните покрайнини отново в пределите на Югославия, където да продължи асимилаторската политика. Днес отново безродниците излезнаха. Отново доказаха, че единственото, което могат да правят, е да работят за чужди интереси, било то за Белград или за Москва, а както често се е случвало – в услуга на двете. Ние от ВМРО сме твърдо зад искането за преименуването на Димитровград и връщането на старото име Цариброд, защото там живеят българи от векове. За съжаление днес ни дели изкуствена граница поставена след позорния Ньойски договор. Винаги сме работили и ще работим за добруването на българите както в днешна България, така и за всички, останали по исторически причини извън пределите на Отечеството! Да живее България!", "date": "2017.11.02", "title": "ВМРО скочи на БСП за името на Цариброд! Воеводите излязоха с протестна декларация: Георги Димитров не е български герой, не заслужава град да носи името му"}
{"url": "http://pik.bg/%D0%BA%D0%BE%D0%BD%D0%B3%D1%80%D0%B5%D1%81%D1%8A%D1%82-%D0%BD%D0%B0-%D1%81%D0%B0%D1%89-%D0%BF%D0%BE%D1%87%D0%B5%D1%82%D0%B5-%D1%81-%D0%BC%D0%B8%D0%BD%D1%83%D1%82%D0%B0-%D0%BC%D1%8A%D0%BB%D1%87%D0%B0%D0%BD%D0%B8%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D0%BD%D1%8E-%D0%B9%D0%BE%D1%80%D0%BA-news702030.html", "text": "The Hill. Конгресът на САЩ почете с минута мълчание жертвите от терористичното нападение в Ню Йорк, пише От осемте убити двама са а американци, петима от Аржентина и един от Белгия. Саюфуло Саипов, 29-годишен узбекистанец, е обвинен, че е врязал камион в тълпа пешеходци и велосипедисти в Манхатън. Той бе прострелян в корема, арестуван и отведен в болницата. Той е обвинен също така и в предоставянето на подкрепа за терористична организация. Саипов съобщи пред следователите, че „се чувства доволен от направеното“ и пожела в болничната му стая да бъде закачено знамето на „Ислямска държава“. Фокус", "date": "2017.11.02", "title": "Конгресът на САЩ почете с минута мълчание жертвите от нападението в Ню Йорк"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BC%D0%B5%D0%B4%D0%B5%D0%BD-%D1%80%D1%83%D0%B4%D0%BD%D0%B8%D0%BA-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%BF%D0%B8%D0%BF%D0%B0%D1%85%D0%B0-%D1%81%D1%82%D0%B0%D1%80-%D0%BF%D0%BE%D0%B7%D0%BD%D0%B0%D0%B9%D0%BD%D0%B8%D0%BA-%D1%81-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news702024.html", "text": "Служители на Четвърто РУ-Бургас са извършили проверка на няколко съмнителни младежи в жк „Меден рудник”. Ченгетата издебнали групичката в района до бл. 532 в най-големия бургаски комплекс около обяд. При обиска на бургазлиите униформените открили дрога в един от тях. 38-годишният Борислав П. се оказал стар познайник на полицаите, тъй като вече имал криминални регистрации, предава Флагман.бг. Борислав носел в себе си пликче с кафяво кристалообразно вещество, което реагирало на метамфетамин при полевия наркотест. Криминално проявеният бургазлия е закопчан за срок до 24 часа. По случая е образувано бързо полицейско производство.", "date": "2017.11.02", "title": "Екшън в \"Меден рудник\"! Полицаи спипаха стар познайник с наркотици"}
{"url": "http://pik.bg/%D0%B7%D0%B0-7-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D0%BD%D0%B0%D0%B4-3400-%D1%84%D0%B8%D1%80%D0%BC%D0%B8-news701974.html", "text": "От икономическата карта на България в периода 2008-2015 г. са \"изчезнали\" 92 големи, 887 средни и 2488 малки предприятия (основно в преработващата промишленост, строителството и търговията). Това показва анализ на Българската стопанска камара (БСК) за състоянието на българските предприятия. Приходите на предприятията нарастват с 20,9%, в т.ч. и нетните приходи - с 16,3%, а разходите се увеличават с 18,5%. Средната работна заплата в периода 2008-2016 е нараснала със 70,3%, като в частния сектор ръстът е с 88,6%, а в обществения - с 32,4%. Спрямо 2008 ръстът на минималната заплата е над 100%, а предвидената за 2018 МРЗ от 510 лв. е 132% по-висока от минималната заплата през 2008, отбелязват от Камарата. Броят на заетите в нефинансови предприятия лица намалява с 5%, в големите предприятия намалява с 6%, в средните – с 16%, в малките – с 10%, а в микропредприятията се отчита ръст на заетите с 10%. Разходите на работодателите за труд на едно лице за периода 2008-2015 нарастват с 56%, като в честния сектор ръстът е с 64%, а в обществения – с 41%.", "date": "2017.11.02", "title": "За 7 години в България изчезнали над 3400 фирми"}
{"url": "http://pik.bg/%D0%BF%D0%B5%D1%80%D0%B0%D1%82%D0%B0-%D1%81%D0%B5-%D1%8F%D0%B2%D0%B8-%D0%BD%D0%B0-%D1%80%D0%B0%D0%B7%D0%BF%D0%B8%D1%82-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news702020.html", "text": "Петър Низамов - Перата бе призован да се яви днес в полицията в Пловдив. В ранния следобед Перата се появи пред сградата на ул. „Петко Д. Петков“,предаде Марица.бг. Наложи му се да изчака няколко минути преди да влезе. Оказа се че го викат за жалба по повод асеновградските протести. Тогава той бе обявен за издирване, но Перата пуснал контра жалба, че не се е крил никъде. Питаха ме защо съм бил пуснал контра жалба, преди да ме потърсят и призоват да се явя доброволно, заяви Низамов на излизане. Пълна простотия. Разкарах се до Пловдив само. Поне имате красиви жени тук. Всичко това срещу мен е репресия. Откакто станаха тези неща, постоянно ми проверяват складовете. Целия бизнес ми се гледа изкъсо. Относно мигантите в момента се наблюдава силен поток към България. През лятото бяха спрели, но сега на ден през нашата граница минават поне 500 бежанци. Таксата за всеки е от 500 до 900 евро, заяви Перата.", "date": "2017.11.02", "title": "Перата се яви на разпит за протестите в Асеновград"}
{"url": "http://pik.bg/%D0%BC%D1%80%D1%80%D0%B1-%D0%B4%D0%B0%D0%B2%D0%B0-155-%D0%BC%D0%BB%D0%BD-%D0%BB%D0%B2-%D0%BF%D0%BE%D0%B2%D0%B5%D1%87%D0%B5-%D0%B7%D0%B0-%D1%83%D0%BA%D1%80%D0%B5%D0%BF%D0%B2%D0%B0%D0%BD%D0%B5-%D0%BD%D0%B0-%D1%81%D0%B2%D0%BB%D0%B0%D1%87%D0%B8%D1%89%D0%B0-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news701993.html", "text": "С 18,4 млн. лв. се увеличават приходите в проектобюджета на  Министерството на регионалното развитие и благоустройството за 2018 г. спрямо 2017 г. Най-много ще нараснат приходите от винетни такси – с 23 млн. лв. Част от тези допълнителни приходи се очакват от увеличението на еднодневните винетки за тежкотоварни превозни средства над 3,5 тона, а внедряването на тол системата от 2019 г. ще позволи реализацията на големите проекти на база увеличените приходи. Това съобщи днес министърът на регионалното развитие и благоустройството Николай Нанков при представянето на проекта на бюджет на министерството пред Комисията по регионална политика, местно самоуправление и благоустройство към Народното събрание. Бюджет 2018 е добър и балансиран, като е разработен при спазване на указанията на министъра на финансите и разходните тавани, подчерта той. Общият размер на заложените приходи е 372 573 100 лв., посочи министърът, но обърна внимание, че ще намалеят постъпленията в Агенцията по геодезия, картография и кадастър и Дирекцията за национален строителен контрол. С 2 млн. лв. по-малко се предвижда да бъдат приходите на АГКК за следващата година заради намаляване на административната тежест за гражданите и бизнеса и отпадане на някои от услугите. Цената за издаване на скица на поземлен имот в неурбанизирана територия например е намалена с 50 % - от 10 на 5 лева. С 30 на сто по-малко от основната такса се плаща и за всяка услуга, която се заявява по електронен път и се получава като електронен документ. Отпадат таксите за изменение на данни в кадастралната карта и кадастралните регистри, както и т. нар. „експресна“ услуга, която струваше 3 пъти повече от обикновената, обясни Нанков Той допълни, че с 2,56 млн. лв. по-малко са планираните приходи в бюджета на ДНСК, което се дължи на ограничаване на контролната дейност на дирекцията с изменението на Закона за устройство на територията. Със 17,5 млн. повече се предвижда да бъдат разходите на МРРБ през 2018 г. Те ще бъдат в размер на 418 365 000 лв., каза още регионалният министър. Те са планирани в изпълнение на три области на политики и девет бюджетни програми. От тях 15,5 млн. лв. са за укрепване на свлачища, 1 млн. лв. – за благоустройствени дейности в населените мести, а 500 000 лв. са за ремонт на общински пътища. Останалите 500 000 лв. са във връзка с увеличение на минималната работна заплата и осигурителните вноски за фонд пенсии с 1%, обясни Нанков. Министърът посочи още, че с 6 млн. лв. повече ще бъдат средствата за ВиК проекти предвид нуждите в отрасъла. Парите ще бъдат използвани за реконструкция на водопроводни мрежи в населените места. Отделно, по искане на МРРБ за финансиране на приоритетни инфраструктурни проекти и програми над разходния таван за 2018 г., по централния бюджет са предвидени допълнително 85 млн. лв. за магистрала „Хемус“, 110 млн. лв. за обходния път на Габрово – фази 1 и 2, както и 160 млн. лв. за разплащане към Българската банка за развитие по Националната програма за енергийна ефективност. До края на годината към банката се очаква да бъдат разплатени общо 693 млн. лв. за въведени в експлоатация сгради, а през периода 2018 г. до 2020 г. разплатените средства се очаква да достигнат 1, 307 млрд. лв. ", "date": "2017.11.02", "title": "МРРБ дава 15,5 млн. лв. повече за укрепване на свлачища догодина"}
{"url": "http://pik.bg/%D0%BD%D0%B0%D1%80%D1%86%D0%B8%D1%81-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D1%81%D0%B5-%D1%85%D0%B2%D0%B0%D0%BB%D0%B8-%D0%BF%D1%80%D0%B5%D0%B4-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D0%B3%D0%B0%D0%BD%D0%B8-%D0%B6%D0%B5%D0%BD%D0%B8%D1%82%D0%B5-%D0%BC%D0%B5-%D1%85%D0%B0%D1%80%D0%B5%D1%81%D0%B2%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D1%82%D0%BE%D1%82%D0%BE-%D0%B8-%D0%B4-news702021.html", "text": "Жените ме харесват повече, отколкото Тото и Даниел Златков. Този коментар направи Шеф Петров пред Джулиана Гани след скандалите между тримата. Припомняме, че дори се стигна до физическа агресия, а носът на българския Роналдо беше разбит. \"Тези момчета са комплексирани от мен. Танцувам по-добре от тях, пея по-добре от тях, готвя по-добре, жените ме харесват повече\", изригна кулинарят по адрес на Тото и Даниел Златков. \"Само да изгонят един от двамата, другият ще го свия като бонбон в целофан\", каза още Шеф Петров.", "date": "2017.11.02", "title": "НАРЦИС! Шеф Петров се хвали пред Джулиана Гани: Жените ме харесват повече, отколкото Тото и Дани Златков"}
{"url": "http://pik.bg/%D0%BF%D0%BE%D0%B4%D0%BF%D1%83%D0%BA%D0%B0%D1%85%D0%B0-%D0%B3%D1%8A%D0%B1%D0%B0%D1%80%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news701998.html", "text": "Горски инспектори при Регионална дирекция по горите - Бургас съставиха общо 22 акта за бране на гъби в големи количества. Актовете са за бране на манатарки в големи количества, с цел продажба. Освен това брането унищожава мицела. Заловените в крачка са били санкционирани. 14 от издадените актове са за нарушаване на горското законодателство за ползване на недървесни горски продукти, без издадено позволително. Другите 8 акта са за извършването му по начин, който уврежда или унищожава находищата на манатарки. Нарушителите са хванати в рамките на една седмица в землището на селата Присад и Вършило в община Созопол. Горските в Бургас са съставили още 14 акта за същия период от време. Установените нарушения са за добив на дървесина без издадено писмено позволително; сеч на немаркирани дървета; за нефункциониращи системи за видеонаблюдение на обекти за съхраняване, преработка и търговията с дървесина; транспортиране на дървесина немаркирана и непридружена с превозен билет.", "date": "2017.11.02", "title": "Подпукаха гъбарите в Бургаско"}
{"url": "http://pik.bg/%D0%BF%D0%BE%D0%BB%D1%83%D1%87%D0%B8%D0%BB%D0%B8%D1%8F%D1%82-%D1%82%D0%B5%D0%B6%D0%BA%D0%B0-%D1%82%D1%80%D0%B0%D0%B2%D0%BC%D0%B0-%D0%B8%D0%B3%D1%80%D0%B0%D1%87-%D0%BD%D0%B0-%D0%B5%D0%B2%D0%B5%D1%80%D1%82%D1%8A%D0%BD-%D1%89%D0%B5-%D0%BD%D0%BE%D1%89%D1%83%D0%B2%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%BB%D0%B8%D0%BE%D0%BD-news702033.html", "text": "Получилият тежка контузия Куко Мартина от състава на Евертън е в съзнание, но ще прекара нощта в болница в Лион, съобщиха от английския клуб. Защитникът падна тежко след борба за висока топка и изплаши всички, след като спря да мърда. Вратът му беше обездвижен, а двубоят от Лига Европа беше прекъснат за повече от 7 минути през първото полувреме. В болничното заведение футболистът ще премине редица от тестове, които да дадат повече яснота относно проблема му, предава Спортал. “Карамелите” загубиха срещата с 0:3 и се простиха с шансовете си за излизане от групата.", "date": "2017.11.02", "title": "Получилият тежка травма играч на Евертън ще нощува в болницата в Лион"}
{"url": "http://pik.bg/%D0%BD%D0%B0%D0%B4-200-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-%D1%81%D1%8A%D0%B1%D1%80%D0%B0-%D0%B1%D1%87%D0%BA-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D1%82-%D0%BF%D0%BE%D1%82%D0%BE%D0%BF%D0%B0-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news701997.html", "text": "От Българския червен кръст съобщиха, че са събрани над 200 хил. лв. от националната дарителска кампания за пострадалите от потопа в Бургаско По различни пътеки благотворителната акция е събрала 218 335 лв. Кампанията продължава и от БЧК призовават всеки, които има желание да помогне да го направи. Даряването е възможно по три канала. Единият вариант е чрез SMS на кратък номер 1466 на цена 1 лев към всички мобилни оператори. Дарителските SMS-и за кампаниите на БЧК са освободени от ДДС. Може да се преведе сума и по банков път на сметката на БЧК - BG29UNCR70001506750406, UNCRBGSF в банка УниКредит Булбанк с адрес ул. \"Калоян\" 3, София 1000, България. Третата възможна опция за даряване е чрез онлайн дарения на сайта на организацията. Обществен съвет от представители на държавни институции, обществени организации и медии ще управлява събраните средства от дарителската кампания.", "date": "2017.11.02", "title": "Над 200 хиляди лева събра БЧК за пострадалите от потопа в Бургаско"}
{"url": "http://pik.bg/%D1%85%D0%B5%D1%80%D0%BE-%D0%B1%D0%B5%D1%81%D0%B5%D0%BD-%D1%81%D0%BB%D0%B5%D0%B4-%D0%BC%D0%B0%D1%87%D0%B0-%D0%BE%D0%B1%D1%8F%D1%81%D0%BD%D0%B8-%D0%BA%D0%B0%D0%BA-%D1%81%D0%B5%D0%BA%D1%83%D0%BD%D0%B4%D0%B8-%D0%BD%D0%B5-%D0%BC%D1%83-%D0%B4%D0%BE%D1%81%D1%82%D0%B8%D0%B3%D0%BD%D0%B0%D0%BB%D0%B8-%D0%B4%D0%B0-%D0%BF%D0%BE%D0%B1%D0%B5%D0%B4%D0%B8-%D0%B1%D1%80%D0%B0%D0%B3%D0%B0-news702031.html", "text": "Старши треньорът на Лудогорец Димитър Димитров сподели първите си впечатления след равенството 1:1 срещу Спортинг (Брага) в среща от четвъртия кръг на груповата фаза на Лига Европа. Опитният специалист заяви, че е бил готов с тактическа промяна преди гола на португалците, но от щаба се забавили със смяната на Вандерсон с Георги Терзиев. “Надявам се да успеем да продължим. Има още два мача да се изиграят. Ние имаме своите шансове да спечелим и да продължим напред”, добави още той, цитиран от Спортал. “Искахме да вкараме Жоро Терзиев, защото те започнаха да центрират от всяка зона. Закъсняхме с тази смяна и получихме гол. Бяхме готови, но топката не излезе в аут. Жалко, но се получават тези неща. Първото полувреме беше едно от най-силните за нашия отбор, но жалко, че не успяхме да отбележим гол през първата част, защото го заслужавахме”, заяви Херо.", "date": "2017.11.02", "title": "Херо бесен след мача, обясни как секунди не му достигнали да победи Брага"}
{"url": "http://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-%D0%B5%D0%B4%D0%B2%D0%B0-9-%D0%B4%D1%8A%D1%80%D0%B6%D0%B0%D0%B2%D0%B8-%D1%81%D0%B5-%D0%B1%D0%BE%D1%80%D1%8F%D1%82-%D0%B5%D1%84%D0%B5%D0%BA%D1%82%D0%B8%D0%B2%D0%BD%D0%BE-%D1%81%D1%80%D0%B5%D1%89%D1%83-%D1%85%D0%B5%D0%BF%D0%B0%D1%82%D0%B8%D1%82%D0%B0-news701995.html", "text": "Само 9 от 194 държави, които обещаха миналата година да изкоренят хепатита до 2030 г., работят за постигането на тази цел. Това сочат данни, оповестени по време на втората Световна среща на върха за хепатита в Бразилия, предаде БГНЕС. Египет, Грузия, Германия, Исландия, Япония, Холандия, Австралия, Катар и Бразилия са единствените държави, които предприемат стъпки за преодоляване на болестта - чернодробно възпаление, което убива 1,3 милиона души всяка година. Тридневната среща на върха в Сао Пауло, организирана от Световната здравна организация (СЗО) и Световния алианс за хепатит, приветства представителите на 80 правителства и около 200 експерти, които обсъдиха диагнозата и лечението. Домакинът Бразилия популяризира своята успешна разпространена стратегия за диагностициране, която през последните 6 години е реализирала 28 милиона тествания, с цел до 2030 г. да обхване почти цялото население на страната. \"Тези резултати вдъхват надежда, че премахването на хепатита може и ще стане реалност\", казва Готфрид Хирншал от СЗО. Достъпът до лечение също бе обсъден, след като международната организация съобщи във вторник, че рекорден брой от 3 млн. души са лекувани от хепатит С през последните две години и 2,8 милиона са получили лечение за тип В през 2016 г. В момента има 325 милиона потвърдени случаи на хепатит в световен мащаб.", "date": "2017.11.02", "title": "Притеснително! Едва 9 държави се борят ефективно срещу хепатита"}
{"url": "http://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D1%82%D0%BE%D0%B2%D0%B0-%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0-%D1%81%D0%B5-%D1%80%D0%B5%D0%BA%D0%BB%D0%B0%D0%BC%D0%B8%D1%80%D0%B0-news702014.html", "text": "Фокус Предстоящият вот на недоверие е възможност правителството да рекламира всичко, което е направило последните 6 месеца. Това казапред Цвета Караянчева, зам.-председател на Народното събрание и народен представител от ГЕРБ. Според нея единствената цел на опозицията е да покаже, че я има. „Все пак възможността да критикуваш правителството от трибуната на Народното събрание в рамките на няколко часа никак не е малко, защото освен с декларации по друг начин аз не виждам какво точно правят БСП. На конгреса чух, че има 33 декларации, четени от трибуната и не знам си колко въпроса, обаче реалните политики не ги виждаме в тяхната програма. Нормално е опозицията да внася такива вотове, все пак се намираме в демократична държава“, коментира Цвета Караянчева. По думите ѝ управляващата коалиция е стабилна и ще осигури подкрепа на правителството. Според нея вотът на недоверие няма да повлияе върху Българското председателство на Съвета на Европейския съюз.", "date": "2017.11.02", "title": "Караянчева за вота на недоверие: Това е възможност правителството да се рекламира"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B0%D1%84%D1%82%D0%B8%D1%82%D0%B5-%D0%B8%D0%B7%D0%B4%D0%B0%D0%B2%D0%B0%D1%82-%D0%BE%D0%BF%D0%B0%D1%81%D0%BD%D0%B8-%D0%B1%D0%BE%D0%BB%D0%B5%D1%81%D1%82%D0%B8---%D0%B2%D0%B8%D0%B6%D1%82%D0%B5-%D0%B7%D0%B0-%D0%BA%D0%B0%D0%BA%D0%B2%D0%BE-%D0%B4%D0%B0-%D1%81%D0%B5-%D1%82%D1%80%D0%B5%D0%B2%D0%BE%D0%B6%D0%B8%D1%82%D0%B5-news701913.html", "text": "Афтите са възможно най-досадните образувания, които се налага човек да търпи в устата си за известно време, докато те преминат. Те представляват малки ранички по лигавицата, венците и езика. 20 на сто от човечеството страдало от тях повече от един път. Причините за появата им са многобройни. Най-често те се дължат на инфекция, която може да бъде замърсяване на малка раничка в устата, зараждащо се остро респираторно заболяване или гастрит, който още не се е проявил. Те обаче могат да бъдат и в резултат на сифилис или авитаминоза. Когато те се появяват често, тоест станах хронично, трябва да се установи произходът им и да се лекуват заедно с провокиралото ги заболяване. Ако те са ярко червени и понякога кървят означава, че това е херпес. Лекарят ще назначи подходящата комплексна терапия. В такива народната медицина препоръчва проблемното място да се маже с масло от зърнасте или да човек да се жабури със силна отвара от тази билка, като я държи по-продължително време върху херпесът. Когато афтите не са образували херпес, добро средство срещу тях е жабуренето с разтвор от равни количества кислородна и чешмяна вода. Така, на практика, те изгарят и преминават за максимум три дни. Някои, които не могат да търпят вкуса от този разтвор, прибавят в него капка ментово масло за аромат. Същевременно то създава и охлаждащ ефект със свеж дъх в устата. Традиционно у нас афтите се лекуват в домашни условия с промивки и жабурене с разтвор от хлебна сода и сол. Една чаена лъжичка смес от сол и сода бикарбонат – равни части, се разтваря в две чаши хладка преварена вода и с разтвора се правят чести промивки на устната кухина. За тази цел се ползва и отвара от лайка, като в едвна чаена чаша от нея се слага и сода бикарбонат на върха на чаената лъжичка. Содата унищожава афтите, а лайката промива раната и я дезинфекцира. Някой слагат в отварата и сушена дъбова кора, която подсилва антисептичния ефект. Отварата от смрадлика има същото действие. Афти в астата се появяват и при остър или хроничен стоматит. В този случай те са червеникави, като отвън на места имат белезникав налеп. За унищожаването им добро действие оказва отварана от невен за жабурене и изплакване на устата след измиването на зъбите. За хората, които имат наблизо билков магазин могат да си приготвят още една ефикасна запарка. Тя се приготвя от равни количества изсушени мащерка, бяла върба, суха дъбова кора, лайка, листа от бреза, цвят от липа и невен. По смелите и търпящи люто могат да опитат и изплакване на устата със смес от вода и сок от прясно настърган хрян. Независимо какво лечение се прилага срещу афтите се препоръчва всеки ден да се изпива и по една чаша прясно изцеден сок от моркови. Сокът се пие максимално бавно, като всняка глътка се задържа в устната кухина преди да се преглътне.", "date": "2017.11.02", "title": "ВНИМАНИЕ! Афтите издават опасни болести - вижте за какво да се тревожите"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%81%D1%8A%D0%B4%D0%B8-%D1%81%D0%BC%D1%8A%D1%80%D1%82%D0%BD%D0%BE%D1%82%D0%BE-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-%D1%81%D0%BB%D0%B5%D0%B4-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8%D1%82%D0%B5-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news702032.html", "text": "Politico. Германският правосъден министър Хайко Маас разкритикува смъртното наказание, скоро след като президентът на САЩ призова извършителя на терористичното нападение от тази седмица в Ню Йорк да бъде екзекутиран, предава „Никоя държава на света няма правото да убива хора като форма на наказание. Смъртното наказание противоречи на нашето мнение за човешкото достойнство“, заяви Маас. Заявлението на министъра последва коментара на Тръмп, заявил, че терористът трябва да получи „смъртно наказание“. Нападението, при което загинаха осем души, а други 12 бяха ранени, бе едно от най-смъртоносните нападение в Ню Йорк от 11 септември 2001 г. насам. Смъртното наказание се извършва в 31 щата на САЩ, но е обявено за незаконно в Германия след Втората световна война. Фокус", "date": "2017.11.02", "title": "Германският правосъден министър осъди смъртното наказание след коментарите на Доналд Тръмп за него"}
{"url": "http://pik.bg/%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%B3%D0%BE%D1%82%D0%B2%D1%8F%D1%82-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B7%D0%B0%D0%BA%D0%BE%D0%BD-%D0%B7%D0%B0-%D0%BF%D0%BE%D0%B4%D1%81%D0%BB%D1%83%D1%88%D0%B2%D0%B0%D0%BD%D0%B5%D1%82%D0%BE-news701996.html", "text": "Холандия подлага на референдум закон, даващ повече правомощия на службите да подслушват и следят. Цял квартал може да бъде подслушван заради един заподозрян, живеещ в него, при положение че устройства като телефони, компютри или смарттелевизори са уязвими за хакерски атаки, предвижда приетият през юли закон, който трябваше да влезе в сила от началото на следващата година. Студенти, отхвърлящи подслушването на холандските граждани от службите за сигурност, се пребориха за организирането на консултативен референдум за бъдещия закон. Проверка на Избирателната комисия в страната показа, че искането за референдум за новия закон е подписано от повече от 300 хил. души, което задължава правителството да организира допитването. Съгласно закона службите за сигурност и разузнаването ще могат да използват система за масово подслушване на интернет комуникациите, както и на граждани, които не са под подозрение, обясняват на сайта си студенти от Амстердамския университет, опасяващи се, че законът ще има тежки последици за свободата. С този закон всички съобщения във \"Фейсбук\" например биха могли да бъдат прехващани от даден град и съхранявани с години, отбелязват организациите, отговарящи за кампанията за референдума. Събирането на сведения чрез телефоните, електронната поща и интернет може да става само ако има причина, заяви на свой ред на сайта си холандското правителство, уверявайки, че личният живот на гражданите ще бъде максимално защитен. Холандският избирателен съвет обяви, че е достигнат прагът от 300 000 подписа, необходими за организиране на референдум за закона, който ще определи правомощията на службите на разузнаването и службите за обща и военна сигурност. \"Референдумът вероятно ще бъде съчетан с общинските избори на 21 март 2018 г.\", допълват от Съвета. Резултатът от референдума не е задължителен, но ако поне 30 процента гласуват против закона, това може да накара правителството да преразгледа текста, уточняват от Избирателния съвет. Това ще е втори подобен референдум в Холандия. През април 2016 г. консултативен референдум, свикан от евроскептични организации, отхвърли ключово споразумение между Европейския съюз и Украйна, поставяйки премиера Марк Рюте в неловко положение пред останалите 27 страни членки, ратифицирали споразумението, и налагайки договаряне на компромис, одобрен година по-късно, припомнят световните медии.", "date": "2017.11.02", "title": "В Холандия готвят референдум за закон за подслушването"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B1%D1%81%D0%BF-%D0%B8%D1%81%D0%BA%D0%B0-%D0%B4%D0%B0-%D0%B8%D0%B7%D0%BC%D0%B5%D1%81%D1%82%D0%B8-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BE%D1%82-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2%D1%8A%D1%80%D1%85%D1%83-%D0%BF%D0%BB%D0%BE%D1%87%D0%BA%D0%B8%D1%82%D0%B5-news701999.html", "text": "Възхитих се как българите в Молдова са запазили българския език, българския дух и традиции. Там живеят около 50 000 етнически българи. Те поискаха по-тесни връзки с нашата държава. Това заяви пред БНТ вицепремиерът Екатерина Захариева на въпрос за политиките за подкрепа на българските малцинства. \"Съвсем скоро 16 фирми ще посетят българите в Молдова. Ние ще търсим работна сила там за България\", коментира тя. \"Около 500 хиляди македонски граждани посещават България на година. И около 340-350 хиляди българи посещават Македония. Факт е, че хората на двете страни искат да се срещат. Ние искаме да подобрим връзките и инфраструктурата между нас и Македония\", обяви вицепремиерът. \"Целта на нашата външна политика е да живеем в спокоен район\", категорична е Екатерина Захариева. \"На Балканите винаги страда страната, която се прави по-велика от другите. Именно това иска да каже и премиерът Борисов. Ние не искаме да се изтъкваме, искаме да вървим заедно напред\", увери тя. \"Мисля, че доста хора разбират това, което правим относно европредседателството. Опозицията се опитва да изместни вниманието върху плочките и ремонтите в НДК. Все по-често чувам темата \"Западни региони\". Хората разбират това, което се опитваме да направим\", добави вицепремиерът.", "date": "2017.11.02", "title": "Екатерина Захариева: БСП иска да измести вниманието от европредседателството върху плочките на НДК"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BE%D0%BF%D0%B8%D1%82-%D0%B7%D0%B0-%D0%BE%D0%B1%D0%B8%D1%80-%D0%BD%D0%B0-%D0%B1%D0%B0%D0%BD%D0%BA%D0%BE%D0%BC%D0%B0%D1%82---%D0%B4%D1%83%D0%BC%D0%BD%D0%B0%D1%85%D0%B0-%D1%82%D0%B5%D1%80%D0%BC%D0%B8%D0%BD%D0%B0%D0%BB%D0%B0-%D0%BD%D0%B0-%D0%BF%D0%BE%D1%89%D0%B0%D1%82%D0%B0-%D0%B2-%D1%81%D0%BE%D0%BF%D0%BE%D1%82-news702000.html", "text": "Втори неуспешен опит за обир на банкомат в района на Карлово и Сопот  в рамките на по-малко от седмица. Неизвестни лица са направили опит да разбият банкомата в сградата на пощата в град Сопот. Около 2:30 ч. сутринта апашите разбили външните врати на пощенската сграда  и с инструменти атакували металния сейф на банкомата. Успели да направят малка дупка, но се отказали и бързо напуснали местопрестъплението, пише Бтв. , където по същия начин апаши разбиха вратата на кметството и се опитаха да отворят металния сейф на банкомата. Около 2:30 ч. сутринта апашите разбили външните врати на пощенската сграда  и с инструменти атакували металния сейф на банкомата. Успели да направят малка дупка, но се отказали и бързо напуснали местопрестъплението, пише Бтв. , където по същия начин апаши разбиха вратата на кметството и се опитаха да отворят металния сейф на банкомата.", "date": "2017.11.02", "title": "Пореден опит за обир на банкомат - думнаха терминала на пощата в Сопот"}
{"url": "http://pik.bg/%D0%BA%D0%B7%D0%BF-%D0%B8%D0%B7%D0%BC%D0%B0%D0%BC%D0%B8%D1%82%D0%B5-%D1%81-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D1%83%D1%81%D0%BB%D1%83%D0%B3%D0%B8-%D1%83-%D0%BD%D0%B0%D1%81-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-news701989.html", "text": "В резултатите от контролната дейност през последните периоди от две-три години насам се улавя трайна тенденция за намаляване общия брой нарушения при предлагането на туристически продукт, заяви председателят на Комисията за защита на потребителите Димитър Маргаритов в к.к. „Боровец“, където бе обсъдена готовността за предстоящия зимен сезон. „Надявам се, че през задаващия се сезон тази тенденция ще се запази. Ето защо това, което планираме да направим в рамките на нашата програма 2017-2018, е най-напред да започнем, когато условията позволяват това, надявам се преди официалното откриване на сезона и увеличаването на потока от туристи, проверки в обектите, в които сме забелязали нередности. В това число и при различни съоръжения съвместно с колегите от Държавната агенция за метрологичен и технически надзор“, каза Маргаритов. Той почерта, че превантивните проверки биха дали по-голямо спокойствие на старта на сезона, че поне част от констатираните нарушения в миналото са преодолени и обектите могат спокойно да започнат работа и да посрещнат първите си гости. Маргаритов добави, че в хода на сезона Комисията ще разчита, както на инспекторите от регионалните си дирекции, така и на командировани служители от морските дирекции с цел уплътняване на екипите. „Ще търсим и тази формула която показа добрата си ефективност през летния туристически сезон, а именно – създаването на съвместни екипи с колеги от други контролни органи. Тя работи ефективно и полезно поне в две насоки. Първо, не се създават излишни затруднения пред самите търговци, когато те биват посещавани само веднъж за определена проверка, а не от всички поотделно. И второ, вътрешният самоконтрол на представителите на тези институции по време на проверките като една антикорупционна гаранция“, каза още председателят.", "date": "2017.11.02", "title": "КЗП: Измамите с туристически услуги у нас намаляват"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%82%D0%BE%D1%82%D0%BE-%D0%BE%D1%82-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B1%D0%B8%D0%BB%D0%B0-%D0%B3%D0%B0%D0%B4%D0%B6%D0%B5-%D0%BD%D0%B0-%D1%82%D0%BE%D0%BF-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-news701708.html", "text": "Майката на Тото, който е един от фаворитите за победител във \"ВИП Брадър\", има живот, достоен за филмиране. Красивата блондинка Ани Дамянова преди години е била гадже на футболиста от Левски - Даниел Боримиров. Двамата се запознават като ученици във Враца. Учили в една сграда, но в различни училища. Тя в езиковата гимназия, той в спортното училище. Заварката между тях обаче станала в средношколското общежитие във Враца. Ани идвала от родната Бяла Слатина, а той от Видин. Съучениците им разказват, че те изобщо не криели любовта си и често можели да бъдат засечени по градските сладкарници. След като завършили училище през 1990 г. животът ги разделил. Даниел дошъл в Левски, а Ани се влюбва в друг футболист - врачанина Венцислав, който играе в Чавдар в родния й град. Плод на любовта им е Йонислав, или Тото, както е по-познат днес. Двамата обаче издържат заедно само 10 години и се развеждат. Ани напуска Враца и идва в София, където отново среща Боримиров. В столицата й потръгва. Успява да си купи жилище, започва да издава лъскаво списание за строителство. Мълвата говори, че финансова подкрепа й оказва Боримиров, без когото едва ли би могла да стъпи на крака. Точно тогава Ани се влюбва в Георги Родригес - състоятелен полубъргарин с майка мексиканка. Двамата се женят и на бял свят се появява още един син, който днес е на 6 години. Бащата обаче започва да изневерява на съпругата си и бракът им приключва след 2 години. Днес 47-годишната Ани е сама, но е щастлива с двете момчета около себе си и удовлетворена от работата си в архитектурен сайт, пише седмичник.", "date": "2017.11.02", "title": "ЕКСКЛУЗИВНО! Майката на Тото от \"ВИП Брадър\" била гадже на топ футболист "}
{"url": "http://pik.bg/%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B1%D0%B0%D1%82%D0%B0%D0%BA-%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D0%BA%D0%BC%D0%B5%D1%82-%D0%BF%D0%B5%D1%82%D1%8A%D1%80-%D0%BF%D0%B0%D1%83%D0%BD%D0%BE%D0%B2-%D0%B4%D0%B0%D0%BB-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8-%D0%BF%D0%BE%D1%80%D1%8A%D1%87%D0%BA%D0%B8-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-%D0%B7%D0%B0-%D0%BD%D0%B0%D0%B4-%D0%BF-news701986.html", "text": "Гръмна нов скандал с кмета на Батак. Градоначалникът Петър Паунов е възлагал обществени поръчки на фирмата на сина си. Така фамилията прибрала над половин милион лева държавни пари, предава Нова телевизия. Главният прокурор Сотир Цацаров се е самосезирал по случая. Фирмата договорила с общината да направи канализация и тротоари на две улици. Участвала и в сметопочистването. На фона на тези разкрития, стана ясно и че прокуратурата повдига обвинения на Петър Паунов. Той ще отговаря за превишаване на правата си при продажба на част от държавен имот. Продал е на трето лице 100 декара апетитен имот близо до язовир Батак на безценица. „В качеството си на кмет е нарушил служебните си задължения като е променил статута на имот, намиращ се в землището на община Батак от държавна в частна общинска собственост. Имотът е бил продаден и по този начин е била нанесена щета на Министерството на земеделието, горите и храните. Сумата, за която е продаден имотът, е 2400 лева. За това престъпление се предвижда наказание лишаване от свобода от 1 до 8 години”, заяви Пламен Пантов, прокурор в Районна прокуратура-Пазарджик. Кметът на Батак отказа коментар. Той изключи мобилния си телефон и излезе в болничен за 2 седмици.", "date": "2017.11.02", "title": "НОВ СКАНДАЛ В БАТАК! Червеният кмет Петър Паунов дал обществени поръчки на сина си за над половин милион - главният прокурор се самосезира"}
{"url": "http://pik.bg/%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%BA%D0%B5%D0%B2%D0%B8%D0%BD-%D1%81%D0%BF%D0%B5%D0%B9%D1%81%D0%B8-%D1%89%D0%B5-%D1%81%D0%B5-%D0%BF%D0%BE%D0%B4%D0%BB%D0%B0%D0%B3%D0%B0-%D0%BD%D0%B0-%D0%BB%D0%B5%D1%87%D0%B5%D0%BD%D0%B8%D0%B5-news701941.html", "text": "Известният американски актьор Кевин Спейси , обвинен в сексуални посегателства, възнамерява да премине през медицински прегледи и да се подложи на лечение, съобщи сп .\"Варайъти\". По думите на представителя на актьора Спейси си е взел почивка, за да може да се яви пред лекарите. Скандалът около актьора се разгоря, след като на 30 октомври американският актьор Антъни Рап го обвини в сексуално посегателство. Рап заяви, че през 1985 година, когато той бил на 14 години, 25-годишният Спейси го поканил на гости в Ню Йорк и се държал непристойно. Кевин Спейси се опитал да напие тийнейджъра, но самият той бил пиян. Това позволило на Рап да избяга. Спейси заяви, че не си спомнял за случката, но се извини за инцидента. След това носителят на Оскар-и беше обвинен в още няколко случая, в частност от мексиканския актьор Роберто Кавасос , от американския режисьор Тони Монтана и от британския барман Даниъл Бийл .", "date": "2017.11.02", "title": "Актьорът Кевин Спейси ще се подлага на лечение"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B5-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D1%8F%D1%82-%D0%B7%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BA%D0%BE%D0%BB%D0%BE%D1%80%D0%B0%D0%B4%D0%BE-news701984.html", "text": "Заподозреният за стрелбата в Денвър, Колорадо, тази сутрин е задържан, съобщи Ройтерс, като цитира местната полиция. Двама мъже и една жена бяха убити тази нощ при стрелбата в супермаркет в предградие на Денвър. Заподозреният за стрелбата в Денвър, Колорадо, тази сутрин е задържан, съобщи Ройтерс, като цитира местната полиция. Двама мъже и една жена бяха убити тази нощ при стрелбата в супермаркет в предградие на Денвър. Заподозреният за стрелбата в Денвър, Колорадо, тази сутрин е задържан, съобщи Ройтерс, като цитира местната полиция. Двама мъже и една жена бяха убити тази нощ при стрелбата в супермаркет в предградие на Денвър.", "date": "2017.11.02", "title": "Задържан е заподозреният за стрелбата в Колорадо"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%83%D0%B1%D0%B8%D0%B5%D1%86%D0%B0-%D0%BE%D1%82-%D0%B3%D0%BE%D1%80%D0%BD%D0%B8-%D0%B4%D1%8A%D0%B1%D0%BD%D0%B8%D0%BA-%D0%B3%D1%80%D0%BE%D0%B7%D0%B8-%D0%B3%D0%BE-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-news701988.html", "text": "Окръжният съд в Плевен остави в ареста задържания за двойното убийство в с. Горни Дъбник, съобщиха от прокуратурата. Съдът е уважил искането на Окръжната прокуратура и днес след обяд е взел мярка за неотклонение \"задържане под стража\" по отношение на Петко Ч., привлечен в качеството му на обвиняем. Съдът е приел доводите на прокуратурата, че обвиняемият е извършил тежко умишлено престъпление, за което се предвижда наказание \"лишаване от свобода\" от 15 до 20 години, доживотен затвор или доживотен затвор без замяна. С оглед на тежестта на престъплението - начин на извършване, изключителна обществена опасност - както на деянието, така и на дееца, може да се направи обосновано предположение, че съществува реална опасност обвиняемият да се укрие или да извърши друго престъпление. Определението на Окръжния съд подлежи на обжалване пред Апелативния съд във Велико Търново. Под ръководството на прокуратурата действията по разследването продължават.", "date": "2017.11.02", "title": "Оставиха в ареста убиеца от Горни Дъбник, грози го доживотен затвор"}
{"url": "http://pik.bg/%D1%80%D1%83%D0%BC%D0%B5%D0%BD-%D0%B3%D0%B5%D1%87%D0%B5%D0%B2-%D0%B7%D0%B0%D1%82%D0%B0%D0%BF%D0%B8-%D0%B1%D0%B8%D0%B7%D0%BD%D0%B5%D1%81%D0%B0-%D0%B7%D0%B0-%D0%BF%D1%80%D0%B5%D0%BC%D0%B0%D1%85%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-news701962.html", "text": "„Не трябва да премахваме минималната работна заплата, а да повишим конкурентоспособността“. Това заяви народният представител от ПГ на “БСП за България“ проф. Румен Гечев. Той подчерта, че представителите на левицата са привели данни от ЕС, че огромното мнозинство от страни членки имат минимална работна заплата. „Можем да водим разговори по механизмите за нейното формиране, но не и по нейното премахване“, категоричен бе той след срещата на левицата с работодателите, на която те лобираха за подкрепа по отмяна на клас квалификация. Гечев обясни, че бизнесът настоява, че замразяването на минималните доходи е гаранция за конкурентоспособност. Той допълни обаче, че не са могли да отговорят на факта - след като заплатите в България са най-ниски в Европа, данък печалба е най-нисък, защо не сме най-конкурентоспособни. „Най-конкурентните икономики в света са с високи доходи. Трябва да видим как да направим българската икономика конкурентоспособна и да растат доходите“, заключи Румен Гечев.", "date": "2017.11.02", "title": "Румен Гечев затапи бизнеса за премахването на минималната работна заплата "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B5%D1%8F%D0%BD-%D0%B8%D0%BA%D0%B5%D0%B1%D0%B0%D0%BD%D0%B0%D1%82%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0-%D0%B3%D0%B0%D1%84%D0%B0-%D1%81%D1%8A%D1%81-%D1%81%D0%BD%D0%B8%D0%BC%D0%BA%D0%B0%D1%82%D0%B0-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BE%D1%82-%D0%BC%D0%B8%D1%82%D0%B8%D0%BD%D0%B3%D0%B0-news701983.html", "text": "Музикантът Деян Неделчев-Икебаната изригна срещу Корнелия Нинова и журналистите, объркали го с нея на снимка от митинг на СДС през 1991 година. В профила си в социалната мрежа Фейсбук изпълнителят на \"Съчки събирам\" изрази възмущението си, че може да го объркат с \"политичка\", станала известна едва преди 1-2 години. \"Обадиха ми се приятели да ми кажат, че съм объркан с Корнелия Нинова на плаката на СДС от 1990 или 1991, когато се снимахме всички известни музиканти. Не мога да повярвам, че журналистите могат да ме сбъркат с жена и то политичка, която е от 1-2 години известна, а плакатът е от 1990 или 1991 година, не помня вече. К'во общо имам аз с една комунистическа пача като тази Курнелия, аман от тъпи журналисти. То се вижда, че съм аз с брат ми и че сме само музиканти. Безобразие!\", написа в социалната мрежа Деян Икебаната. Припомняме, че агенция ПИК съобщи преди всички, че мистериозният седесар от снимката, която стана причина Корнелия Нинова да се изправи в съда срещу премиера Бойко Борисов, е именно певецът Деян Неделчев-Икебаната .", "date": "2017.11.02", "title": "ИЗВЪНРЕДНО В ПИК! Деян Икебаната изригна за гафа със снимката на Корнелия Нинова от митинга на СДС: К'во общо имам аз с една комунистка....(СНИМКА)"}
{"url": "http://pik.bg/%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%82-%D0%B8%D0%BC%D0%BE%D1%82%D0%B8-%D0%BD%D0%B0-%D1%85%D0%BE%D1%82%D0%B5%D0%BB%D0%B8%D0%B5%D1%80-%D0%B2-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-%D0%BA%D0%B0%D1%86%D0%B0%D1%80%D0%BE%D0%B2-%D0%BA%D1%80%D0%B0%D0%BB-%D1%87%D0%B0%D1%80%D1%88%D0%B0%D1%84%D0%B8-%D0%B8-%D0%BF%D0%BE%D1%81%D1%83%D0%B4%D0%B0-%D0%BE%D1%82-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B8-%D0%BA%D0%BE%D0%B8-news701953.html", "text": "Хотелиерът предприемач Недялко Кацаров е осъден от Окръжния съд в Смолян за присвояване на вещи от поверени му за управление апартаменти. Отнетите чужди вещи, сред които са мебели, посуда и прибори, кухненско оборудване, обзавеждане и електрически уреди, кухненско и спално бельо, завивки и постелки, са на обща стойност 82 326 лева, предаде \"Трафик нюз\". С оглед извършените престъпления Съдът постанови конфискация на апартаменти и имоти на управителя на апарт-хотела в Пампорово. На Кацаров ще бъдат отнети мезонет и два гаража в София, както и една втора идеална част от два апартамента в Смолян. Престъпленията са извършени от Кацаров, в качеството му на управител на дружество, което е имало договор за управление на етажна собственост в комплекса \"Форест Нук\" в Пампорово, в която попадат около 20 апартамента на англичани и ирландци. Случаят стана известен в медиите, когато бе установено разграбването на обзавеждането на апартаментите, оставени за стопанисване на фирмата на Казаров. Присвояването е било реализирано в периода 10.07.2010 г. до 15.01.2012 г. Окръжният съд постанови и присъда лишаване от свобода за срок от 3 години, нейното изпълнение обаче бе отложено с 5-годишен изпитателен срок за Недялко Кацаров. Управителят е осъден от частното обвинение да заплати имуществени вреди на пострадалите, изразяващи се в пълна възвръщаемост в размера на стойността на отнетите вещи е законната лихва върху нея. На управителя бе забранено да упражнява професия или дейност, свързана с управление на чуждо имущество, в това число да бъде управител или член на управителен съвет на етажна собственост, както и управител или член на управителен орган на юридическо лице, което е управител на етажна собственост, за срок от 5 години. Присъдата не е окончателна и подлежи на обжалване и протест пред Апелативен съд в законоустановения срок.", "date": "2017.11.02", "title": "Конфискуват имоти на хотелиер в Пампорово! Кацаров крал чаршафи и посуда от апартаменти, които управлявал"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D0%BD-news701978.html", "text": "Евроатлантическата перспектива на страните от Западните Балкани и приоритетите в програмата на Българското председателство на Съвета на ЕС бяха основните теми по време на срещата на министър-председателя Бойко Борисов и президента на Швейцария Дорис Лойтхард. Премиерът Борисов определи темата за европейската перспектива на страните от Западните Балкани като ключов приоритет в програмата на Българското председателство. „Дебатът за бъдещето на Европа е свързан с дебата за европейската интеграция на тези държави, тяхното приобщаване, стабилност, просперитет и спазване ценностите на Общността. Затова в календара на Българското председателство е предвидена Среща на върха между ЕС и страните от Западните Балкани през май 2018 г.“, посочи министър-председателят. Според него швейцарските проекти в страните от региона могат да бъдат много полезни за икономическото и социалното им сближаване с държавите-членки и със страните от Европейското икономическо пространство. Като подкрепи приоритетите на Българското председателство на Съвета на ЕС, Дорис Лойтхард изрази очакването си България да бъде отговорен ротационен председател на Съвета. В разговора бяха обсъдени и теми, свързани с бъдещето на обединена Европа, включително проблемите, предизвикани от миграционната криза и оттеглянето на Великобритания от ЕС. Премиерът Борисов представи резултатите от противодействието на правителството на контрабандата и корупцията. Швейцарският президент отбеляза постигнатия напредък и изрази надежда за успешно реализиране на набелязаните стъпки и мерки в сектора.", "date": "2017.11.02", "title": "ИЗВЪНРЕДНО В ПИК! Премиерът Борисов обсъди европредседателството с швейцарския президент (СНИМКИ)"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BE%D0%B1%D1%81%D1%8A%D0%B4%D0%B8-%D0%BD%D0%B0-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%B1%D0%B0%D0%BD%D1%81%D0%BA%D0%BE-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%B8%D1%8F-%D0%B7%D0%B8%D0%BC%D0%B5%D0%BD-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D1%81%D0%B5%D0%B7%D0%BE%D0%BD-news701973.html", "text": "Министърът на туризма Николина Ангелкова обсъди днес на работна среща в Банско с представители на държавната и местната власт, на институциите и контролните органи и на туристическия бранш и бизнеса в пиринския курорт готовността за предстоящия зимен туристически сезон. Миналият зимен сезон беше изключително успешен, почти 1 400 000 чуждестранни туристи посетиха страната и бе отбелязан ръст от над 19.6 процента, каза министър Ангелкова. Нашата цел е и през тазгодишния зимен туристически сезон да се постигне ръст между пет и 10 процента, каквато е най-ранната прогноза към момента, посочи тя. Очаква се основно да има туристи от съседните страни - Гърция, Турция, Сърбия, Македония, Румъния, както и ръст на туристите от Великобритания, Белгия, Австрия, Италия. За свършеното преди началото на новия зимен сезон и най-важните предстоящи задачи информираха кметът на община Банско Георги Икономов, областният управител на Благоевград Бисер Михайлов, председателят на Комисията за защита на потребителите /КЗП/ Димитър Маргаритов, ръководители на Областната дирекция на МВР, на Областната дирекция по безопасност на храните, на Регионалната здравна инспекция, Регионалната дирекция \"Пожарна безопасност и защита на населението\", Областното пътно управление, Планинската спасителна служба при БЧК, дружество \"Юлен\" - концесионер са скизона \"Банско. Представителите на туристическия бранш засегнаха също важни проблеми, сред които е и борбата със сивия сектор в сферата на туризма и туристическите услуги. Пред журналисти Николина Ангелкова коментира, че е обнадеждена от чутото по време на срещата в Банско. По време на миналия зимен сезон се наблюдава намаление на нарушенията - това сочат констатациите от проверките и на КЗП, и на Агенцията по безопасност на храните. Според министър Ангелкова е важно, че контролните органи са създали организация и имат готовност за ефективна работа и през предстоящия зимен сезон, който в Банско официално ще бъде открит на 16 декември. Отново ще има съвместни патрули на български с румънски и с гръцки полицаи. Допълнително в Банско ще бъдат командировани за сезона 40 полицаи, както и служители на другите контролни органи при необходимост, ще има изнесени приемни и на КЗП. Важно е също, посочи министър Ангелкова, че след като бъдат гласувани промените във внесения законопроект за изменение на Закона за туризма, ще бъде създадено и специализирано звено за административен контрол по въпросите на туризма, към Министерството на туризма. Тя се надява звеното да заработи още през март-април следващата година. Министър Ангелкова отбеляза със съжаление, че отново и за този сезон ще остане нерешен проблемът с опашките пред кабинковия лифт за скизоната в Банско. Причината, обясни тя, е обжалването на Плана за управление на Националния парк \"Пирин\", което е пречка преди произнасянето на съда да се реализират каквито и да било инвестиционни намерения, включително и за изграждане на нов лифт. Ангелкова припомни, че Министерството на туризма със съдействието на общинската управа, на кмета и на туристическия бранш в Банско е създало през миналата година работна група за планински туризъм. Тя е приела предложения, които ще намерят място в очаквани бъдещи изменения в Закона за туризма. Те предвиждат облекчено изграждане на скиписти и съоръжения, особено, когато се говори за такива курорти като Банско, Боровец, Пампорово, Витоша, отбеляза министър Ангелкова.", "date": "2017.11.02", "title": "Ангелкова обсъди на важна среща в Банско предстоящия зимен туристически сезон"}
{"url": "http://pik.bg/%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2-%D0%B1%D1%8E%D0%B4%D0%B6%D0%B5%D1%82%D0%B0-%D0%B7%D0%B0-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-%D1%81%D0%B0-%D0%BF%D1%80%D0%B5%D0%B4%D0%B2%D0%B8%D0%B4%D0%B5%D0%BD%D0%B8-520-%D0%BC%D0%BB%D0%BD-%D0%BB%D0%B2-%D0%BF%D0%BE%D0%B2%D0%B5%D1%87%D0%B5-%D0%B7%D0%B0-%D0%BF%D0%B5%D0%BD%D1%81%D0%B8%D0%B8-news701994.html", "text": "Внесох в Народното събрание концепция за реформа на експертизата на работоспособността. Тази концепция ще бъде в основата на новото законодателство. Това заяви пред Би Ти ви социалният министър Бисер Петков на въпрос за реформата в ТЕЛК. \"Ако бъде подкрепена концепцията, това ще задължи промяната на няколко закона\", уточни той. По думите му концепцията е изработвана дълъг период от време. \"Според новата концепция вече ще има две комисии, които ще определят телковото решение. Зам.-министърът г-жа Султанка Петрова предложи друга концепция, която предлагаше само една комисия, както и до сега. Това предложение беше неофициално и не беше разглеждано\", разкри Бисер Петков. \"В много държави в Европа осигурителните институти са тези, които определят работоспособността\", каа социалният министър на въпрос не се ли притеснява, че втората комисия, която ще се определя от НОИ, ще е заинтересована да дава по-ниски пенсии. \"Хората с увреждания няма да ходят на двете комисии. Втората комисия ще разглежда случаи, в които има нещо притеснителни, или ако дадено лице обжалва. Тази втора комисия ще взима решение на база на документи\", коментира той. \"От Народното събрание зависи дали от началото на 2019 година ще отпадне таванът на пенсиите. Това ще важи само за новоотпуснатите пенсии. За останалите таванът ще се качи - сега е 35% от максималния осигурителен доход, но ще стане 40%\", обясни Бисер Петков. \"В бюджета на държавата за следващата година има акцент за социалната политика. Основното увеличение идва от по-високите разходи за пенсии. Предвиждат се 520 млн. лв. повече разходи за пенсии през 2018 година\", добави социалният министър.", "date": "2017.11.02", "title": "Социалният министър: В бюджета за догодина са предвидени 520 млн. лв. повече за пенсии"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D1%80%D0%B0%D1%81%D0%B8-%D1%80%D0%B0%D0%B4%D0%BA%D0%BE%D0%B2-%D0%BF%D1%80%D0%B5%D0%B4-%D1%84%D0%B0%D0%BB%D0%B8%D1%82-%D0%B7%D0%B0%D1%80%D0%B0%D0%B4%D0%B8-%D0%B6%D0%B5%D0%BD%D0%B0-%D1%81%D0%B8---%D1%81%D1%82%D0%B0%D0%BD%D0%B8%D1%81%D0%BB%D0%B0%D0%B2%D0%B0-%D1%81%D0%B0%D0%BC%D0%BE-%D0%BF%D1%80%D1%8A%D1%81%D0%BA%D0%B0-%D0%BF%D0%B0%D1%87%D0%BA%D0%B8%D1%82%D0%B5-news701937.html", "text": "Краси Радков едва смогва на харчовете на жена си Станислава и е закъсал финансово дотолкова, че е принуден да кара стара кола от най-ниския клас, видяха фотографите на „Ретро”. Актьорът от Шоуто на Слави търкаля из столичните улици стара таратайка с марка „Фиат”, в която едва се събира, въпреки че напоследък доста се е вталил. Комикът бе засечен в скромната колица заедно с жена си преди дни, докато отива на работа към обяд за снимки на вечерното предаване. Станислава, незнайно защо, го придружаваше и не се отдели от него чак до края на работния му ден. Блондинката, която е известна с лютия си нрав и здраво е настъпила с брачен чехъл Краси, явно скучае и затова се е лепнала за съпруга си. Така поне покрай него се среща и контактува с хора, вместо да стои у дома си и тотално да бездейства. Станислава от години е безработна и така не успява да си намери някаква заетост, с която поне малко да подпомага финансово семейния бюджет. Претенциозната блондинка вече наближава 40-те, а има съвсем скромен трудов стаж в БНТ, откъдето бе уволнена още преди 6-7 години. После се пробва за кратко на актьорското поприще, като разработи свое полуеротично шоу, което изнасяше с дружки из столичните заведения, облечена в оскъдни корсети. Явно и с голотиите обаче не е успяла да пробие, тъй като с днешна дата няма работа и по цели дни мързелува. Времето й минава в пръскане на пачки по фризьори и козметични процедури, с които поддържа младостта си и продължава да скандализира със супер късите си поли и рокли, които не оставят нищо от тялото й скрито. За капак явно все още не е получила вдъхновение да стане майка и да дари Радков с дете, въпреки че са женени от близо 15 години. Самата Станислава преди време призна, че не е готова да е родител и има планове за кариерно развитие, а не да се затвори с бебе у дома. Въпреки провала в работата обаче децата явно още не са й на дневен ред, за ужас на Радков, който отдавна мечтае за голямо семейство, а и попрехвърля годините за първо бебе.", "date": "2017.11.02", "title": "САМО В ПИК И \"РЕТРО\"! Краси Радков пред фалит заради жена си - Станислава само пръска пачките на актьора и мързелува без работа (ПАПАРАШКИ СНИМКИ)"}
{"url": "http://pik.bg/%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%B2-%D1%81%D0%B5%D1%83%D0%BB-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%BF%D1%85%D0%B5%D0%BD%D1%8F%D0%BD-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BD%D0%BE%D0%B2%D0%BE-%D1%80%D0%B0%D0%BA%D0%B5%D1%82%D0%BD%D0%BE-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D0%B5-news701940.html", "text": "Yonhap., цитиран от \"Фокус\". Пхенян може да подготвя ново ракетно изпитание, съобщи разузнавателната агенция на Южна Корея дни преди планираното посещение на президента на САЩ Доналд Тръмп в Сеул, съобщи агенция „Има възможност Северна Корея да изстреля ракета, тъй като е засечено движение на превозни средства към изследователски обект в Пхенян“, се казва в доклад на разузнавателна служба. Напрежението на Корейския полуостров се засили, след като през юли Пхенян изстреля две ракети, които имат способност да достигнат територията на САЩ, последвани от две ракети, които прелетяха над Япония, и тест на водородна бомба.", "date": "2017.11.02", "title": "Разузнаването в Сеул предупреди: Пхенян може да подготвя ново ракетно изпитание"}
{"url": "http://pik.bg/%D1%80%D0%B5%D0%BF%D0%BE%D1%80%D1%82%D0%B0%D0%B6-%D0%BD%D0%B0-%D0%BF%D0%B8%D0%BA-tv-%D0%BA%D0%BE%D1%88%D0%BC%D0%B0%D1%80-%D0%B2-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D1%81%D0%BA%D1%8A%D0%BF%D0%B8%D1%82%D0%B5-%D1%81%D1%82%D0%BE%D0%BB%D0%B8%D1%87%D0%BD%D0%B8-%D0%BA%D0%B2%D0%B0%D1%80%D1%82%D0%B0%D0%BB%D0%B8---%D1%81%D1%82%D1%8A%D0%BB%D0%B1%D0%BE%D0%B2%D0%B5-%D1%81-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D1%82-news701985.html", "text": "Кошмарите в София нямат край и не тормозят само жителите на крайните квартали. Столичният район „Витоша“ е един от най-бързо разрастващите се и уж престижен, с високи цени на апартаментите. Ако човек се разходи из уличките на жилищния комплекс ще забележи само малки и кокетни нови кооперации, но ако се вгледа малко по-сериозно ще види тесни улички, напълно непригодни за големия поток от автомобили, дупки по асфалта, ако изобщо се намери асфалтирала улица, а за тротоари въобще да не става и дума. Лъскавите нови жилищни сгради контрастират ярко на липсата на канализация в района, както и на множеството спрени на всевъзможни места коли. Когато човек чуе първоначално комплекс „Витоша“ си представя нови жилищни кооперации и красива гледка към едноименната планина и цените на имотите отговарят именно на тази първа асоциация. Квадратният метър жилищна площ в района се предлага от 600 евро и достига до колосалните 1100-1200 евро на квадрат. Но какво всъщност получава едно младо семейство когато си закупи имот именно в тази така привлекателна южна част на града? Получава апартамент в нова кооперация със съмнително качество, защото повечето строители държат на бързината на изпълнение на проекта, а не на неговото качество. Хора споделят, че е някакъв кошмар да си вземат мебели за масова продажба, защото стените им са криви или неравни или с интересни и ексцентрични ъгли. Второ получавате изключително труден достъп до апартамента си заради малките и тесни квартални улички, които също така наподобяват лунен пейзаж и разбира се ако имате късмет може да си намерите парко място на улицата пред блока си. Младите майки с малки деца се оплакват от липсата на детски площадки, където свободно да пуснат децата си да играят. А малкото тротоари в квартала са заети от паркирани автомобили и това принуждават майките с колички ежедневно да се разминават с превозните средства на самото шосе. Живеещите в квартала споделят, че не само няма място за колите и децата им, но няма и достатъчно място за живот. Нови сгради изникват почти всеки ден и то едва на метър-два от предишната. По време на разходката на нашия екип в квартала дори и в 2 часа на обяд можеше да се чуе шум от строителна техника. Но парадоксите в този квартал не свършват до тук. Подробности вижте в репортажа на Нели Пенкова по ПИК TV.", "date": "2017.11.02", "title": "РЕПОРТАЖ НА ПИК TV! Кошмар в един от най-скъпите столични квартали - стълбове с електричество никнат посред улиците в кв. \"Витоша\", асфалтът и канализацията са мираж "}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D0%B7%D0%B5%D0%BB%D0%B5%D0%BD%D1%87%D1%83%D1%86%D0%B8-%D1%81%D0%B0-%D0%BD%D0%B0%D0%B9-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8-%D0%BF%D1%80%D0%B5%D0%B7-%D0%BD%D0%BE%D0%B5%D0%BC%D0%B2%D1%80%D0%B8-news701899.html", "text": "Зеленчуците са изключително полезни за човешкия организъм. Те имат високо съдържание на витамини, минерали, соли, флаваноиди и микроелементи, които са важни за правилното функциониране на организма. Есенните зеленчуци ни подготвят за зимния сезон. Вижте зеленчуците, които трябва да хапвате през ноември: Ползите от морковите върху здравето ни са огромни. От всички зеленчуци морковът има най-високо съдържание на провитамин А (бета-каротин), който организмът преработва във витамин А - мощен антиоксидант. Той повишава устойчивостта на клетките срещу вируси , подпомага защитата от злокачествени тумори, заболявания на сърцето, подобрява зрението. Празът представлява комплекс от полезни антиоксиданти и хранителни вещества. В състава му влизат полезните вещества витамин К, витамин А, витамин С, витамин В6, манган, желязо, фибри, магнезий. Той е добър диуретик – стимулира дейността на бъбреците и подпомага отделянето на вода от организма. Заради това свое качество и заради ниската си калорийност, празът се препоръчва при затлъстяване, отоци, подагра, камъни в бъбреците и др. Той има и силен антибактериален ефект . Ниското съдържание на захари и високото съдържание на белтъчини и витамини в него го правят подходяща храна за диабетици. Богатството от витамини, минерални соли, ниската калоричност и благотворното действие върху организма превръщат зелето в ценна съставка за всяко здравословно меню. Съдържанието на витамин C в зелето е повече, отколкото в лимона и портокала.", "date": "2017.11.02", "title": "ПОЛЕЗНО! Вижте кои зеленчуци са най-здравословни през ноември"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-71-%D0%B3%D0%BE%D0%B4%D0%B8%D1%88%D0%B5%D0%BD-%D0%B4%D1%8F%D0%B4%D0%BE-%D0%BC%D0%B0%D1%87%D0%BA%D0%B0-%D0%BD%D0%B0%D1%80%D0%B5%D0%B4-%D0%B2-%D0%BA%D0%B0%D1%83%D0%BD%D1%82%D1%8A%D1%80-%D1%81%D1%82%D1%80%D0%B0%D0%B9%D0%BA-%D0%B2%D0%B8%D0%B4%D0%B5%D0%BE-news701966.html", "text": "71-годишен дядо от Русия се оказа запален геймър. Възрастният мъж е истинска сензация в играта \"Каунтър Страйк\". \"Сложих бомба и тя избухна. Тогава спечелихме\", разказва 71-годишният дядо. Той бил изхвърлен от сървърите на играта от други играчи заради възрастта си. Но сега има близо 9000 последователи в Ютюб, където разказва своите стратегии. Възрастният мъж дори спрял да приема лекарства, откакто започнал да играе. \"Ако човек иска, ако не е мързелив, трудът му ще му донесе резултати. Човек е способен на всичко\", категоричен е дядото.", "date": "2017.11.02", "title": "УНИКАЛНО! 71-годишен дядо мачка наред в \"Каунтър страйк\" (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D0%B1%D0%B5%D1%80%D1%81%D0%B8---%D0%B3%D1%80%D0%B8%D1%88%D0%BE-%D0%B1%D0%B5%D1%81%D0%B5%D0%BD-%D1%83%D0%B6%D0%B0%D1%81%D0%BD%D0%B0-%D0%B2%D0%B5%D1%87%D0%B5%D1%80-%D0%B7%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BD%D0%B0%D1%88%D0%B8%D1%8F%D1%82-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news701961.html", "text": "Гришо Димитров допусна една от най-неприятните загуби в кариерата си. Димитров инкасира поражение в почти спечелен мач и отпада на 1/8-финалите на Мастърса в Париж. 1:2 сета срещу Джон Иснър. 6:7 (10), 7:5, 6:7 (3) в отделните части. Гришо отрази 5 сетбола в първия тайбрек, но се пропука след двойна грешка при 10:11. След това спечели втория сет с важен пробив при 6:5. Съумя да поведе с 5:2 гейма в третата част и не затвори срещата. Така Димитров пропусна добра възможност да атакува влизане в Топ 3 на подреждането в Тура за годината. А и не съумя да се класира за първи път сред 1/4-финалистите на надпреварата в \"Берси\" Джон вече води с 2:1 успеха в преките мачове с Григор. В следващия кръг Иснър ще играе с Хуан Мартин дел Потро. Гришо изглежда в отлична форма, но нямаше шанс в куп важни моменти в спора с Джон Иснър. Много тежко поражение за Григор Димитров, изпусната победа. Хасковлията вече се насочва към Финалния Мастърс за годината в Лондон. Димитров може да атакува място в Топ 4 на ранглистата за сезона. Дори и влизане сред най-добрите трима за кампанията, но при провал на Саша Зверев в английската столица, съчетан с тотален фурор на Григор. Двубоят започна с 3 експресни гейма в полза на подаващите и резултат 2:1 за Иснър. Последваха два сервис-гейма на нула и 3:2 за Джон. Гейм за Гришо на 40 и 3:3. В този момент се появиха колебания при Иснър на сервис, Димитров стигна до възможност за брейк, но американецът я отрази, след което спечели още 2 последователни точки и поведе с 4:3. В следващия гейм и Григор парира възможност за пробив - 4:4. Първи по-сериозни проблеми и за двамата сервиращи. Зададе се бърз сервис-гейм за Джон Иснър - 5:4. Димитров подаваше за оставане в сета. Гейм на нула и 5:5. Иснър на сервис - 0:15, 0:30, 15:30, 30:30, 30:40, ас - 40:40, преднина за Джон, равенство, аванс за сервиращия, втора поредна точка за Иснър и 6:5. Григор отново подава за оставане в сета. Гейм на 15 и 6:6. Тайбрек! Точка за Иснър на сервис - 1:0 за Джон. 2 точки за Григор при негово подаване - 2:1 за Гришо. 2 точки и за Джон, при сервис на американеца - 3:2 за Иснър. Точка за Димитров - 3:3. Първи мини-пробив и 4:3 за Джон. Две подавания за Иснър и 6:3. Гришо на сервис. Нашият намали пасива си - 4:6, след това 5:6. Иснър подава за сета. Мини-брейк - 6:6. Гришо отрази три поредни сетбола. Точка за Джон и 7:6 в полза на американеца. Димитров на сервис линията - 7:7, четвърти париран сетбол. Още една точка за Григор - 8:7 за нашия. Две точки за Иснър и 9:8 за него. Гришо подава. 9:9 - Димитров отразява пети сетбол. 10:9 за Григор. Джон Иснър сервира. Две точки за американеца. Гришо изостава отново. Двойна грешка на Димитров и 12:10 за Иснър. Григор бе до стената! 1:0 сета за опонента му. Сервис-гейм на 15 за Гришо на старта на втория сет. Трудно подаване за Иснър, Джон спаси 2 възможности за брейк и изравни резултата в сета - 1:1. Експресен гейм за Григор и 2:1 в негова полза. Сервис-гейм на 15 за Иснър - 2:2. Димитров изглеждаше видимо подразнен от случващото се на корта. Един куп пропуснати възможности за Гришо. Подаване на 30 и 3:2 за тенис-ракета номер 1 на България. Експресен гейм за Иснър - 3:3. Гейм на 15 за Гришо и 4:3. Подаване за Джон на 30 и 4:4. Сервис-гейм на нула за Димитров - 5:4. Гейм на 15 за Джон Иснър - 5:5. Подаване на 15 и за Гришо - 6:5. Иснър сервира за оставане в сета - 0:15, 15:15, 30:15, 30:30, 30:40, френетична точка - Джон отрази сетбола, още една възможност за затваряне на сета пред Димитров, двойна грешка! Гейм и сет за Гришо! 7:5 за Димитров, пробив в най-удачния момент! 1:1 сета. Сервис-гейм на 15 за Григор на старта на третата част - 1:0. Иснър отрази възможност за брейк при подаването си, важен момент, Джон не допусна ранен пробив в третия сет - 1:1. Бърз-сервис гейм за Гришо и 2:1. Американецът парира още една точка за брейк и изравни резултата - 2:2. Сервис-гейм на нула за Димитров - 3:2. Отново сериозни затруднения за Джон на сервис. Стигна се до нови 3 възможности за пробив пред Григор, Димитров оползотвори третата с ювелирен уинър! Брейк 4:2. Затвърждаване на преднината - 5:2. Иснър отрази мачбол на свой сервис и намали пасива си до 3:5. Брейк на 15 за Джон - 4:5. Драмата бе пълна. Сервис-гейм на 15 за Иснър и 5:5. Гришо прекъсна серията от геймове в полза на Джон Иснър. Експресно подаване за Григор и 6:5 за Димитров. Гейм на 15 за Иснър и решителен тайбрек! Мини-брейк за Джон в началото на дългия гейм - 1:0 за американеца. Ас на Иснър - 2:0 в негова полза. Гришо върна мини-пробива! Нашият сервира при 1:2. Равенство - 2:2. Последва мини-брейк за Иснър - 3:2 за Джон. Два мощни сервиса и 5:2 за американеца. Двойна грешка на Димитров. 6:2 за Джон. Гришо отрази мачбол, пасивът му стана - 3:6 точки. Точка за Иснър - 7:3 и победа за американеца. Димитров загуби почти спечелен мач, тежка вечер за Григор.", "date": "2017.11.02", "title": "ИЗВЪНРЕДНО! Огромна драма в \"Берси\" - Гришо бесен! Ужасна вечер за Димитров! Нашият... (ОБНОВЕНА)"}
{"url": "http://pik.bg/%D0%BC%D0%B5%D1%80%D0%B0%D1%86%D0%B8-%D0%B7%D0%B0-%D0%BA%D1%80%D0%B5%D0%BC%D1%8A%D0%BB-%D1%80%D1%83%D1%81%D0%BA%D0%B0-%D0%BF%D0%BE%D1%80%D0%BD%D0%BE%D0%B7%D0%B2%D0%B5%D0%B7%D0%B4%D0%B0-%D1%81%D0%B5-%D0%BF%D1%80%D0%B8%D1%86%D0%B5%D0%BB%D0%B8-%D0%B2-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%BF%D1%83%D1%82%D0%B8%D0%BD-news701960.html", "text": "Нова мода заля руския телевизионен и шоу бизнес, чиито представителки се надпреварват да обявят мераците си за поста на президент на страната. Заявките за Кремъл буквално заваляха – в четвъртък за желанието си да заеме високия пост съобщи и бившата порноактриса Елена Беркова. Тя е четвъртата дама, която се цели в мястото на Владимир Путин. Преди нея решението си да се явят на изборите оповестиха тв водещите Ксения Собчак, Екатерина Гордон и Анфиса Чехова. Беркова е записала предизборното си обръщение на видео, в което се явява по долно бельо пред потенциалните си избиратели, пише порталът Рамблер.ру. Въпреки фриволното си облекло, в платформата си майсторката на еротичните сцени предлага да се въведе глоба за носене на поли, по-къси от 40 см. Освен това Беркова възнамерява да въведе задължително сексуално обучение в училищата, както и полагането на сексуален изпит. Тя предлага да се въведе още „данък бедност“ и да се върне налога за тунеядство. „Искам да наложа и задължително разрешение за раждане на дете. За да се сдобиеш с наследник, ще трябва да получиш медицински, юридически и психологически документ за пригодност“, заяви Елена. Беркова е категорични, че трябва да се въведе смъртно наказание за престъпленията от сексуален характер. Единственото, което не е отчела представителката на порно жанра, е, че по конституция кандидатите за президент трябва да са навършили 35 години, а тя е само на 32, посочва Лента.ру. Беркова се прочу преди няколко години като участничка в реалити шоуто „Дом-2“, след което  се отдаде на кариерата на порноактриса. В личен план Елена има зад гърба си четири брака и три развода. В момента е омъжена, има едно дете. Нова мода заля руския телевизионен и шоу бизнес, чиито представителки се надпреварват да обявят мераците си за поста на президент на страната. Заявките за Кремъл буквално заваляха – в четвъртък за желанието си да заеме високия пост съобщи и бившата порноактриса Елена Беркова. Тя е четвъртата дама, която се цели в мястото на Владимир Путин. Преди нея решението си да се явят на изборите оповестиха тв водещите Ксения Собчак, Екатерина Гордон и Анфиса Чехова. Беркова е записала предизборното си обръщение на видео, в което се явява по долно бельо пред потенциалните си избиратели, пише порталът Рамблер.ру. Въпреки фриволното си облекло, в платформата си майсторката на еротичните сцени предлага да се въведе глоба за носене на поли, по-къси от 40 см. Освен това Беркова възнамерява да въведе задължително сексуално обучение в училищата, както и полагането на сексуален изпит. Тя предлага да се въведе още „данък бедност“ и да се върне налога за тунеядство. „Искам да наложа и задължително разрешение за раждане на дете. За да се сдобиеш с наследник, ще трябва да получиш медицински, юридически и психологически документ за пригодност“, заяви Елена. Беркова е категорични, че трябва да се въведе смъртно наказание за престъпленията от сексуален характер. Единственото, което не е отчела представителката на порно жанра, е, че по конституция кандидатите за президент трябва да са навършили 35 години, а тя е само на 32, посочва Лента.ру. Беркова се прочу преди няколко години като участничка в реалити шоуто „Дом-2“, след което  се отдаде на кариерата на порноактриса. В личен план Елена има зад гърба си четири брака и три развода. В момента е омъжена, има едно дете.", "date": "2017.11.02", "title": "МЕРАЦИ ЗА КРЕМЪЛ! Руска порнозвезда се прицели в мястото на Путин"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%81%D0%BA%D1%80%D0%B8%D1%82%D0%B0-%D0%BA%D0%B0%D0%BC%D0%B5%D1%80%D0%B0-%D0%B2-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BF%D0%B8%D1%80%D0%B0%D0%BC%D0%B8%D0%B4%D0%B0-%D0%B2-%D0%B3%D0%B8%D0%B7%D0%B0-news701968.html", "text": "Учени откриха скрита камера в Голямата пирамида в Гиза. Международният екип от учени е използвал образен метод на базата на космически лъчи, съобщиха световните информационни агенции, цитирани от БТА. Това е първото подобно откритие в пирамидата. Вероятно то ще засили интереса към фараоните. Откритото празно пространство се намира зад Голямата галерия в пирамидата. Предназначението на камерата е неясно и не е известно дали е имала някаква функция. Използваната образна технология регистрира поведението на субатомните частици мюони, които преминават през скалите подобно на рентгеновите лъчи, но проникват по-дълбоко. Учените публикуваха статия за откритието си в сп. \"Нейчър\". Те го определиха като \"пробив\", подчертаващ колко полезна може да бъде физиката на частиците в археологията.", "date": "2017.11.02", "title": "Учени намериха скрита камера в Голямата пирамида в Гиза"}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B8-%D1%81-%D0%BC%D0%B0%D0%BA%D1%80%D0%BE%D0%BD-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D0%BA%D1%8A%D0%BC-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D0%B5-%D1%81%D1%80%D0%B8%D0%BD%D0%B0-news701972.html", "text": "Доверието във френския президент Еманюел Макрон е намаляло с 19% през последните пет месеца. Това става ясно от актуално социологическо допитване, публикувано в седмичното издание на в. „Фигаро” и цитирано от БГНЕС. През юни тази година 57% от французите са одобрявали действията на държавния глава, а в момента те са 38%. От данните става ясно още, че спад на популярността отбелязва и премиерът Едуард Филип. Неговият рейтинг за пет месеца е намалял с 13%. Ако през юни той е бил 49%, то в момента е 36%. Изследването на общественото мнение е било проведено в периода 25-28 октомври и в него участие са взели близо 1000 души. Макрон, който е 25-ят президент на Франция, пое поста след изборите на 7 май, които спечели със значително мнозинство. Той е и най-младият държавен глава в историята на страната.", "date": "2017.11.02", "title": "Какво се случи с Макрон? Доверието към френския президент се срина"}
{"url": "http://pik.bg/%D0%BB%D0%B5%D0%BA%D0%B0%D1%80%D0%BA%D0%B0-%D0%BE%D1%82-%D1%85%D0%B0%D1%80%D0%B2%D0%B0%D1%80%D0%B4-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D1%8F-%D0%B5-%D0%BD%D0%B0%D0%B9-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B0%D1%82%D0%B0-%D0%B7%D0%B0%D0%BA%D1%83%D1%81%D0%BA%D0%B0-news701638.html", "text": "Отгоре тя поръсва овесени или друг вид ядки и семена. Според експерта, изяждането на купа зърнена закуска или препечена филийка сутрин е равносилно на това да закусим с десерт. Лекарка от Харвард каза, че най-здравословната закуска се състои от три основни съставки - горски плодове, кисело мляко и овесени ядки, пише в. \"Дейли мейл\". Моник Тело препоръчва да започваме всеки ден с такава закуска. Тя осигурява две ключови хранителни вещества на организма - протеини и фибри. Те захранват мускулите, засищат глада и регулират храносмилането. Тело каза, че винаги използва замразени плодове, защото съдържанието им на витамини е по-високо и са по-евтини. В тях също има фибри, както и витамините A, C и К.", "date": "2017.11.02", "title": "Лекарка от Харвард разкри коя е най-здравословната закуска"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%86%D0%B8%D0%B3%D0%B0%D0%BD%D1%81%D0%BA%D0%BE-%D0%B3%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D1%82%D0%B0%D1%80%D0%B0%D1%88%D0%B0%D1%82-%D0%B7%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%BA%D1%8A%D1%89%D0%B8-%D0%BD%D0%B0-news702013.html", "text": "Фокус Полицейска операция се провежда в циганската махала в района на бул. \"Константин Великов\", предаде . На място има полицейски бус, около 10 патрулки и 15 униформени служители. Според източници от полицията тарашът е за наркотици.", "date": "2017.11.02", "title": "ИЗВЪНРЕДНО! Циганско гето в София почерня от полиция! Ченгетата тарашат за наркотици къщи на бул. \"Константин Величков\""}
{"url": "http://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D0%B3%D0%BE%D1%82%D0%B2%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%B7%D0%B0%D0%BF%D0%BE%D0%B2%D0%B5%D0%B4-%D0%B7%D0%B0-%D0%B0%D1%80%D0%B5%D1%81%D1%82-%D0%BD%D0%B0-%D0%BF%D1%83%D1%87%D0%B4%D0%B5%D0%BC%D0%BE%D0%BD-news701955.html", "text": "Испания може да издаде европейска заповед за арест за сваления от поста си лидер на Каталуния Карлес Пучдемон, предаде \"Ройтерс\" . Наетият от Пучдемон белгийски адвокат Пол Бекерт заяви, че атмосферата в Испания не е добра и че неговият клиент иска да се дистанцира, но е готов да сътрудничи с испанските съдебни власти. Премиерът на Испания уволни Пучдемон и неговото правителство миналия петък, часове след като каталунският парламент прие декларация за независимост. Пучдемон игнорира призовката да се яви в испанския Национален съд, за слушания по обвинение в антидържавна дейност, бунт и злоупотреба с държавни средства. „Когато някой не се яви, след като е бил привикан от съдия да даде показания, в Испания или всяка друга стана от ЕС е нормално да бъде издадена заповед за арест“, каза председателят на Върховния съд на Испания Карлос Лесмес.", "date": "2017.11.02", "title": "Испания готви европейска заповед за арест на Пучдемон"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82-%D0%B8%D1%81%D0%BF%D0%B0%D0%BD%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news702003.html", "text": "Арестувани са членовете на каталунското правителство, които по-рано днес се явиха пред съда, предаде BBC. Съдът нареди това след искане на прокуратурата. Изключение е направено само за Санти Вила, бивш каталунски министър по въпросите на заетостта и бизнеса, който подаде оставка преди каталунският парламент да обяви независимост миналия петък Припомняме, че испанската прокуратура е поискала европейска заповед за арест за сваления от власт президент на Каталуния Карлес Пучдемон и четирима други заради ролята им в спорния референдум за независимост на североизточната испанска област, съобщават световните информационни агенции. И петимата не се явиха пред Върховния съд на Испания днес по обвинения в бунт, противодържавна дейност и злоупотреба с публични средства. Адвокатът на Пучдемон заяви, че климатът не бил добър за неговата поява. Осмина други уволнени членове на регионалното правителство на Каталуния се явиха, за да дадат показания пред съда. Прокуратурата в Мадрид поиска осмината да бъдат вкарани в затвора за ролята им след свидетелските им показания. Испания беше връхлетяна от конституционна криза след провеждането на референдума на 1 октомври, незачитайки решение на испанския конституционен съд, което обяви референдума за незаконен.", "date": "2017.11.02", "title": "Извънредно от Испания! Арестуваха членове на каталунското правителство"}
{"url": "http://pik.bg/%D1%82%D0%BE%D0%B7%D0%B8-%D0%BD%D0%B0%D0%B3%D0%BB%D0%B5%D1%86-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D0%B4%D0%B0%D1%80%D0%B5%D0%BD%D0%B8%D1%82%D0%B5-%D0%BF%D0%B0%D1%80%D0%B8-%D0%B7%D0%B0-%D0%BF%D1%80%D0%B8%D1%8E%D1%82%D0%B0-%D0%BD%D0%B0-%D0%BE%D1%82%D0%B5%D1%86-%D0%B8%D0%B2%D0%B0%D0%BD-%D1%81%D0%BD%D0%B8%D0%BC%D0%BA%D0%B0-news701919.html", "text": "Църковният храм „Св. Троица“ към приюта на отец Иван от Нови хан стана обект на посегателство. Охранителни камери са заснели мъж да прибира парите от две църковни каси на Димитровден. На кадрите се вижда как крадецът измъква банкноти от кутиите с помощта на инструмент и фенерче. При доближаването на други хора наглият крадец показва хладнокръвие, започва да се кръсти и да се държи като обикновен мирянин. От храма призовават хората, които го разпознаят, да се свържат с тях.", "date": "2017.11.02", "title": "Този наглец открадна дарените пари за приюта на отец Иван (СНИМКА)"}
{"url": "http://pik.bg/%D1%87%D1%83%D0%B4%D0%BE-%D0%B5%D0%BA%D1%81%D0%BF%D0%B5%D1%80%D1%82-%D1%81%D1%8A%D0%B2%D0%B5%D1%82%D0%B2%D0%B0-%D0%B5%D0%B4%D0%B8%D0%BD-%D0%BB%D0%B8%D0%BC%D0%BE%D0%BD-%D0%B8-%D0%B1%D0%BE%D0%BB%D0%BA%D0%B8%D1%82%D0%B5-%D0%B2-%D0%B3%D1%8A%D1%80%D0%BB%D0%BE%D1%82%D0%BE-%D0%B8%D0%B7%D1%87%D0%B5%D0%B7%D0%B2%D0%B0%D1%82-news701892.html", "text": "В момента няма циркулация на грипен вирус. Това е вирусът, който следим и прави най-масовите инкфекции през зимния период. Другите вируси по горните дихателни пътища са вече тук. Това съобщи директорът на Националния център по заразни и паразитни болести проф. Тодор Кантарджиев. Той успокои, че намалява количеството на риновирусите, които причиняват инфекция. Според проф. Кантарджиев болките в гърлото и носоглътката са симптоми на коронавирусите, които водят до ангина при възрастните. „Ако се събудим с болка и дразнене в гърлото, след закуска е хубаво да изядем един лимон”, посъветва той в ефира на България он ер. А ако нямаме силата, можем да го смесим със сода за хляб. Ако продължи сухата кашлица, то коронавирусът е засегнал белия дроб. Експертите очакват грипа по-късно. В момента само в Малта се наблюдава повишена заболеваемост. Обикновено грипната епидемия започва от Скандинавието и Великобритания. Разпространява се декември и пикът е през януари. Ако се задържи хубаво време и се проветрява в стаите - грипът се забавя. Стегне ли студ - грипът се проявява, стана ясно още от думите на проф. Тодор Кантарджиев. Ваксините намаляват риска от усложнения. Починалите от грипна инфекция са повече от загиналите в катастрофи. Трябва сериозно да се помисли поне възрастните хора да се ваксинират, настоя той.", "date": "2017.11.02", "title": "ЧУДО! Експерт съветва: Един лимон и болките в гърлото изчезват"}
{"url": "http://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%B8%D1%81%D0%BA%D0%B0-%D0%B0%D1%80%D0%B5%D1%81%D1%82-%D0%B7%D0%B0-%D0%BE%D1%81%D0%B5%D0%BC-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8-news701942.html", "text": "Испанската прокуратура иска арест за осем членове на отстраненото от длъжност каталунско правителство докато трае разследването, предаде \"Франс прес\". Според прокуратурата единственият политик, който може да остане на свобода до старта на съдебното заседание е бившият регионален икономически министър Санти Вила. Днес започнаха слушанията в испанския Национален съд, където трябваше да се явят 14 членове на сваленото от испанските власти правителство на автономната област. Петима от тях не се явиха, включително бившият лидер на областта Карлес Пучдемон, които според испанските медии се намират в Белгия. По-рано Върховният съд на Испания отложи за 9 ноември изслушването на шестима бивши членове на каталунския парламент, включително бившия председател Карме Форкадел. Дотогава те ще бъдат поставени под полицейско наблюдение.", "date": "2017.11.02", "title": "Испанската прокуратура иска арест за осем каталунски министри"}
{"url": "http://pik.bg/%D1%81%D0%BF%D1%80%D0%B5%D1%82%D0%B5-%D0%B4%D0%B0-%D0%BF%D0%BB%D1%8E%D0%B5%D1%82%D0%B5-%D0%B6%D0%B8%D0%B2%D0%BE%D1%82%D0%B0-%D0%BD%D0%B8-%D0%BF%D1%80%D0%B8-%D1%81%D0%BE%D1%86%D0%B8%D0%B0%D0%BB%D0%B8%D0%B7%D0%BC%D0%B0-news701948.html", "text": "Стана модерно безотговорни елементи да оплюват живота на народа по времето на социализма. Някои скромно си пропускат името, като отразяват това време с полуистини, единични случаи, без да правят съпоставка с настоящата действителност. Така срамежливият автор на статията „На боб чорба и сутляш в заводския стол” описва в най-лоши краски обстановката, качеството на храната, хигиената и др. Лично аз съм работил в ДЗЗ – Горна Оряховица и столът представляваше просторна, хигиенична зала, която освен основното си предназначение, беше място за сватби, събрания, тържества и концерти. Порция пържен боб струваше 6 стотинки, компот - 8 стотинки, филия хляб - 2 стотинки. Така че най-пестеливите можеха да обядват за 18 стотинки. Всеки се самообслужваше, а на витрините имаше поне 4 вида чорби, поне 6-7 вида блюда с месо (само един ден от седмицата беше рибен), салати и разнообразни десерти. Вечерята беше също разнообразна и преобладаваше скарата. Хранил съм се и в столовата на „Металургия”, шивашката кооперация, стола на военните в Горна Оряховица и обстановката беше същата. Само в ученическите столове храната беше еднаква за всички, но хигиената и вкусовите качества, както и залите бяха в много добър вид. Хранил съм се в столовата на ВИФ и Икономическия институт в София, университета във В. Търново, в десетки ученически, заводски, на ТКЗС, административни столове и не съм имал „късмета” да случа храна, която описва автора на този материал. А аз мога да говоря, защото съм се хранил на много места като ученик, войник, заводски работник, студент, учител и треньор. Допускам все пак в единични случаи да е имало такъв стол, какъвто е описан в статията, но това ли е отражение на обективната действителност?! Ще открадна една поговорка, прочетена в „Ретро”: „Червеите обичат да се нахвърлят на добрите плодове”. Същото се отнася до автора на статията „10 причини да не изпитвам носталгия по НРБ”. Той или е засегнат от властта, или се подмазва, или изпълнява поръчка, или е един от авторите на пасквилите: „не е имало турско робство”, „не е имало Баташко клане”, „не е имало Лайпцигски процес”, или от тия, които искаха да въведат латиницата... Или от тия, които искаха да станем католици, като обявиха голяма част от висшите ни духовници за „доносници”, като изпуснаха да кажат, че Ватиканът е един от най-големите шпионски центрове, за папите отровители Медичи, за Инквизицията, която е върнала човечеството назад и е унищожила най-светлите умове на Средновековието, и то толкова, колкото не са унищожени и в най-жестоките войни и режими. През същото време нашата Православна църква е съхранила българското и е била начело в борбата за нашето оцеляване като нация и държава. Да, има някои истини в 10-те причини, но това ли е обективната истина? Авторът също не прави съпоставка с „демократичната действителност”, а именно коя от 10-те причини не съществува и днес, и то в много голяма степен. Мога да опровергая и 10-те му причини, но няма смисъл, защото хората виждат и знаят. Съжалявам само младите, някои от които се хващат на тия фалшиви и тенденциозни писания. Аз съм живял, условно казано, и при фашизма, и при социализма, и при така наречената демокрация. След казармата на 20 години останах без баща и фактически на улицата. ТКЗС-то ни построи къща за 360 трудодни, които майка ни отработи за 3 години и издържаше сестра ми гимназистка. Следвах задочно почти без пари и работех. В ония години цената на учебниците беше 2-3 лева, синът ми завърши медицина със 100 лв. стипендия, която се равнява сега поне на 500 лв., като общежитието струваше 5 лв. месечно, а добра храна имаше за около 1-2 лв. на ден. Нямаше семестриални вноски, нито скъпи учебници. Аз не съм членувал никога в никаква партия, но като милионите бедняци изпитвам носталгия по онова време, когато мечтите на всички кадърни можеха да се реализират, защото в Народна република България имаше социална политика, каквато почти никоя страна по онова време нямаше, включително водещите на двете системи САЩ и СССР.", "date": "2017.11.02", "title": "Спрете да плюете живота ни при социализма!"}
{"url": "http://pik.bg/%D1%80%D1%83%D1%81%D0%B8%D1%8F-%D1%81%D0%BF%D1%80%D1%8F-%D0%B2%D0%BD%D0%BE%D1%81%D0%B0-%D0%BD%D0%B0-%D0%BF%D0%B8%D0%BB%D0%B5%D1%88%D0%BA%D0%BE-%D0%BC%D0%B5%D1%81%D0%BE-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news701914.html", "text": "РИА Новости Руската служба за ветеринарен и фитосанитарен контрол „Росселхознадзор“ въведе временни ограничения за вноса на пилешко месо от България, предаде . В съобщение на сайта на службата се посочва, че причина за ограниченията са случаите на птичи грип на територията на България. Мерките касаят вноса на птиче месо и продукти, съдържащи пилешко. Освен това под ограничения попада вносът на храна и хранителни добави за птици, с изключение на такива от растителен произход или получени в резултат на химичен и микробиологичен синтез.", "date": "2017.11.02", "title": "Русия спря вноса на пилешко месо от България"}
{"url": "http://pik.bg/%D0%BE%D1%80%D0%B0%D0%BA%D1%83%D0%BB-%D0%B3%D0%B0%D0%B4%D0%B0%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D1%81-%D0%B3%D0%BE%D1%80%D0%B5%D1%89%D0%B8-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BD%D0%B8%D1%8F-%D1%82%D0%B5%D0%BE%D0%B4%D0%BE%D1%80%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B2%D0%BE%D0%B4%D0%BD%D0%B8%D1%8F-%D0%B0%D0%B4-%D0%B2-%D0%B1%D1%83-news701945.html", "text": "Теодора Стефанова открехна завесата ексклузивно за това какво бъдеще очаква България и света, предава \"Флагман\". „Не трябва да се плашим от машините . От това, което се случва, новото бъдеще - роботиката. Те идват тук, за да ни помогнат”, започна Стефанова. Прочутата гадателка предвижда развитие на икономиката на България. В страната ни все повече ще се дискутира темата за увеличаване на заплатите и пенсиите. „Догодина и през следващата 2019 г. България ще има сериозен принос за справяне с емигрантската вълна, защото ще се изправим и пред този проблем. Ще се приемат и много важни енергийни проекти” „Ще започне нещо да се случва в държавата, а не само да говорим за избори” „Бог да прости хората, които си отидоха по този нелеп начин. Никой не е застрахован. Такива неща не могат да бъдат предсказани. Не казвам, че ще има наказани, но ще се вземат сериозни мерки и ще се дадат повече средства на пострадалите, за да си възстановят по-бързо изгубеното. Тези съоръжения ще бъдат контролирани и проверявани, за да не се допускат повече подобни бедствия. Случилото се наистина е голяма трагедия. Ще се сблъскваме с такива природни бедствия и катаклизми. Вода и огън ще се преплитат в целия свят и нас няма да ни подмине. Но аз не искам да предсказвам такива неща, предпочитам да давам позитивни прогнози”, заяви гадателката на Берлускони. Теодора Стефанова предрича, че догодина всички партии ще се обединят и ще представим много добър имидж на страната ни в Европа. По нейните думи България съвсем скоро ще влезе в Еврозоната и ще стане пълноправен член на европейското семейство. , разкри още Стефанова. Според гадателката на Берлускони Европредседателството на България ще спомогне за развитие на рекламата в туризма. Това щяло да привлече още повече нови инвеститори. , добави Теодора Стефанова. Ясновидката коментира и темата за водното бедствие, което удари Бургаски регион преди седмица. Водната стихия погуби 5 човешки живота.", "date": "2017.11.02", "title": "ОРАКУЛ! Гадателката на Берлускони с горещи предсказания! Теодора проговори за водния ад в Бургаско и какво бъдеще очаква България"}
{"url": "http://pik.bg/%D0%BE%D0%BB%D0%B5%D1%81%D0%B8%D1%8F-%D0%BC%D0%B0%D0%BB%D0%B8%D0%BD%D1%81%D0%BA%D0%B0%D1%8F-%D1%81%D0%BB%D0%B0%D0%B1%D0%B5%D0%B5-%D1%81-%D1%82%D0%B5%D1%87%D0%BD%D0%BE%D1%81%D1%82%D0%B8-news701957.html", "text": "Световно известната топ-манекенка и дизайнерка Олесия Малинская призна, че се старае да се храни по изключително сложна схема.  Диетата на красавицата за умерено и здравословно поддържане на фигурата напълно изключва месото и млечните продукти. Освен, че е вегетарианка, Олесия спазва периодично и тридесетдневен режим за пречистване на организма. Строгата диета изгаря мазнините и драстично подобрява състоянието на кожата. Единственият проблем е, че той изключва напълно твърда храна, а по време на този период са позволени единствено вода, ферментирали напитки от всички сортове, натурални сокове, зеленчукови бульони, бульон от пиле и риба, отвари от билки, квас, чайове от всички сортове, кафе, какао, цикория. Има дни, в които дори Олесия похапва всичко и споделя това с феновете си  в Instagram. Звездата има повече от 1 милион фенове, които следват всяка нейна стъпка, публични изяви и дори кулинарни възможности. Та нали и тя е човек?", "date": "2017.11.02", "title": "Олесия Малинская слабее с течности"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B5%D0%B2%D0%B3%D0%B5%D0%BD%D0%B8-%D0%BC%D0%B8%D0%BD%D1%87%D0%B5%D0%B2-%D0%BE%D0%B1%D1%8F%D0%B2%D0%B8-%D0%B2%D0%BE%D0%B9%D0%BD%D0%B0-%D0%BD%D0%B0-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B7%D0%B0%D0%BF%D0%BB%D0%B0%D1%88%D0%B8-%D1%81-%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82%D0%B8-news701895.html", "text": "Скандалите не са само в Къщата на \"ВИП Брадър\", но и в студиото на продукцията. Евгени Минчев обяви война на шоуто и обяви, че снощното му участие в живото предаване е било последно. Минчев напусна студиото по време на едно от прекъсванията за реклами, а предположението, че е отишъл да се облекчи се оказаха погрешни - лордът въобще не се върна на диванчето. \"От днес няма да бъда повече част от коментарния екип на \"ВИП брадър\", заради вмешателствата и манипулациите на редакторския екип, както и отвратителното поведение на водещия. Решението е лично мое и не подлежи на никакви преговори и коментари\", обяви Минчев, цитиран от \"Слава\". \"След няколко дни ще изляза с откровено становище, в което след консултации с юристи ще изложа мотивите си и ще разкажа за унизителното пребиваване в това студио. Следете медиите, които не са подвластни на шайката зависими редактори и продуценти. Вампирите не са само на Хелоуин\", добави той.", "date": "2017.11.02", "title": "СКАНДАЛ! Евгени Минчев обяви война на \"ВИП Брадър\"! Заплаши с компромати "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-4-%D0%BC%D0%B5%D1%81%D0%B5%D1%87%D0%BD%D0%BE-%D0%B1%D0%B5%D0%B1%D0%B5-%D0%BF%D0%BE%D1%87%D0%B8%D0%BD%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D1%82%D1%80%D0%BE%D1%88%D0%B8-%D0%BF%D1%80%D0%BE%D0%B7%D0%BE%D1%80%D1%86%D0%B8-news701950.html", "text": "„Бебето беше докарано при нас в лошо състояние, с температура. Майката не се грижеше адекватно за него, разнасяла го е навън. Тя самата си ходеше у дома, за да гледа другите си деца. Бяхме нормализирали състоянието на детето, но вчера то се влоши. Момченцето е развило остра дихателна и сърдечна недостатъчност и за съжаление, въпреки борбата ни, издъхна”, каза още д-р Червенков. Предполага се, че мъничето е имало и друго заболяване, но това не е било установено от лекарите, тъй като близките са отказали аутопсия, съобщи още управителят.  Когато научила за смъртта на детето си, майката, която е ромски произход, е разбила с ръка стъклото на прозореца на една от стаите в детското отделение. Не е имало заплахи и обиди към персонала, обясни още д-р Червенков. Момченце на 4 месеца е издъхнало в асеновградската болница. Детето е прието преди няколко дни на лечение с двойна бронхопневмония. Това е третият му престой в болницата, откакто е родено, съобщи управителят на лечебното заведение д-р Иван Червенков. Момченце на 4 месеца е издъхнало в асеновградската болница. Детето е прието преди няколко дни на лечение с двойна бронхопневмония. Това е третият му престой в болницата, откакто е родено, съобщи управителят на лечебното заведение д-р Иван Червенков.", "date": "2017.11.02", "title": "Трагедия в асеновградската болница! 4-месечно бебе почина, майката троши прозорци"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B8%D0%BD%D1%84%D1%80%D0%B0%D0%BA%D1%82%D0%BD%D0%BE-%D0%B1%D0%B8%D1%81%D1%82%D1%80%D0%B5%D0%BD%D0%B5-%D0%BD%D0%B0-%D0%B1%D1%8E%D0%B4%D0%B6%D0%B5%D1%82-2018-%D1%81-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B3%D0%BE%D1%80%D0%B0%D0%BD-news701935.html", "text": "На заседанието ще бъдат гласувани и проектобюджетите на НЗОК и държавното обществено осигуряване. Вчера 10 парламентарни комисии разгледаха проекта за бюджет за следващата година. Днес ще бъде разгледан и от останалите 13. Очаква се проектобюджетът да бъде гласуван в пленарна зала следващата седмица. Парламентарната комисия по бюджет и финанси започва разглеждането на  проектобюджета за 2018 година. Бюджетната комисия ще проведе съвместно заседание с комисиите по здравеопазване и труда, социалната и демографската политика.", "date": "2017.11.02", "title": "ИЗВЪНРЕДНО В ПИК TV! Депутатите започват инфрактно бистрене на бюджет 2018 с министър Горанов (ОБНОВЕНА)"}
{"url": "http://pik.bg/12-%D0%B3%D0%BE%D0%B4%D0%B8%D1%88%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D1%87%D0%B5-%D1%81%D1%82%D0%B0%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-%D0%BF%D0%BE-%D0%BA%D0%B0%D1%80%D1%82%D0%B8%D0%BD%D0%B3-news701930.html", "text": "Да си само на 12 години, да си от България, а вече да си шампион на Англия по картинг. С това може да се похвали един единствен нашенец и той носи името Георги Димитров. В сериите X 30 през последния сезон Георги прави фурор и е проучван от скаути на известни отбори заради своя талант. Историята започва преди близо 7 години, когато Георги е едва на 5 години и половина. Тогава баща му го качва за първи път на картинг и две години се учат заедно и взаимно да управляват кола. От 2012 година момчето започва да се упражнява с професионален треньор. След години влиза в полезрението на Дан Хейзълууд, който е екипен директор на \"Фюжън Моторспорт\". И започва да се състезава под флага на отбора. С него печели и шампионатът на Великобритания Super One British Championship в сериите Мини X30 /Junior X 30/. Така 12-годишният Георги става първият българин триумфирал на почетната стълбичка на състезанието за сезона През следващите 2-3 години Георги планира да атакува и върховете на Формула 4. Причината да отлага израстването е една единствена - възрастта. Виртуалните симулации, с които тренира на пистата на Формула 4 показват, че би се наредил сред най-добрите, ако годините му бяха достатъчно. Възрастта на Георги всъщност не е достатъчна и да кара кола по пътищата на Англия или Европа, въпреки че е шампион на пистата. Мечтите на роденото във Варна момче не спират само до титлата в Англия. Някой ден Георги мечтае да е шампион във Формула 1 като състезателят, на който е фен - Люис Хамилтън. Вече се състезава и в Европа, като на тези състезания също има амбиции за победи, като през първата му година в него- тази, завършва 6-ти в крайното класиране. През 2017-та година българчето може да се похвали и с още един огромен успех на пистата -победата му в Англия на Картмастърс GP plate. През 2016-та година именно на това състезание Георги катастрофира много лошо и затова победата е изключително ценна за него. С нея той става единственият българин два пъти шампион на Англия. Най-високата скорост, която Георги е вдигал с картинга, е 130 километра. И въпреки че почти всеки шофьор е карал с толкова дори по родните магистрали, трябва да се има предвид, че скоростта се развива от 12-годишно момче в картинг само на 6 сантиметра от асфалта. А самата кола в картинга е едва 28 коня, така че тази скорост никак не е малка. Още повече, че на възраст Димитров е и най-малкият в класа си на пистата. Георги признава, че въпреки че не се състезава под български флаг, никога не пропуска да обясни в интервюта коя е родната му страна и да разкаже за красотите й, за морето в родната Варна. Признава, че в първите години докато се състезава, го подценяват, защото е от България, докато сега противниците му са респектирани от него. Животът на 12-годишното момче се състои единствено от тренировки и състезания. На въпроса какво обича да прави в свободното си време, Георги отговаря - тогава уча и си пиша домашните. Рядко успява и да поиграе футбол с връстниците си. Всъщност, въпреки че близо 250 дни от годината момчето е по тренировки и състезания, той е отличник и в училище. Твърди, че картингът му е дал много и го е направил по-отговорен. Подготвя се за пистата с тренировки, но без тежести, защото те не са позволени за неговата възраст. Също така бяга 3-4 пъти седмично. Тренира и на смартфона. Изтеглил съм си приложението Headspace на телефона и работата с него ми помага да мисля на пистата по-бързо, да взимам решения, да направя така, че да впечатля останалите, разказва Георги. Приложението му помага и да кара по-спокойно и уверено. Докато разговаряте с Димитров нямате усещането, че пред вас стои 12-годишно момче, а голям мъж, който вече е успял да намери себе си и знае какво иска от живота. Лишенията не свършват до тук. За разлика от връстниците си, Георги не опитва вредни храни и хапва само по стриктен режим. В резултат шампионските мерки са 152 сантиметра височина и тегло от 49 килограма. Георги казва, че на пистата не изпитва страх, въпреки високите скорости и риска. Все пак момчето също има своите страхове и като истински мъж си ги признава. Всъщност момчето, от което се страхуват всички картинг състезатели в неговата възрастова група във Великобритания, не е голям фен на тъмнината. Но не се страхува на пистата. Твърди, че спортът през последните години е станал доста по-сигурен и малко по-рисков. Родителите му изцяло го подкрепят и пътуват непрестанно с него,пише в. \"Стандарт\". Променили са ритъма на живота си и бизнеса, а изкараните средства инвестират в мечтата на сина си да изкачи още върхове зад волана. Те са и основните спонсори на състезателната му кариера към момента. Но Георги не би отказал върху картинга му или екипировката му да стои името и на българска компания.", "date": "2017.11.02", "title": "12-годишно българче стана шампион на Англия по картинг"}
{"url": "http://pik.bg/%D1%88%D0%BE%D0%BA-%D1%84%D0%B8%D1%80%D0%BC%D0%B0-%D0%B8%D0%B7%D1%85%D0%B2%D1%8A%D1%80%D0%BB%D1%8F-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%BE%D0%BF%D0%B0%D1%81%D0%BD%D0%B8-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%BA%D1%80%D0%B0%D0%B9-%D1%81%D0%B2%D0%B8%D1%89%D0%BE%D0%B2-%D0%BE%D1%82%D1%80%D0%BE%D0%B2%D0%B8%D1%82%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B2%D0%B0%D1%82-%D0%BC%D0%BE%D0%B7%D1%8A%D1%87%D0%BD%D0%BE--news701925.html", "text": "Полицията в Свищов е задържала камион с опасни отпадъци в района на бившето СМК след сигнал на граждани, предаде Би Ти Ви. Товарният автомобил е собственост на монтанска фирма за производство на акумулатори. Хората сигнализирали, защото усетили много силна миризма на сяра. По първоначална информация през последната седмица всяка вечер пристигали по два камиона. Изсипвали канцерогенните отпадъци, след което в малките часове багери ги загробвали. Над 150 тона опасни отпадъци вече са заровени край Свищов. Екип на областната екоинспекция е на място. Тепърва ще се изяснява колко опасно за хората и животните е замърсяването. Канцерогенните отпадъци са във вид на фини прахови чястици, които лесно могат да бъдат разнесени от вятъра и предизвикват увреждане в мозъка.", "date": "2017.11.02", "title": "ШОК! Фирма изхвърля изключително опасни отпадъци край Свищов, отровите предизвикват мозъчно увреждане"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%B7%D0%B0%D0%B3%D1%83%D0%B1%D0%B8%D0%BB%D0%B8-%D1%81%D0%BB%D0%B5%D0%B4%D0%B8%D1%82%D0%B5-%D0%BD%D0%B0-30-000-%D0%BC%D0%B8%D0%B3%D1%80%D0%B0%D0%BD%D1%82%D0%B8-news701952.html", "text": "Властите на Германия не знаят къде са над 30 000 души, на които бе отказано убежище и които трябва да напуснат страната. Това съобщи вестник „Билд“, позовавайки се на данни на федералната статистическа служба. През декември 2016 година 54 437 лица са подлежали на изселване от Германия. Но същата година само 23 617 души са получавали предвижданите от закона помощи. Властите нямат информация къде са останалите 30 820 души. \"Не е изключено лицата, подлежащи на изселване, в някои случаи да са напуснали страната или да са се укрили“, заявили в германското МВР в отговор на въпрос на „Билд“. По-рано лидерите на консервативния блок ХДС/ХСС Ангела Меркел и Хорст Зеехофер обявиха, че е постигната договореност да се ограничи притока на мигранти до 200 000 души годишно. Договореността бе постигната в хода на преговорите за сформиране на коалиционно правителство след парламентарните избори през септември. Меркел заяви още, че този договор е „добра база за начало на предварителни преговори“ с партията на свободните демократи (СвДП) и \"зелените\" за сформирането на правителството. Но в отговор „зелените“ заявиха, че държат на изразената си вече позиция за събиране на разделените бежански семейства и това право не трябва да бъде ограничавано от квотите.", "date": "2017.11.02", "title": "Германските власти загубили следите на 30 000 мигранти"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BC%D0%B0%D1%80%D0%B8%D1%8F-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D0%BF%D1%80%D0%B5%D0%B4%D0%B8-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%B2%D1%80%D1%8A%D0%B7%D0%BA%D0%B0-%D1%81-%D0%B3%D1%80%D0%B8%D0%B3%D0%BE%D1%80-%D0%BF%D1%80%D0%BE%D0%B2%D0%B5%D1%80%D0%B8%D1%85-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B4%D0%B0%D0%BB%D0%B8-news701928.html", "text": "\"Гледах го как се изкачва в ранглистата. Как сменя евтините хотели край магистралата в Мадрид - онези, които дори плъховете избягват, с апартамент в „Четири сезона\" в Париж и „Карлайл\" в Ню Йорк. Гледах го как пораства от хлапе, което не искаше да плати допълнително за първа класа, когато пътува до Австралия, до мъж, който се движи с частния самолет на новия си приятел милиардер. След един от мачовете ми в Брисбън подари бели ризки с якички на всички членове на екипа ми, заедно с бележка, в която пишеше, че мечтае един ден и той да има такъв екип. И преди всичко между нас да приключи, вече имаше такъв екип. Гледах го как се превръща в самостоятелен човек, който сам взема решенията си, как се превръща в мъж.\" Това казва Мария Шарапова в биографията си Шарапова дори искрено признава, че много се е учудила, когато той е проявил интерес към нея, тъй като го е възприемала преди всичко като \"малко момче”. Споделя как, когато разбрала, че й иска телефона, първо го проверила в интернет: \"Написах името на Григор в „Гугъл\", за да разбера възрастта му. Беше ли изобщо пълнолетен? Двайсет и една. Едва! Помня, че бях виждала едно хлапе да се разхожда из Уимбълдън, високо, слабо, с широка усмивка, която подсказваше, че е наясно, че изглежда добре. Тогава казах на треньора си: \"Слава Богу, че не е от моето поколение, защото това щеше да е много опасно. Опасно разсейващо.\" „Неудържима: моят живот досега\".", "date": "2017.11.02", "title": "ЗВЕЗДНО ПРИЗНАНИЕ! Мария Шарапова: Преди да започна връзка с Григор проверих в интернет дали е пълнолетен"}
{"url": "http://pik.bg/%D0%B5%D1%81%D0%BC%D0%B5%D1%80-%D0%BD%D0%B0-%D0%B1%D0%BB%D0%B0%D0%B3%D0%BE-%D0%B4%D0%B6%D0%B8%D0%B7%D1%8A%D1%81%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BD%D0%BE%D1%81%D0%B8%D1%8F-%D0%B7%D0%B0-%D1%85%D0%B5%D0%BB%D0%BE%D1%83%D0%B8%D0%BD-news701912.html", "text": "Съпругата на Благой Георгиев – Есмер, отпразнува Хелоуин, облечена в традиционна българска носия. Реверансът към родината на половинката си шампионката по аржентинско танго демонстрира с няколко кадъра и в социалните мрежи, откъдето фенове я заляха с комплименти. Само преди месец нежната половинка на Джизъса се разписа като гост на 80-годишния юбилей на руската супер звезда Йосиф Кобзон. Есмер не пропусна да вземе и сина си Елай, който получи специално внимание от изпълнителя на „Мгновения“. Междувременно танцьорката се радва на пламналата отново искра между нея и халфа на руския „Оренбург“. Една от най-коментираните двойки в хайлайфа затопли отношенията си през май, само 3 месеца след като се разделиха за пореден път. Двамата отпразнуваха рестартирането на връзката си с огледални татуси.", "date": "2017.11.02", "title": "Есмер на Благо Джизъса с българска носия за Хелоуин"}
{"url": "http://pik.bg/%D0%B1%D0%B5%D0%B7-%D0%BC%D0%B0%D0%B9%D1%82%D0%B0%D0%BF-%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%BE%D1%82%D1%87%D0%B5%D1%82%D0%B5-%D0%B3%D0%BE%D0%BB%D1%8F%D0%BC-%D1%81%D0%BA%D0%BE%D0%BA-%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-news701932.html", "text": "Спрямо 2008 г. ръстът на минималната заплата е над 100%, а предвидената за 2018 г. МРЗ от 510 лв. е 132% по-висока от минималната заплата през 2008 г., отчитат работодателите. С 5% намалява броят на заетите в нефинансови предприятия. В големите предприятия намалява с 6%, в средните - с 16%, в малките - с 10%, а в микропредприятията се отчита ръст на заетите с 10%. Това показва анализът на БСК в сектор заетост и заплащане на труда (2008-2015 г.). От икономическата карта на България са \"изчезнали\" 92 големи, 887 средни и 2488 малки предприятия (основно в преработващата промишленост, строителството и търговията). Периодът за сриването на тези предприятия е 2008-2015 г. С 22% повече са данъчно задължените лица (ДЗЛ) в периода между 2008-2015 г. Най-бързо се увеличават данъчно задължените лица в секторите \"Държавно управление\", \"Създаване и разпространение на информация и творчески продукти, далекосъобщения\", \"Хуманно здравеопазване и социална работа\" и \"Транспорт\". С 25% се увеличава броят на микропредприятията. Те са предимно в Югозападния регион и са в секторите \"Търговия\", \"Селско и горско стопанство\" и \"Професионални дейности\". Приходите на предприятията нарастват с 20,9%, в т.ч. и нетните приходи - с 16,3%, отчитат от БСК. Разходите се увеличават с 18,5%. Това отчитат основните финансови показатели на предприятията в периода 2012-2016 г. Според анализа, счетоводната загуба намалява с 19,7%, а данъчната загуба - с 23,3%. В същото време броят на данъчно задължените лица, които отчитат счетоводна загуба, се увеличават с 3,5%. Счетоводната печалба нараства с 35,9%. Данъчната печалба се увеличава с 34,4% - колкото е и увеличаването на полагащия се корпоративен данък. Секторите, които формират най-голям дял (54%) от общия размер на отчетената счетоводна печалба са \"Преработваща промишленост\", \"Търговия, ремонт на автомобили и мотоциклети\" и \"Финансови и застрахователни дейности\". Увеличава се броят на данъчно задължените лица, които отчитат счетоводна печалба. Най-бързо това става в секторите \"Култура, спорт и развлечения\", \"Хуманно здравеопазване и социална работа\", \"Създаване и разпространение на информация и творчески продукти, далекосъобщения\", \"Административни и спомагателни дейности\". През 2016 г. общият среден размер на счетоводната печалба на едно данъчно задължено лице намалява през 2016 г. в сравнение с предходната 2015 г. Средният размер на счетоводната печалба на едно данъчно задължено лице нараства предимно в секторите като \"Финансови и застрахователни дейности\" и \"Производство и разпределение на електрическа и топлинна енергия и на газообразни горива\". Това са секторите, в които по административен ред са осигурени възможности за реализиране на допълнителни доходи по непазарен път. Това показва анализ на състоянието на българските предприятия, направен от Българската стопанска камара (БСК). За този период - 2008-2015 г. разходите на работодателите за труд на едно лице се увеличават с 56%. В частния сектор увеличението на разходите за работници е с 64%, а в обществения - с 41%. Спрямо 2008 г. ръстът на минималната заплата е над 100%, а предвидената за 2018 г. МРЗ от 510 лв. е 132% по-висока от минималната заплата през 2008 г., отчитат работодателите. С 5% намалява броят на заетите в нефинансови предприятия. В големите предприятия намалява с 6%, в средните - с 16%, в малките - с 10%, а в микропредприятията се отчита ръст на заетите с 10%. Това показва анализът на БСК в сектор заетост и заплащане на труда (2008-2015 г.). От икономическата карта на България са \"изчезнали\" 92 големи, 887 средни и 2488 малки предприятия (основно в преработващата промишленост, строителството и търговията). Периодът за сриването на тези предприятия е 2008-2015 г. С 22% повече са данъчно задължените лица (ДЗЛ) в периода между 2008-2015 г. Най-бързо се увеличават данъчно задължените лица в секторите \"Държавно управление\", \"Създаване и разпространение на информация и творчески продукти, далекосъобщения\", \"Хуманно здравеопазване и социална работа\" и \"Транспорт\". С 25% се увеличава броят на микропредприятията. Те са предимно в Югозападния регион и са в секторите \"Търговия\", \"Селско и горско стопанство\" и \"Професионални дейности\". Приходите на предприятията нарастват с 20,9%, в т.ч. и нетните приходи - с 16,3%, отчитат от БСК. Разходите се увеличават с 18,5%. Това отчитат основните финансови показатели на предприятията в периода 2012-2016 г. Според анализа, счетоводната загуба намалява с 19,7%, а данъчната загуба - с 23,3%. В същото време броят на данъчно задължените лица, които отчитат счетоводна загуба, се увеличават с 3,5%. Счетоводната печалба нараства с 35,9%. Данъчната печалба се увеличава с 34,4% - колкото е и увеличаването на полагащия се корпоративен данък. Секторите, които формират най-голям дял (54%) от общия размер на отчетената счетоводна печалба са \"Преработваща промишленост\", \"Търговия, ремонт на автомобили и мотоциклети\" и \"Финансови и застрахователни дейности\". Увеличава се броят на данъчно задължените лица, които отчитат счетоводна печалба. Най-бързо това става в секторите \"Култура, спорт и развлечения\", \"Хуманно здравеопазване и социална работа\", \"Създаване и разпространение на информация и творчески продукти, далекосъобщения\", \"Административни и спомагателни дейности\". През 2016 г. общият среден размер на счетоводната печалба на едно данъчно задължено лице намалява през 2016 г. в сравнение с предходната 2015 г. Средният размер на счетоводната печалба на едно данъчно задължено лице нараства предимно в секторите като \"Финансови и застрахователни дейности\" и \"Производство и разпределение на електрическа и топлинна енергия и на газообразни горива\". Това са секторите, в които по административен ред са осигурени възможности за реализиране на допълнителни доходи по непазарен път.", "date": "2017.11.02", "title": "БЕЗ МАЙТАП! Бизнесът отчете голям скок на заплатите"}
{"url": "http://pik.bg/%D1%88%D0%BE%D0%BA-%D0%B2-%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D1%82%D0%B5%D0%BE%D0%B4%D0%BE%D1%80%D0%B0-%D0%B4%D1%83%D1%85%D0%BE%D0%B2%D0%BD%D0%B8%D0%BA%D0%BE%D0%B2%D0%B0-%D0%BF%D1%80%D0%B8%D0%BF%D0%B0%D0%B4%D0%BD%D0%B0-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0---%D0%B8%D0%B7%D0%BD%D0%B5%D1%81%D0%BE%D1%85%D0%B0-%D1%8F-%D0%BD%D0%B0-%D1%80%D1%8A%D1%86%D0%B5-news700450.html", "text": "Актрисата Теодора Духовникова е припаднала на сцената на Народния театър по време на представлението на \"Ръкомахане в Спокан\" на 17 октомври в камерната зала. Точно по време на сцената, когато я връзват за парното, Теди и колегата й Леонид Йовчев, на красивата актриса й прилошало.  Колегата й усетил, че припадъкът не е режисиран от Явор Гърдев, и реагирал веднага, като я изнесъл на ръце зад кулисите, разказаха присъствали на инцидента. Оставали около 15 минути до края на спектакъла, а публиката чакала около половин час, за да догледа пиесата, но така и не дочакала. Лео излязъл и обявил, че представлението няма да продължи, след което се извинил. От Народния потвърдили за неприятния инцидент и обявили, че следващите две планирани представления на постановката падат. А точно за превъплъщението си в ролята на Мерилин Духовникова получи през 2012 г. \"Аскеер\" за поддържаща женска роля. Като причина за припадъка от театъра посочили, че звездата е била преуморена, тъй като в последно време й се насъбрабла твърде много работа. Тя се снима в новия сериал на Нова \"Дяволското гърло\", а преди броени дни излезе и новия бг филм \"Вездесъщият\". Преди седмица българската Мишел Пфайфър обяви във Фейсбук: \" Обратно в театъра !!! С Дарин Ангелов и Христо Петков. Братчета и сестриче. Малко се смеем, но не ни до смях.Трябва да се разделят тука едни милиони ...работа трудна и доста тревожна... Пиесата е Лисичета, премиерата - през декември!\"", "date": "2017.11.02", "title": "ШОК В НАРОДНИЯ! Теодора Духовникова припадна на сцената - изнесоха я на ръце"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%81%D0%BE%D0%BA%D0%BE%D0%BB%D0%BE%D0%B2-%D0%B8-%D0%BB%D1%83%D0%B1%D0%B5-%D1%81%D1%80%D0%B0%D0%B7%D0%B8%D1%85%D0%B0-%D1%82%D1%80%D0%B5%D0%BD%D1%82%D0%BE-news701931.html", "text": "Националът Цветан Соколов и неговият Кучине Лубе (Чивитанова) записаха трети успех в италианската Суперлига, след като победиха трудно Диатек Трентино (Тренто) с 3:0 (25:22, 30:28, 29:27) в двубой от пети кръг на първенството. Така Лубе застава на четвъртата позиция с 9 точки (3 победи, 1 загуба), Тренто е шести със 7 точки (2 победи, 3 поражения). В следващия кръг Соколов и съотборниците му излизат срещу Модена, като срещата е на 5 ноември (неделя), а Тренто се изправя срещу Верона. Диагоналът направи много добър мач за тима си, реализирайки 16 точки, най-резултатен бе Тейлър Сандър със 17 точки. За Тренто Филипо Ланца завърши с 20 точки.", "date": "2017.11.02", "title": "Цветан Соколов и Лубе сразиха Тренто"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B8%D1%89%D0%B8-%D0%BF%D0%BE%D0%B1%D0%BE%D0%B9-%D0%BD%D0%B0-%D0%B1%D1%80%D0%B0%D0%B7%D0%B4%D0%B0%D1%82%D0%B0-%D1%82%D1%83%D1%80%D1%81%D0%BA%D0%B8-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%BD%D0%B0%D1%85%D0%BB%D1%83%D0%BB%D0%B8-%D0%BD%D0%B0-%D0%B1%D0%B3-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F-%D0%B8-%D0%BC%D0%BB%D0%B0%D1%82%D0%B8%D0%BB%D0%B8-%D0%B1%D1%8A-news701958.html", "text": "На 29.10.2017 г. около 07,45 часа в дежурната част на ГКПП – Лесово е постъпило телефонно обаждане от служителка на банково гише, находящо се на втора бариера на граничния пункт , която е съобщила за случай на саморазправа с лице, български гражданин. Инцидентът, според съобщеното, е възникнал на българска територия, в района на дезинфекция на влизащи в страната леки автомобили. Веднага след сигнала на място са били изпратени двама служители на ГКПП - Лесово, които установили, че служители на съпределния на ГКПП – Лесово - пункт Хамзабейли са навлезли на територията на България и са използвали физическа сила спрямо български гражданин, който е преминал вече границата с лек автомобил. Служители на турския граничен пункт са нанесли удари по българския гражданин и са му причинил оток и синини в областта на лявото око. За инцидента Районна прокуратура – Елхово е сигнализирана на 01.11.2017 г. С постановление от същия ден районната прокуратура е образувала досъдебно производство за причиняване на лека телесна повреда на българския гражданин от длъжностни лица, при изпълнение на службата им /престъпление по чл. 131 ал.1 т.2 НК/. Разследват се причините за възникване на инцидента, действията на чуждестранните длъжностни лица и начина на влизането им на територията Република България. За образуваното досъдебно производство е уведомен главният прокурор Сотир Цацаров. По негово разпореждане разследването по досъдебното производство ще бъде извършвано лично от прокурор, в максимално кратки срокове.", "date": "2017.11.02", "title": "ПРОКУРАТУРАТА НИЩИ ПОБОЙ НА БРАЗДАТА! Турски митничари нахлули на БГ територия и млатили българин "}
{"url": "http://pik.bg/%D0%B3%D1%8A%D0%BC%D0%BE%D0%B2-%D0%BE%D1%81%D1%8A%D0%BC%D0%BD%D0%B0-%D1%81-%D0%BD%D0%BE%D0%B2%D0%B0%D1%82%D0%B0-%D1%80%D0%B5%D0%BD%D0%B8-%D0%BE%D1%82-%D0%BE%D1%80%D0%BA%D0%B5%D1%81%D1%82%D1%8A%D1%80-%D0%B1%D0%B5%D0%B7-%D0%B8%D0%BC%D0%B5-%D0%B2-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%BA%D0%BB%D1%83%D0%B1-news701921.html", "text": "Снощи в зала \"Арена Армеец\" се състоя премиерата на мюзикъла \"Оркестър без име\", като основните герои бяха изиграни от някои от най-обичаните ни комедийни актьори. А специално участие взеха Георги Мамалев и Катето Евро, които влязоха в други образи. Забележително беше присъствието на Мария Илиева като талантливата певица Ваня. След двучасовия спектакъл, преминал с невероятен успех, по време на който музикантите от култовия \"Оркестър без име\" забавляваха всички присъстващи в залата, актьорите се преместиха на афтър парти в \"The One Exclusive\". На Неделяна Христова, изиграла емблематичната Рени, Станимир Гъмов, който влезе в образа на Филип, и Диляна Попова, която беше жената от пощата, с която Филип имаше закачка, определено им допадна гръцката музика по време на станалите вече традиционни за сряда вечер гръцки партита в клуба. Неделяна и Гъмов не издържаха и дори хванаха микрофона. Те показаха завиден набор от песни в репертоара си. Този път гост изпълнител беше Андреас. А следващата седмица ще бъде гръцкият секссимвол и дуетен партньор на Мария и Анелия - Кириакос Георгиу.", "date": "2017.11.02", "title": "Гъмов осъмна с новата Рени от \"Оркестър без име\" в столичен клуб"}
{"url": "http://pik.bg/%D1%80%D0%B0%D0%B7%D1%86%D0%B5%D0%BF%D0%BB%D0%B5%D0%BD%D0%B8%D0%B5-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D1%81%D0%B5-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D0%BE%D1%82-%D0%B3%D0%B0%D0%B7%D0%BE%D0%B2%D0%B8%D1%8F-%D0%B1%D0%B0%D1%80%D0%BE%D0%BD-%D1%81%D0%B0%D1%88%D0%BE-%D0%B4%D0%BE%D0%BD%D1%87%D0%B5%D0%B2-news701969.html", "text": "Ексшефът на псевдоеколозите от ПП „Зелените“ Борислав Сандов и колегите му се отрекоха от газовия барон Сашо Дончев, а така - и от становищата на партньорите си от \"Зелени Балкани\" на Тома Белев и \"Биоразнообразие\", съобщава в. \"Монитор\". За разлика от двете НПО-та, партийците на зеления октопод са изпратили отрицателно становище срещу планирания добив на неконвенционален газ в Добруджа, заявиха днес те, като допълниха, че газът, който трябвало да се добива бил неконвенционален и попада под забраната на мораториума, наложен за шистовия. С отрицателното си „експертно“ становище обаче псевдозащитниците на природата, се опитват да яхнат вълната на местното население . Т.нар. „зелени“ скачат на амбразурата доста късно, след като техните ортаци, свързани със зеления грантаджийски октопод, са се подписали на документите, които ще дадат в ръцете на газовия барон Сашо Дончев житницата на България. Сега целта им е да излязат чисти от ситуацията, след като виждат, че гражданското недоволство в Генерал Тошево ще изгони олигарха Дончев. Сред псевдоеколозите, осигурили заветното „Да“ за проекта на газовия барон, са грантаджийската шайка от фондация „Биоразнообразие“ и „Зелени Балкани“ - част от мрежата на зеления октопод, оглавяван от Тома Белев и неколцина негови ортаци. Сандов и компания вече пеят друга песен. Според тях бизнесът на Сашо Дончев с природен газ не е бъдещото на енергетиката. Доскоро те обясняваха, че само и единствено масовата газификация е актуалния за България преход от твърдо гориво към бленуваните им ВЕИ инсталации.", "date": "2017.11.02", "title": "РАЗЦЕПЛЕНИЕ! Зелените се отказаха от газовия барон Сашо Дончев"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BD%D0%BE%D0%B2-%D1%81-%D0%B2%D0%B0%D0%B6%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D1%82%D1%83%D1%80%D0%B8%D0%B7%D0%BC%D0%B0-news701911.html", "text": "Заместник министър-председателят по икономическата и демографската политика Валери Симеонов откри днес първото заседание на работната група по въпросите на туризма. Заседанието запо„на преди минути в сградата на Министерския съвет. Целите на работната група са да оказва експертна помощ на вицепремиера с оглед координационните му функции по отношение подобряване ефективността. Както и контрола и развитието на туризма, в това число обсъждане на концепции и програми за устойчиво развитие на сектора, както и предложения за промени в действащата нормативна уредба. В състава на групата, начело с Валери Симеонов, влизат експерти по въпросите на туризма с дългогодишен опит и професионална кариера в областта. Преди откриването вицепремиерът отказа да отговори на въпроси за консултациите за вот на недоверие, които стартираха вчера БСП и ДПС. \"Поводът за събирането е друг. Това ще бъде работна група към кабинета на вицепремиера и ще има консултативен характер. При многократните проверки през летния сезон се натъкнахме на сериозни нарушения на закона, които възпрепятстват туризма да стане по-печеливш. По тази причина сме подготвили промени в законодателството, които искаме да обсъдим с най-добрите специалисти в бранша. Подаваме ръка на средния и дребен бизнес, за да може още през следващия сезон да предложим по-печеливш и успешен продукт\", заяви Валери Симеонов. Той уточни, че ще се обсъжда въпроса с преместваемите обекти, шума от нощното заведение, набирането и квалификацията на работна ръка. \"Това съвещание и подготвяните промени касаят и зимния туризъм. За предстоящия сезон също мислим, защото сериозни разлики с летния сезон няма. Проблемите са общи. Бързаме да внесем и приемем промените, за да може още за този зимен сезон тези наредби да започнат да действат\", коментира Симеонов.", "date": "2017.11.02", "title": "ИЗВЪНРЕДНО В ПИК TV! Валери Сименов с важни думи за туризма "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81-%D0%B2%D0%B0%D0%B6%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B7%D0%B0-%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B5%D0%BD%D1%81%D0%B8%D0%B8%D1%82%D0%B5-news701915.html", "text": "По желание на осигурения фондът за допълнително задължително пенсионно осигуряване може да изплаща допълнителна пожизнена пенсия за старост пет години преди навършване на възрастта муза придобиване право на пенсия за осигурителен стаж и възраст по чл. 68, ал. 1, при условие че натрупаните средства по индивидуалната му партида позволяват отпускане на такава пенсия в размер не по-малък от размера на минималната пенсия за осигурителен стаж и възраст. Това реши Народното събрание, след като направи промени на второ четене в Кодекса за социално осигуряване . Вносител на промените е Министерски съвет, а те имат за цел защита на интересите и повишаване на доверието на осигурените лица и пенсионерите към Пенсионните фондове за допълнително пенсионно осигуряване.", "date": "2017.11.02", "title": "ИЗВЪНРЕДНО В ПИК TV! Депутатите с важна промяна за плащането на пенсиите "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%B0%D0%BD%D0%B0%D0%BB%D0%B8%D0%B7---%D1%89%D0%B5-%D0%B8%D0%BC%D0%B0-%D0%BB%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B8-%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-%D1%81%D0%BB%D0%B5%D0%B4-%D0%BA%D1%8A%D1%80%D0%B2-news701787.html", "text": "- Случаят в Ню Йорк не е изненада за специалистите и експертите в областта на антитероризма. Важното е обаче, че една огромна страна, която се счита за защитена, дори географски - от цял океан, остава незащитена от глобалния тероризъм. - Не мисля, че глобалната политика се влияе от този терористичен акт. Тя наистина е нещо много сложно и глобално. САЩ ще затегнат допуска на мигранти, най-много тези, които изповядват исляма или идват от страни, където битува радикалният ислям. В битката с \"Ислямска държава\" ще се предприемат военни действия в Сирия и Ирак до пълното й изтласкване. Ще има и затягане на режима вътре в страната. Президентът Тръмп вече говори за мерките. - Да, това е мултинационална, мултикултурна държава с хора от различни религии. Права сте, при тази обстановка не е трудно да се намери един радикален ислямист. А профилът на атентатора от Ню Йорк е стандартен. Той произхожда от мюсюлманска страна. Знае се, че в родината му Узбекистан има радикален фронт. Този човек или е пристигнал през 2010 г. в САЩ като радикализиран, или се е радикализирал заради невъзможността да се адаптира към американския начин на живот. Аз смятам, че този атентат няма да е единственият. - Ако съдим от думите на Путин и Тръмп, е въпрос на месеци \"Ислямска държава\" да бъде ликвидирана. Съвсем скоро ще станем свидетели на финала й като организация, която развива търговия с петрол и набира бойци. Тя затова има призиви към симпатизантите си да не идват в Близкия изток, а да действат в Европа. Контролът над тях именно е работа на спецслужбите. - Твърде вероятно, почти сигурно е даже, че \"Ислямска държава\" ще се преформатира във вид на ядра - в САЩ, Русия, Европа, Далечния изток, а защо не и в Индонезия, и във Филипините. Ще продължим да бъдем свидетели на нейната дейност. - Успех е, че не го застреляха на място. Успех ще бъде, ако разкрият дали той е вълк единак, или е свързан с терористични организации. - Да, в значителна степен. Това са конверти, родени са в културни страни, живеят в тях. Но са отхвърлени от живота, не виждат възможност за реализация. - Да, мирни и добри хора са. Единици са попадналите под влиянието главно на салафизма и лесно се поддават. Защото не се интегрират в обществата, в които живеят вече трето - четвърто поколение. Там е разковничето. Това е най-големият проблем. И на него трябва да обърнат внимание спецслужбите. - Този въпрос стои години наред на дневен ред. Наистина много хора, главно от мюсюлманските среди, посещават центрове за обучение в ислямския свят. Безконтролно се движат у нас и никой не знае с какви намерения се връщат в България. Държавата трябва да има контрол над техните дипломи и дейност. Да се ангажира с финансирането, защото една голяма част от имамите са на заплата от Турция. Спецслужбите знаят какво се случва. Трябва да се вземат мерки, но не като последици, а като превенция.", "date": "2017.11.02", "title": "ЕКСКЛУЗИВНО В ПИК! Ген. Кирчо Киров с горещ анализ - ще има ли атентати и в Европа след кървавата баня в Ню Йорк и проповядва ли се радикален ислям у нас"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D1%80%D0%B5%D0%B4-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D0%B3%D1%80%D0%B0%D0%B4%D0%BE%D0%B2%D0%B5-%D0%B7%D0%B0-%D0%B6%D0%B8%D0%B2%D0%B5%D0%B5%D0%BD%D0%B5-news701891.html", "text": "Пловдив е сред най-добрите градове за живеене у нас. Това показва анкета във Фейсбук страницата \"Последвай ме\". До момента в нея са гласували 900 човека, които могат да избират между 27 български града. Пловдив е сред фаворитите с цели 90 гласа, пише в. \"Марица\". Според потребителите на социалната мрежа градът под тепетата разполага с добри образователни институции, предлага добри възможности за работа и забавления на младите хора. Най-сериозните ни конкуренти засега са Варна и Бургас. Гласуването ще продължи до 12 часа на 5 ноември. Десет от градовете, събрали най-много гласове, ще продължат в следващия етап. Всеки, който желае, може да подкрепи Пловдив във Фейсбук - Последвай ме/Follow me.", "date": "2017.11.02", "title": "Пловдив сред най-добрите градове за живеене"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%89%D0%B5-%D1%83%D0%B1%D0%B8%D1%8F%D1%82-%D0%BB%D0%B8-%D0%BD%D0%B8%D1%81%D0%BA%D0%B8%D1%82%D0%B5-%D1%86%D0%B5%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B7%D0%B5%D0%BB%D0%B5-news701872.html", "text": "Тя и семейството й очакват да имат около 12 тона зеле и се надяват скоро търсенето да се увеличи. В момента предлагат стоката на 80 ст., но са готови и за понижаване на цената. До 60 ст. сме на печалба, после вече е загуба. Ние го изкарваме с ремарке, прехвърляме по бусове и това е разход, обяснява Денка и допълва, че постоянно се покачват цените на семената и препаратите. Ниските изкупни цени и намаленото търсене карат производители на зеле да намалят площите си с отглеждана продукция. Миналата година цената му бе паднала до рекордно ниски нива от 25 стотинки за килограм, провокирано от намаленото търсене. Така тонове продукция останаха на полето. Тази година производителите са намалили площите с със зеле. Денка Добрева отглежда своята продукция в село Салманово, разказва Дарик. Два пъти по-малко сме насели – 4-5 декара. Миналата година бяха 15. Тази година са по-малко, защото няма работна ръка и големите вериги ни унищожават, оплаква се жената. Към момента търсене на зеле има, но е сравнително слабо. Гюлтен Мехмедова, която е продавачка на пазара в Шумен обяснява, че се купува, но в по-малки количества, тъй като е рано. След 7-10 ноември започват да търсят зеле за затваряне, казва тя. В очакване на промоциите на големите хипермаркети, продавачи и производители изтъкват качествата на родната продукция пред тази, предлагана на атрактивна цена от големите търговски вериги. Продавачката посочва, че българското зеле е хубаво и подходящо за зимнина. Вносното е едно твърдо – никакво. Като се съпоставят зелките на едно място и си проличава, обяснява тя. Валя Младенова е от клиентите, които предпочитат българско зеле и не би избрала вносна продукция, дори и на по-ниска цена. Не съм сигурна откъде е, а тук имам познати, които могат да гарантират, че зелето е хубаво. И да е по-скъпо – пак ще сложим, казва клиентката и допълва, че се надява цената малко да падне.", "date": "2017.11.02", "title": "ГОРЕЩА ТЕМА: Ще убият ли ниските цени българското зеле?"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80-%D0%B2-%D0%B6%D0%BF-%D0%B3%D0%B0%D1%80%D0%B0%D1%82%D0%B0-%D0%B2-%D0%BD%D0%BE%D0%B2%D0%B0-%D0%B7%D0%B0%D0%B3%D0%BE%D1%80%D0%B0-news701907.html", "text": "Т ОДМВР - Сливен ялото на 62-годишен мъж е открито при пожар в сградата на жп гарата в Нова Загора. Това съобщиха от . На 1 ноември в 02.32 часа е получен сигнал за пожар в западната част на сграда на жп гарата в Нова Загора. Произшествието е ликвидирано от екипи на РСПБЗН - Нова Загора в 04.30 часа. Местопроизшествието е запазено, извършен е оглед от дежурно-оперативна група в светлата част на денонощието. Пожарът е обхванал първия етаж, стълбището и покривната конструкция на западната нефункционираща част на сградата. При огледа в помещението на първия етаж е намерено тялото на 62-годишен мъж от село Полско Пъдарево. По първоначални данни причината за пожара е неправилно боравене с огън в закрито помещение. За случая е уведомена Окръжна прокуратура – Сливен. Образувано е досъдебно производство.", "date": "2017.11.02", "title": "ЗЛОВЕЩО! Откриха труп след пожар в жп гарата в Нова Загора"}
{"url": "http://pik.bg/%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%BE%D1%81%D1%82%D0%B0%D0%B2%D0%B0%D0%BC-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news701885.html", "text": "Уволненият от централните испански власти каталунски премиер Карлес Пучдемон потвърди, че той и някои членове на разпуснатото му правителство остават в Брюксел в очакване на справедлив процес, съобщи Би Ти Ви. По-рано испанското правосъдие изпрати призовки на редица бивши каталунски министри и депутати да се явят за разпит днес и утре. На тях са повдигнати обвинения в подстрекаване към народен бунт, по които те може да бъдат осъдени на до 30 години затвор. Част от уволнените каталунски министри все пак ще отидат в Мадрид, за да отговорят на въпросите на съда, се посочва в изявлението. Останалите начело с Пучдемон ще останат в Брюксел. Ако той наистина не отиде на съдебното заседание, може да бъде издадена заповед за задържането му. Това на практика ще направи невъзможно Пучдемон да се яви на местните избори, свикани от централното правителство, на 21 декември. Съдът постанови и още регионалните лидери, подкрепили отделянето на Каталуня, да внесат гаранция от 6,2 млн. евро, която да покрие евентуално присъдени по-късно обезщетения за действията им.", "date": "2017.11.02", "title": "Карлес Пучдемон: Оставам в Брюксел"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%83%D1%80%D0%BE%D0%BA-%D0%BF%D0%BE-%D0%B8%D1%81%D1%82%D0%BE%D1%80%D0%B8%D1%8F-%D0%B7%D0%B0-%D1%88%D0%B5%D1%81%D1%82%D0%B8-%D0%BA%D0%BB%D0%B0%D1%81---%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8%D1%82%D0%B5-%D0%B1%D0%B8%D1%8F%D1%82-%D0%B6%D0%B5%D0%BD%D0%B8%D1%82%D0%B5-%D1%81%D0%B8-%D0%B8-%D1%80%D0%B5%D0%B6%D0%B0%D1%82-%D0%B3%D0%BB%D0%B0%D0%B2%D0%B8%D1%82%D0%B5-%D0%BD%D0%B0-%D0%BD%D0%B5%D0%BF%D0%BE-news701875.html", "text": "Урок за възникването на исляма в учебник по история за шести клас разбуни духовете. В него са дадени примери от Корана, в които се призовава мъжете да бият непокорните жени и да се режат главите главите на неверниците, които не плащат джизие. По темата в сутрешния блок на Би Ти Ви спориха доц. Александър Николов, историк в СУ \"Св. Климент Охридски\" и един от авторите на спорния учебник, проф. Христо Матанов, историк от СУ и заместник-главният мюфтия Бирали Мюмюн. \"Няма как да цензурираме Корана. Тези неща ги пише там\", защити се доц. Николов. \"В нашата страна съжителстват няколко религии. Целта ни е да се сравнят трите основни религии. В християнството, в исляма и в юдаизма жената седи по-ниско в обществото. И в трите свещенни книги на религиите това е ясно записано. Учебникът не е за самостоятелно четене от учениците. Има учител, има книга за учителя. Учителят трябва да обясни, че в много ислямски страни мъжете не бият жените си и не са многоженци. Една такава страна е Турция примерно. Учителят трябва да обясни, че става въпрос за едни различни времена\", даде пример историкът. \"Във всички учебници, в които се изучава исляма, има цитати от Корана. Наистина не можем да цензурираме нито Библията, нито Корана\", обяви проф. Матанов, който също е автор на учебник по история. \"Имаше твърдения, че децата няма да разберат урока за джихад. Това означава, че темата не е добре разработена и представена от учителя. Джихад не означава непременно рязане на глави\", категоричен беше професорът.. \"Мюсюлманчетата не искат да влизат в час, когато се изучават тези уроци\", разкри Бирали Мюмюн. \"След тези часове се усеща едно по-различно отношение към децата мюсюлмани. Наричат ги джихадисти, ислямисти и тн. Тези уроци не са подходящи. Тезите в тях са изкарани от контекста. Държавата трябва да се намеси и да има стандартизация на уроците за религия\", категоричен беше заместник-главният мюфтия. \"Децата християни също могат да се почувстват засеганти, когато се стигне до урока за инквизицията. Тогава те могат да бъдат наричани инквизитори. Децата трябва да раберат, че говорим за 7-и век, когато е възникнал исляма. Тогава времената и нравите са били други. Кокото и да не ни харесват тези цитати те са от извора, а не са някаква интерпретация\", отговори му проф. Матанов.", "date": "2017.11.02", "title": "СКАНДАЛ! Урок по история за шести клас - мюсюлманите бият жените си и режат главите на непокорните"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B5%D0%B3%D0%B0-%D1%81%D0%B1%D0%BB%D1%8A%D1%81%D1%8A%D0%BA-%D0%B1%D1%81%D0%BF-%D0%B3%D0%B5%D1%80%D0%B1---%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%81%D1%84%D0%BE%D1%80%D0%BC%D0%B8%D1%80%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D1%86%D0%B2-news701920.html", "text": "Корнелия Нинова обяви, че сформира група за вотът на недоверие. По думите й в нея ще влязат представители на БСП, ДПС и очакват такива и от Воля. Групата ще има за цел да уточни по какви точно политики ще иска падане на правителството, а по-рано днес Жельо Бойчев заяви, че това е корупцията, санирането и инфраструктурата. Вотът на недоверие е загуба на време, заяви Цветан Цветанов пред журналисти в Народното събрание. По думите му когато страната има добри показатели и опозицията няма алтернативни решения на това, което е направено това е загуба на време, но пък трябва да се съобразят с конституционните разпоредби. На въпрос дали този вот на недоверие е неуместен предвид, че ни предстои европредседателство, председателят на ПГ на ГЕРБ изрази съжаление, че една партия претендираща със своята 100 годишна история може да загърбва теми, които са от национално значение. \"Може би ще бъдат изречени много неистини по време на този дебат, знаете че ние вече направихме регистър на фалшивите новини и в тази посока знаете, че те твърдяха, че трябва да се обсъждат приоритетите за европредседателството, които са утвърдени от юли\", заяви още Цветанов. По повод предстоящото гласуване на оставката на здравния министър генерал Николай Петров, Цветанов заяви, че парламентарната група на ГЕРБ ще се съобрази с волята на професора, както и тази на премиера Борисов, а именно ген. Петров да напусне поста. Следващия здравен министър Цветанов заяви, че ще стане ясне след идната сряда, където ще се проведе изнесено заседание заедно с европейската комисия и след като мине гласуането на бюджета.", "date": "2017.11.02", "title": "ИЗВЪНРЕДНО В ПИК TV! Мега сблъсък БСП-ГЕРБ - Корнелия сформира група за вот на недоверие, Цветанов с мощна контра"}
{"url": "http://pik.bg/%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D0%B8%D0%BD%D0%B4%D0%B8%D1%8F-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%B0-26-news701898.html", "text": "Броят на загиналите при експлозия на електроцентрала в Индия достигна 26 души, предаде Франс прес , като се позова на местните власти. Инцидентът е станал във въглищна електроцентрала в провинция Ютар Прадеш. 1550-мегаватовата електроцентрала е спряна. Започнато е разследване на инцидента.", "date": "2017.11.02", "title": "Експлозия в Индия! Жертвите са 26"}
{"url": "http://pik.bg/%D0%BF%D1%80%D0%BE%D1%84-%D0%B4%D0%BE%D0%BD%D0%BA%D0%B0-%D0%B1%D0%B0%D0%B9%D0%BA%D0%BE%D0%B2%D0%B0-%D1%80%D0%B0%D0%B7%D0%B1%D0%B8-%D0%BC%D0%B8%D1%82%D0%BE%D0%B2%D0%B5%D1%82%D0%B5-%D0%B7%D0%B0-%D0%BF%D0%B8%D0%B5%D0%BD%D0%B5%D1%82%D0%BE-%D0%BD%D0%B0-%D0%BC%D0%BD%D0%BE%D0%B3%D0%BE-%D0%B2%D0%BE%D0%B4%D0%B0-news701888.html", "text": "Държавата с нови правила за здравословно хранене. Здравното министерство представи проучване, според което българинът трябва да намали порциите. Промени ще има и в менюто на най-малките деца. Здравните експерти са категорични - трябва да намалим количеството калории, които поемаме. При жените те не трябва да надвишават 2090, а при мъжете - 2700. Проучванията показват още, че трябва да намалим значително приема на въглехидрати. Ако досега препоръките са били те да бъдат до 70% от хранителния ни режим, то сега максимумът е с 10% по-малко. Новите проучвания ще доведат и до промени в наредбите за хранене при децата. Оказва се, че от детската градина до класните стаи храните, които се предлагат на децата, са далеч от нормите за здравословно хранене. Проучване на Националния център по обществено здраве и анализи е в синхрон с европейските изисквания. Данните показват, че и при децата дневната доза енергия, която си набавяме от храната, трябва да бъде намалена. До началото на 2018 година специалистите по хранене ще изготвят нови правила за хранене на най-малките. Според новите проучвания и големи, и малки имат нужда от повече витамин D и C. Учените развенчават и мита за количеството течности, което трябва да приемаме. Досега за мъжете препоръчителната доза беше 3 литра и 700 мл, а за жените - 2 литра и половина. Според новите стандарти трябва да приемаме по литър по-малко. „Има една препоръка – да дозираме водата. Около 30 милилитра на килограм телесна маса (телесно тегло). Така, ако става въпрос за 60-килограмова дама, е добре тя да изпие около 1,8 литра вода. Но ако става въпрос за 100-килограмов мъж, тогава количеството погълната вода трябва да е 3 литра”, пресметна в сутрешния блок на Нова телевизия проф. Донка Байкова, специалист по хранене и диететика. Според нея, обаче, ако ограничим калорийния прием с храната, трудно бихме могли да вместим всички жизненоважни вещества. И успокои родителите: „Децата ни в яслите и детските градини се хранят по рецептурници. Там се изчисляват калориите”.", "date": "2017.11.02", "title": "Проф. Донка Байкова разби митовете за пиенето на много вода"}
{"url": "http://pik.bg/%D0%BD%D0%BE%D0%B2-%D0%BF%D1%80%D0%BE%D1%82%D0%B5%D1%81%D1%82-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D0%BE%D0%B1%D0%B3%D1%80%D0%B0%D0%B4%D0%B8%D1%85%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news701922.html", "text": "Десетки пенсионери протестират пред парламента с искания за по-високи пенсии, съобщи БНР.  Минути по-късно националните телевизии излъчиха репортажи за недоволството на жълтите павета. Те искат депутатите да заложат увеличението в бюджета, който се гласува сега за 2018 година. \"Преизчислението на пенсиите, което ще бъде заложено вече на новия средноосигурителен доход, който всяка година се променя. Хората виновни ли са, че са се пенсионирали миналите години, а са с трудов стаж. Трябва да има преизчисление, разбира се. 350 лева е коефициентът. Върху него се изчисляваше, а сега вече е станал 800\", заяви един от протестиращите Жена с националния трибагреник в ръка пък отсече: \"Заплатите им са от нашите пари, които сме изработили. 56 години съм работила.\" При протестиращите излязоха и депутати от БСП.", "date": "2017.11.02", "title": "НОВ ПРОТЕСТ! Пенсионери обградиха парламента"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81-%D0%BE%D0%B1%D1%89%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B2-%D1%81%D1%82%D1%80%D1%83%D0%BC%D0%B8%D1%86%D0%B0-news701918.html", "text": "Правителствата на България и Република Македония ще проведат съвместно заседание на 23 ноември в Струмица, съобщиха от правителствената пресслужба. На него ще бъдат обсъдени теми от взаимен интерес, а фокусът на разговорите ще бъде поставен върху напредъка в добросъседските отношения между България и Република Македония. Заседанието на двете правителства ще завърши с поднасяне на цветя на паметника на президента Борис Трайковски (1999-2004 г.). Съвместното заседание е продължение на добрия диалог и партньорство между двете страни, подчертават от пресслужбата на \"Дондуков\" 1. Провеждането му беше договорено по време на официалното посещение на министър-председателя Бойко Борисов в Скопие в началото на август, когато беше подписан Договорът за приятелство, сътрудничество и добросъседство между двете държави.", "date": "2017.11.02", "title": "Правителствата на България и Македония с общо заседание в Струмица"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%B2%D0%B5%D0%B4%D0%B5-%D0%B1%D0%B8%D1%81%D1%82%D1%80%D0%B8%D1%88%D0%BA%D0%B8%D1%82%D0%B5-%D1%82%D0%B8%D0%B3%D1%80%D0%B8-%D0%B4%D0%BE-%D0%BF%D0%BE%D0%B1%D0%B5%D0%B4%D0%B0-%D1%81%D1%80%D0%B5%D1%89%D1%83-%D0%BB%D0%B5%D0%B2%D1%81%D0%BA%D0%B8-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5-news701959.html", "text": "Премиерът Бойко Борисов изведе с капитанската лента ветераните на Витоша (Бистрица) в приятелски мач срещу Левски. Двубоят завърши 2:0 в полза на тима на Борисов. Министър-председателят създаде няколко положения за своя отбор, а в 25-ата минута играчите от Бистрица откриха резултата с гол на Светослав Петров. Така завърши и първото полувреме, след като на Левски беше отменен гол заради игра с ръка на деветка на \"сините\" Георги Иванов-Гонзо. В състава на Левски блестяха имената на славни ветерани като Даниел Боримиров, Георги Иванов-Гонзо и Христо Йовов. На трибуните пък беше друга легенда на \"сините\" - Наско Сираков. През втората част отново по-дейният отбор беше този на Витоша \"Бистрица\". Резонно няколко минути след съдийския сигнал \"Бистришките тигри\" стигнаха до второ попадение и дадоха голяма заявка за победата в двубоя. В 78-та минута отборът на Витоша Бистрица получи правото да изпълни дузпа, но ударът на премиера Борисов беше отразен от вратаря на Левски. В крайна сметка \"Бистришките тигри\" се поздравиха с победа с резутлат 2:0. Главен съдия на срещата беше елитният рефер Николай Йорданов.", "date": "2017.11.02", "title": "ИЗВЪНРЕДНО В ПИК! Борисов изведе \"Бистришките тигри\" до победа срещу Левски (ВИДЕО/СНИМКИ/ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B1%D0%BB%D0%B8%D0%B6%D0%B0%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news701917.html", "text": "\"Имахме възможност да обсъдим широк спектър от въпроси, касаещи не само друстранните отношение, но и касаещи Европа. Доволен съм от нарастващите икономически връзки с Швейцария, която е деветият инвеститор в България. Обсъдихме пътищата, по които това сътрудничество на се разширява в областта на инвестициите. Особено ефективна е швейцарско-българската програма, която обхваща множество сфери, включително сигурност, образование и околна среда\", заяви Радев. \"Вашето посещение идва във важен момент за България, когато поемаме председателството на ЕС и когато трябва да работим за повишаване на доверието на европейските граждани в тези институции и в единството на Европа. Благодарим, че въпреки че вие не сте член на ЕС, продължавате с вашата кохезионна помощ\", обърна се към колегата си Радев. По думите му много важно е обръщането към Западните Балкани, където Швейцария има сериозни инвестиции и добри връзки. \"Обсъдихме важния проблем за сигурността и мигрантската криза. Членството на България в Шенген, за което имаме подкрепа от Швейцария, можем да допринесем за сигурността на ЕС\", заяви Радев. \"Дълги години преди България да е член на ЕС, ние имаме чудесно сътрудничество. Високо ценим доверието между нас и сме благодарни за открития тон на България. Искам да поздравя правителството на България, че през последните 10 години постигнахте забележително развитие в сравнение с други европейски държави. Важно е България да разчита на инвестиции, което да повиши стандарта на българските граждани до заслужено ниво. Надяваме се позициите ни да останат стабилни в България. Продължаваме да сме на мнение, че двустранните ни отношения в образованието, правосъдието и опазването на околната среда може да допринесем за още по-добри резултати\", заяви Лойтхард. Тя бе категорична, че Швейцария подкрепя желанието на България да се присъедини към шенгенското пространство. \"Радвам се, че ще мога да разговарям и с премиера, за да задълбочим разговорите за нашето сътрудничество. Искаме силна България в силна Европа!\", категорична бе Лойтхард. Президентът на Конфедерация Швейцария Дорис Лойтхард е бъде на официално посещение в България. Той бе посрещнат на площад „Св. Александър Невски“ с официална церемония от Румен Радев, а после двамата президенти проведоха среща „на четири очи“ на „Дондуков“ 2, след което и пленарни разговори на официалните делегации. След тях в Гербовата зала Румен Радев и Дорис Лойтхард разкриват какво са се договорили и как България и Швейцария ще работят за сближаване на двете страни. По-късно държавните глави на България и Швейцария ще дадат началото на публична дискусия на тема „Европа – по пътя на дигиталното бъдеще“ в Аулата на Софийския университет „Св. Климент Охридски“.", "date": "2017.11.02", "title": "ИЗВЪНРЕДНО В ПИК TV! Румен Радев сближава България с Швейцария (ОБНОВЕНА)"}
{"url": "http://pik.bg/%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F%D1%82-%D1%81%D1%8A%D0%B4-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%BE%D1%82%D0%BB%D0%BE%D0%B6%D0%B8-%D0%B8%D0%B7%D1%81%D0%BB%D1%83%D1%88%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8-%D0%B7%D0%B0-%D0%B0%D0%BD%D1%82%D0%B8%D0%B4%D1%8A%D1%80%D0%B6%D0%B0-news701923.html", "text": "Испанският Върховен съд отложи изслушванията на шестима бивши членове на разпуснатия от Мадрид каталунски парламент по искане на защитата, предаде \"Франс прес\" . Новите слушания са насрочени за 9 ноември. Шестима бивши каталунски депутати получиха призовки да се явят в съда днес, след като прокурори повдигнаха обвинения в антидържавна дейност и бунт заради приетата от каталунския парламент декларация за независимост. За тези обвинения испанското законодателство предвижда между 15 и 30 годишни затвор.", "date": "2017.11.02", "title": "Върховният съд на Испания отложи изслушването на каталунски депутати, обвинени за антидържавна дейност"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F%D1%82-%D0%BC%D1%83-%D0%BA%D0%BE%D0%BB%D0%B5%D0%B3%D0%B0-%D1%81-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%BE%D0%B1%D1%89%D0%B0%D1%82%D0%B0-%D0%BE%D1%82%D0%B1%D1%80%D0%B0%D0%BD%D0%B0--news701929.html", "text": "Заместник министър-председателят и министър на отбраната на Република Македония Радмила Шекеринска е на официално посещение в България. Тя бе посрещната с официална церемония пред паметника на Незнайния воин, а в сградата на Министерството на отбраната, след подписването на протоколи за сътрудничество министър Красимир Каракачанов и министър Радмила Шекеринска правят изявления за медиите. Вижте какво съобщиха двамата вицепремиери след важните разговори пред камера по ПИК TV! ", "date": "2017.11.02", "title": "ИЗВЪНРЕДНО В ПИК TV! Каракачанов и македонският му колега с важни новини за общата отбрана (ОБНОВЕНА)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B5%D1%82%D0%BE-%D0%BA%D0%BE%D0%B9-%D1%81%D1%8F%D0%B4%D0%B0-%D0%B2-%D1%81%D1%82%D0%BE%D0%BB%D0%B0-%D0%BD%D0%B0-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BA%D0%B0%D1%82%D0%BE-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%BD%D0%B8%D0%BC-news701927.html", "text": "Доц. д-р Петрунова е признат археолог, ръководител на много експедиции и проекти. Била е зам.-министър на културата, заместник-директор на Националния археологически институт с Музей към Българската академия на науките (НАИМ-БАН), съобщиха от НИМ. Ръководител на Секция по средновековна археология при НАИМ-БАН. Ръководител е на повече от 50 археологически експедиции - теренни проучвания и разкопки. Ръководител на различни проекти, свързани с археологически проучвания, туризъм, популяризиране и опазване на българското културно-историческо наследство. Автор е на повече от 200 книги, статии, монографии, научно- популярни публикации. Доц. д-р Бони Петрунова заема поста на досегашния директор на музея Божидар Димитров, който се пенсионира. Той ще бъде отличен от министъра на културата Боил Банов за изключителния му принос в развитието и утвърждаването на българската култура и национална идентичност. Церемонията ще се проведе в петък, 3 ноември, от 11:00 ч. в галерия „Средец“ в Министерството на културата. Доц. д-р Бони Петрунова е назначена за директор на Националния исторически музей, докато длъжността бъде заета въз основа на конкурс.", "date": "2017.11.02", "title": "ГОРЕЩА НОВИНА! Ето кой сяда в стола на проф. Божидар Димитров като директор на НИМ!"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0%D1%83%D0%B4%D0%B0%D1%80-%D0%BA%D1%80%D0%B5%D0%BC%D1%8A%D0%BB-%D0%BE%D0%B1%D1%8F%D0%B2%D1%8F%D0%B2%D0%B0-%D1%87%D1%83%D0%B6%D0%B4%D0%B8-%D0%BC%D0%B5%D0%B4%D0%B8%D0%B8-%D0%B7%D0%B0-%D0%B0%D0%B3%D0%B5%D0%BD%D1%82%D0%B8-news701905.html", "text": "Москва може да обяви действащи в Русия медии за чуждестранни агенти. Сегашните закони \"не са достатъчни за целта, но правосъдното министерство вече има готовност да ги пооправи\", пише \"Ведомости\". Руското законодателство изисква всички неправителствени организации, финансирани от чужбина и участващи в \"политическа дейност\", да бъдат регистрирани като \"чуждестранни агенти\" - термин, съдържащ намек за предателство и шпионаж. Според руския зам.-министър на правосъдието Олег Плохой, цитиран във вестника, ведомството подготвя ответни мерки срещу САЩ заради дискриминацията на руски медии в Щатите. Плохой заяви това пред работна група към руския сенат, наблюдаваща намесата във вътрешните работи на Русия. На срещата е било обсъдено решението на Туитър да блокира рекламните акаунти на руските медии \"Раша тудей\" (РТ) и \"Спутник\". Туитър обясни, че според американското разузнаване двете медии са правили опити за намеса в миналогодишните президентски избори в САЩ в интерес на руското правителство. Шефът на федералната агенция за медиен контрол \"Роскомнадзор\" Александър Жаров заяви, че тя разполага с достатъчно механизми за \"симетричен отговор\" на този натиск. Туитър не премахвал веднага забранените материали и \"Роскомнадзор\" открила там 7 линка към детска порнография и още 139 с екстремистки характер, което й давало основания тутакси да блокира ресурса. По думите на Плохой правосъдното министерство на Русия официално е предупредило вече ред чуждестранни медии, по-специално радио \"Свобода\", че може да им се наложат ограничения - ако американските власти изпълнят всичките си заплахи по повод руските медии. \"Навярно ще бъдем принудени да приложим норми, засилващи контрола над дейността на чуждестранните нетърговски организации, техни филиали и представителства. И степента на този контрол на практика е огледална спрямо мерките, вземани днес в САЩ срещу руските медии\", каза Плохой. Москва може да постави на чуждите медии изисквания, аналогични на американския закон FARA - той задължава лобистките фирми с чуждестранни правителствени клиенти да се регистрират в щатското правосъдно министерство и редовно да се отчитат за дейността си. Министерството на правосъдието в Москва уверява, че законодателите няма да подминат и данните на Федералната служба за сигурност, че американската система за масова пропаганда методично засилва присъствието си в руския сектор от интернет. ФСС съобщила, че за покоряване на руското информационно пространство \"Гласът на Америка\" ще получи допълнително 30 милиона долара, а радио \"Свобода\" - 24 милиона, \"за да въздейства върху широки слоеве от населението на Русия\". С оглед конфронтацията със Запада перспективите за нови ограничения в Русия изглеждат съвсем реални, смята политологът Алексей Макаркин. И тук не става дума само за медиите. Нови мерки ще се вземат най-вероятно по всички направления; те ще засегнат и социалните мрежи, и гражданите, сътрудничещи с нежелани организации, прогнозира той за \"Ведомости\", цитиран от Би Би Си, предаде БТА. Предложенията на \"Роскомнадзор\" за законови ответни мерки срещу \"притесняването на руски медии в чужбина\" датират от 24 октомври, уточнява \"РБК\". Седмица преди това руският президент Владимир Путин изрази мнението, че единственият демократичен начин за борба с медиите е \"да се изкажеш ярко, образно и талантливо\". Той заяви, че недоумява по повод ситуацията около руските медии в САЩ, и предупреди, че Москва ще даде огледален отговор, ако Щатите започнат действия срещу руски средства за масова информация, напомня изданието.", "date": "2017.11.02", "title": "КОНТРАУДАР! Кремъл обявява чужди медии за агенти"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D1%81-%D0%B2%D0%B0%D0%B6%D0%BD%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D1%8F-%D0%B7%D0%B0-%D1%85%D0%BE%D1%80%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B8-%D0%B8%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D1%82%D0%B5%D0%BB%D0%BA-news701926.html", "text": "\"Обединени патриоти проведохме среща с национално представените организации на хората с увреждания. Като основните теми, които поставихме е преоценка и начина по който се прави медицинската експертиза, оценката на , което породи сериозна активност в правителството. Имаме вече един продукт от министерски съвет в деловодството на Народното събрание.\" Това заяви зам.-председателят на парламентарната група на Обединените патриоти и депутат от ВМРО Искрен Веселинов. Именно по тази причина те са поканили на среща представители на хората с увреждания, за да може да се вземат най-добрите решения \"Най-спешното и видното от тези неща е виждането което е останало, че ще има един вид две комисии, едната за медицинската експертиза и едната за работоспособност. Което би трябвало хората да се разхождат от комисия в комисия, което според нас трябва да бъде решено\", допълни Веселинов. Д-р Поповски от комисията по социални въпроси заяви, че имат амбицията за около две години отново да се ревизира медицинската работоспособност.. Причината е, че цифрата се е увеличила през годините драстично, повече отколкото са хората с увреждания. По думите му такава ревизия е абсолютно наложителна и средствата да се ползват от хората, които имат нужда от нея. Другото важно, което хората с увреждания са поставили и патриотите ще отстояват е хората, които имат трайни увреди и медицинските експерти преценяват, че са до живот, хората да нямат срочни телкови решения и през определено време да преминават през комисия. \"При положени, че човекът е ослепял за винаги, има откъсната ръка или крак или някаква друга трайна увреда, тези хора трябва да бъдат пенсионирани до живот\", допълни д-р Поповски. работоспособността", "date": "2017.11.02", "title": "Патриотите с важни предложения за хората с увреждания и издаване на ТЕЛК"}
{"url": "http://pik.bg/%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D1%81%D0%B0%D0%BD%D0%B8%D1%80%D0%B0%D0%BD%D0%B5%D1%82%D0%BE-%D0%B8-%D0%B8%D0%BD%D1%84%D1%80%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%B0%D1%82%D0%B0-%D1%81%D0%B0-%D0%B7%D0%B0%D0%BB%D0%BE%D0%B6%D0%B5%D0%BD%D0%B8-%D0%B2-%D0%BC%D0%BE%D1%82%D0%B8%D0%B2%D0%B8%D1%82%D0%B5-%D0%B7%D0%B0-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4-news701894.html", "text": "Радио „Фокус“ Темата за корупцията, програмата за саниране и инфраструктурни обекти ще бъдат заложени в мотивите за вот на недоверие. Това каза в сутрешния блок „Добро утро, България“ на зам.-председателят на ПГ на БСП Жельо Бойчев относно старта на разговори с ДПС за сваляне подкрепата към правителството. По думите му разговори ще има и с „Воля“, както и с други политически формации, като след това ще се конкретизират доводите, за които има много поводи. Бойчев отбеляза, че промяната в България става все по-наложителна и трябва да е радикална. \"В здравеопазването се предлага да има 400 лв. повече в бюджета на НЗОК. Само по себе си погледнато това не е малко, но ситуацията показва, че всяка година ние даваме по няколко стотин милиона повече в бюджета на НЗОК и резултатът е абсолютно един и същ. Това, което БСП предлага с алтернативата си за бюджета е да сменим модела и начина на финансиране, защото иначе може да продължим да наливаме повече средства, а управляващите да продължат да отчитат, че това е голямо постижение, а резултатът няма да е никакъв\", коментира Бойчев. По думите му мотивите за вот на недоверие по отношение на корупцията имат един проблем - че има прекалено много основания за тях и трябва да се види кои ще са основите, върху които да се стъпи. \"Ограничени сме и във времето, но със сигурност темата с НДК ще присъства като нарицателен пример за опита да се скрием зад председателството, изхарчвайки по един нецелесъобразен начин бюджетни средства от страната. По същия начин очакваме да залегне и темата със санирането, където се изхарчиха няколко милиарда публичен ресурс и до момента никой не може да отговори какъв ефект има това нещо“, коментира Жельо Бойчев. Той добави, че предстоящото българско председателство на Съвета на ЕС не трябва да бъде параван за лошите управленски решения вътре в страната.", "date": "2017.11.02", "title": "Жельо Бойчев: Корупцията, санирането и инфраструктурата са заложени в мотивите за вот на недоверие срещу кабинета"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D0%B0%D0%B4%D0%B0%D1%82-%D1%82%D0%B0%D0%BA%D1%81%D0%B8%D1%82%D0%B5-%D0%B7%D0%B0-%D1%80%D0%BE%D1%83%D0%BC%D0%B8%D0%BD%D0%B3-%D1%81%D1%8A%D1%81-%D1%81%D1%8A%D1%80%D0%B1%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news701924.html", "text": "До месец ще бъде подписан Меморандум на ниво правителство за отпадане на таксите за роуминг за страните от Западните Балкани - Албания, Босна и Херцеговина, Република Македония, Сърбия и Черна гора. Това обяви днес министърът на транспорта, информационните технологии и съобщенията Ивайло Московски. Това ще възможност на Телеком операторите да подпишат споразумение и помежду си, за да паднат цените. Не може за имаме 6-7 лева на минута такса с Македония, с Босна или Сърбия. Това са чудовищни цени\", коментира министърът. Той каза още, че очаква операторите да подпишат споразумението до края на годината. Министър Московски откри днес Петата логистична бизнес конференция \"Логистични хоризонти 2025\". Пред форума той изброи заложените цели и приоритети на МТИТС по време на Председателството на България на Съвета на ЕС. Основна задача ще бъде ангажимента ни за присъединяване на Западните Балкани към Европейския съюз. \"Свързаността на Западните Балкани е изключително важна за приключването на транспортен коридор 8, за свързването на София - Скопие с адекватна инфраструктура. Транспортната инфраструктура ще даде като цяло перспектива за развитие не само на Балканите, но и на целия Европейски съюз\", посочи министър Московски, цитиран от БТА. Акцентите, за реализирането на които ще се работи по време на Председателството, са пакетът \"Въздухоплаване\" за отворена и свързана Европа, със защитена конкуренция в областта на авиацията и развитието на интермодалните превози с възможност за комбинирани превози. В тази посока България ще предложи промяна на сега съществуващата директива, което да позволи разгръщане на тези превози между държавите членки по еднакъв начин, обясни Московски. В рамките на автомобилния пакет основен акцент ще бъде специалното законодателно предложение за командироването и почивките на международните превозвачи.", "date": "2017.11.02", "title": "ДОБРА НОВИНА! Падат таксите за роуминг със Сърбия и Македония"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4-%D1%80-%D0%BC%D0%B8%D1%80%D0%BE%D1%81%D0%BB%D0%B0%D0%B2-%D0%BD%D0%B5%D0%BD%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B4%D0%B0%D0%BB%D0%B8-%D1%81%D0%B0-%D0%B3%D0%BE-%D0%BA%D0%B0%D0%BD%D0%B8%D0%BB%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA%D1%8A%D1%82-%D0%B7-news701869.html", "text": "\"С мен разговори не са водени, няма как да дам отговор дали бих приел. Това заяви здравният зам.-министър д-р Мирослав Ненков пред Нова тв. за това дали му е предлаган министерския пост. Той сподели, че е бил против ген. Николай Петров да подава оставка и дори не е имало време да се обсъжда въпроса. \"Дълбоко съжалявам, че генерал Петров си подаде оставката. В понеделник, след това \"достойно и смело\" журналистическо разследване той сподели пред неговите заместници, че ще подаде оставка\", заяви Ненков. По повод обществената поръчка за ВМА, Ненков заяви, че високо е била размахвана стойността, а не платената. Явор Цонев е доставил консумативи за 300 хиляди в продължение на 3 години. Да участва с името си и по критерии най-ниска цена, това автоматично изключва далавера. Общата политика на Петров беше изцяло да редуцира разходите и направи икономии по всяко едно перо. Но беше много хубаво представено, знаете че една информация може да бъде представена по няколко начина. На въпрос дали проф. Петров е знаел, че именно Явор Цонев печели поръчката, Ненков заяви, че вероятно е знаел, но фирмата на Цонев е минала през обстоен преглед, редом до други фирми, които са кандидаствали. \"Всички поръчки по време на проф. Петров са с лимитирани разходи, никой няма да посмее да му се хареса и да даде хубавата поръчка на негов близък. Процедурата е чиста\", категоричен е Ненков. Зам.-министърът заяви, че всеки ден се чува с генерал Петров, който от своя страна е сигурен, че няма връщане на министерския пост. \"Никой нормален човек няма да се чувства добре, когато се опитват недобросъвество да го очернят\". Ненков заяви, че остава със сигурност в министерството, докато се гласува оставката на ген. Петров и дойде нов министър. \"Ако някой е събирал папки и е подготвял информация и поръчквал задкулисни действия той ще си отговаря. За това дали този материал, който излезе в неделя е продукт на някакво лоби, аз не мога да кажа. До мен такава информация не стига, може да има такива опити, но с оставката на проф. Петров се спря една политика на намаляване на парите, които изтичат не по направленията. Надявам се следващото ръководство да продължи тази политика\", допълни още д-р Ненков.", "date": "2017.11.02", "title": "ЕКСКЛУЗИВНО! Д-р Мирослав Ненков разкри дали са го канили за здравен министър! Заместникът за ген. Петров: Няма да се върне, очерниха му името"}
{"url": "http://pik.bg/%D1%86%D1%80%D1%83-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D1%81%D0%BF%D0%B8%D1%81%D1%8A%D0%BA-%D1%81-470-%D1%85%D0%B8%D0%BB-%D0%BA%D0%BE%D0%BC%D0%BF%D1%8E%D1%82%D1%8A%D1%80%D0%BD%D0%B8-%D1%84%D0%B0%D0%B9%D0%BB%D0%B0-%D0%B8%D0%B7%D0%B7%D0%B5%D1%82%D0%B8-%D0%BF%D1%80%D0%B8-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%81%D0%B0%D0%BC%D0%B0-%D0%B1%D0%B5%D0%BD-%D0%BB%D0%B0%D0%B4%D0%B5-news701853.html", "text": "BBC, цитиран от \"Фокус\". ЦРУ публикува близо 470 хил. файла, иззети по време на убийството на бившия лидер на „Ал Кайда“ Осама бен Ладен. Новите материали включват личния му дневник, както и аудио и видео файлове. Това е четвъртият път, в който ЦРУ публикува файлове, открити по време на откриването и елиминирането на терориста в пакистанския град Аботабад, предава „Днешната публикация на открита кореспонденция на „Ал Кайда“, видео и аудио файлове дава възможност на американския народ да разбере повече за плановете и механизмите на терористичната организация“, заяви директорът на ЦРУ Майк Помпео. Според официално заявление на агенцията, документите „дават поглед от близо за произхода на днешните връзки между „Ал Кайда“ и „Ислямска държава“, както и за „стратегическите, доктриналните и религиозни различия в самата „Ал Кайда“ и с нейните съюзници“. В компютъра, иззет по време на операцията са открити и компютърни игри, холивудски филми, детски анимации, както и три документални филма за самия Осама Бен Ладен. Сред клиповете е имало и такъв от сватбата на сина му Хамза.", "date": "2017.11.02", "title": " ЦРУ публикува списък с 470 хил. компютърни файла, иззети при ликвидирането на Осама бен Ладен"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D0%BF%D0%B0%D1%88%D0%BA%D0%B8-%D0%BE%D1%82-%D1%82%D0%B8%D1%80%D0%BE%D0%B2%D0%B5-%D1%81%D0%B5-%D0%B2%D0%B8%D1%8F%D1%82-%D0%BD%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%82%D0%B5-%D0%BF%D1%83%D0%BD%D0%BA%D1%82%D0%BE%D0%B2%D0%B5-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-%D0%B8-%D0%BB%D0%B5%D1%81%D0%BE%D0%B2%D0%BE-news701854.html", "text": "ГД \"Гранична полиция\" 3 км колона от товарни автомобили на ГКПП „Капитан Андреево“, 2,5 км е колоната на ГКПП „Лесово“. Това съобщиха от пресцентъра на . Данните са към 6.00 часа. На границата със Сърбия, Македония, Гърция и Румъния трафикът е нормален всички гранични контролно-пропускателни пунктове.", "date": "2017.11.02", "title": "ВАЖНО! Опашки от тирове се вият на граничните пунктове Капитан Андреево и Лесово"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D0%B1%D0%B8%D0%B2%D1%88%D0%B8%D1%8F%D1%82-%D1%81%D0%BB%D1%83%D0%B6%D0%B5%D0%B1%D0%B5%D0%BD-%D0%BF%D1%80%D0%B5%D0%BC%D0%B8%D0%B5%D1%80-%D0%B3%D1%80%D0%B5%D1%85-news701866.html", "text": "Имам чувството, че някои му намериха цаката. Това каза бившият служебен премиер проф. Огнян Герджиков за оставката на здравния министър ген. Николай Петров. \"Стефан Янев не е искал Петров да напусне мен\", отсече още Герджиков. Янев беше министър на отбраната в неговия кабинет. Още тогава ген. Петров обмисял да се оттегли като шеф на ВМА, разкри Герджиков. Лично той обаче го посъветнвал да не прави това. Точно служебният кабинет направи проверка на обществените поръчки във ВМА. \"Грехота е такива хора да бъдат похарчени. Той е чудесен специалист и администратор също\", коментира още Герджиков за ген. Петров. \"Познавам проф. Петров от много години като почтен човек, аз самият приех тези неща доста болезнено\", добави той. Бившият служебен министър-председател беше категоричен, че дори зетят на хвърлилия оставка здравен министър да е в обществената поръчка, това не е нарушение. Герджиков се разгневи на тези, които правят законите в България. \"С този капитал от 2 лева на ООД станахме за смях в света. Има липса на професионализъм, на експерти\", избухна политикът. \"Не са уважава професионалиста и експерта у нас. Ние сме много особено племе. Не всички и от тези, които са с дипломи, са професионалисти. Има много неработещи закони у нас. Прекалено се политизират нещата и се търсят политически решения, отколкото да се борим ефективно с корупцията. Не знам дали едно нарояване на много органи в тази борба е добро решение\", коментира проф. Герджиков. \"Като служебен премиер не съм гледал доклада за проверката във ВМА. Имах един кратък разговор тогава с проф. Николай Петров. Той искаше да подаде оставка като началник на ВМА. Почувства се обиден, защото смяташе, че му се крои шапка. Казах му, че не бива да прави такива резки ходове\", върна се назад във времето проф. Герджиков. \"В момента ме е срам от това, което се приема от парламента. Недопустимо е да се приемат закони от хора, които не знаят дори какво приемат. Те не разбират какво пишат. Такива неща ме изкарват от кожата ми\", допълни той. \"Кабинетът на Борисов работи в една коалиция, която не е лесна. Аз съм убеден, че до края на председателството това ще работи. Имам подозрения, че трусове са възможни да се случат след това. Надявам се обаче такова нещо да не се случи, тъй като България няма нужда от това\", каза още бившият служебен премиер. Като председател на Арбитражния съд към БФС проф. Герджиков заяви категорично, че в момента националният отбор е на дъното и припомни, че сме били четвърти в света. Голямата му болка е отношението на някои българи към Григор Димитров. \"Той е явление в световния тенис - най-популярния спорт. Не разбирам как може някои да го плюят и да пишат злобни коментари по негов адрес. Такива сме българите, за съжаление\", добави проф. Огнян Герджиков.", "date": "2017.11.02", "title": "ИЗВЪНРЕДНО! Герджиков с тежки думи за оставката на ген. Петров! Бившият служебен премиер: Грехота е такива хора да бъдат похарчени... (ОБНОВЕНА)"}
{"url": "http://pik.bg/%D1%82%D1%80%D0%B5%D1%82%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BA%D0%BE%D0%BB%D0%BE%D1%80%D0%B0%D0%B4%D0%BE-news701867.html", "text": "ABC News Трима души са загинали в резултат на стрелба, открита от неизвестно лице в супермаркет в американския щат Колорадо, предаде . Първоначално полицията в Торнтън съобщи за двама загинали. Впоследствие в болницата от раните си е починала една жена. Все още няма задържани. Полицията разпитва свидетели на стрелбата.", "date": "2017.11.02", "title": "Трета жертва на стрелбата в Колорадо"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D1%84%D0%B5%D0%B9%D1%81%D0%B1%D1%83%D0%BA-%D1%83%D0%B4%D0%B0%D1%80%D0%B8-%D0%BF%D0%B5%D1%87%D0%B0%D0%BB%D0%B1%D0%B0-%D0%BE%D1%82-%D0%B1%D0%BB%D0%B8%D0%B7%D0%BE-6-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D1%82%D1%80%D0%B8-%D0%BC%D0%B5%D1%81%D0%B5%D1%86%D0%B0-news701859.html", "text": ". Компанията Фейсбук обяви, че приходите ѝ са отбелязали ококо то 79% през последното тримесечие, предаде Франс прес Водещата социална мрежа съобщи, че е отбелязала печалба от 4,7 млрд. долара за последното тримесечие в сравнение с 2,6 млрд. за същия период преди година. Директорът на Фейсбук Марк Зукерберг същевременно заяви, че компанията ще продължи с усилията си да се справи с манипулациите. „Ние сме сериозни при предотвратяването на злоупотребите на нашата платформа“, заяви той.", "date": "2017.11.02", "title": "РЕКОРД! Фейсбук удари печалба от близо 6 млн. долара за три месеца"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B4%D0%B0-%D0%BD%D0%B8%D1%89%D1%8F%D1%82-%D0%B1%D1%8E%D0%B4%D0%B6%D0%B5%D1%82%D0%B0-news701858.html", "text": "Парламентарната комисия по бюджет и финанси ще разгледа проектобюджета за 2018 година. Бюджетната комисия ще проведе съвместно заседание с комисиите по здравеопазване и труда, социалната и демографската политика. На заседанието ще бъдат гласувани и проектобюджетите на НЗОК и държавното обществено осигуряване. Вчера 10 парламентарни комисии разгледаха проекта за бюджет за следващата година. Днес ще бъде разгледан и от останалите 13. Очаква се проектобюджетът да бъде гласуван в пленарна зала следващата седмица.", "date": "2017.11.02", "title": "Депутатите започват да нищят бюджета"}
{"url": "http://pik.bg/%D1%81%D1%8A%D0%BD%D0%B8%D1%89%D0%B0%D1%82%D0%B0-%D0%B4%D0%BD%D0%B5%D1%81-%D1%81%D0%B0-%D0%BF%D1%80%D0%BE%D1%80%D0%BE%D1%87%D0%B5%D1%81%D0%BA%D0%B8-news701865.html", "text": "Денят ще е белязан от лошият аспект между Луната и Плутон. Възможни са рискови ситуации. Предизвиква дълбоки емоционални проблеми. Може да има неприятни психически преживявания. Луната продължава своя ход през знак Овен. Девиз: „Повече действия и по-малко думи!” Повишава се физическата активност. В хората възниква потребност към нещо ново, интересно. Стават импулсивни и лесно поддаващи се на опасността да бъдат въвлечени в съмнителни авантюри. Уязвима е главата, очите да не се натоварват също. 14 лунен ден продължава днес до 16:42ч – Ден на силните и решителни действия. Много добър за всякакви начинания, за реализация на дългосрочните планове. Не трябва да се оставяте да ви завладяват ниско самочувствие и лошо настроение. Отдайте се на активност, действия и физическо натоварване. Хората говорят с недомлъвки, вслушвайте се какво искат да ви кажат. Голяма е вероятността Съдбата да ви се усмихне и приятно да ви изненада. Музикалното влияние е особено голямо в този лунен ден. Все пак не се отнася за всяка музика. Внезапната смяна в настроението се обяснява с увеличения стрес върху психиката. Този ден е идеален за изхвърляне на шлаките от тялото. Пийте по-малко течности. Всички заболявания, които започват в този ден, преминават в лека форма и бързо преминават. Подходящо е за подстрижка. Тя не само ще укрепи вашите коси, но и ще подобри финансовото положение, а късметът отново ще обърне лице към вас. 15 лунен ден започва в 16:42ч и продължава до 17:16ч на следващия ден – е със силна енергия като предния ден. Специфичното е, че човек трудно може да я използва, затова бързо се изразходва. Луната се намира в апогей, на пика на своята енергийна наситеност. Колкото е благоприятно времето, толкова и опасно е. Ако прекарате този ден в пасивност, то вътрешно преображение няма да настъпи. Хора, които не използват мощният поток на настъпващото пълнолунието за трансформация на своите отрицателни качества в положителни, губят връзка с вътрешното си Аз. Нужна е повече предпазливост във всичко. Бъдете по-внимателни, съблюдавайте вътрешно спокойствие и също обръщайте внимание на околните. Така ще се избегнат излишни спорове, които се провокират от самата обстановка на този взривоопасен ден. Лош знак е да възникне спор днес. Пазете се да не бъдете измамени от лукави хора. Болестите, възникнали днес не са опасни. Отношения – Напрегнат период за всички членове на семейството. Може едновременно да донесе радост, както и да я отнеме. Всичко зависи от това, доколко тактично ще се отнесете към другите при общуването. Запазете спокойствие и контролирайте емоциите си, само така ще избегнете неприятностите. Секс - Сексът в 15-тото лунно денонощие трябва да бъде по-възможност по-енергичен, напорист, активен, но без всякакви излишества. Подстрижка – Неблагоприятен ден за подстригване (след 16:42ч). От процедурите при фризьор може да се повиши кръвното налягане, да се появи главоболие, упадък на силите. Особено лошо е да се подравнява косата. От подхранващи маски и други подхранващи процедури също е добре да се откажете. Сънища – Време за пророчески сънища. За това, което сънувате, не разказвайте на никого. Оставете тези неща за себе си. За да бъдат съновиденията ви лесни за тълкуване, добре е преди сън да четете молитви или да се заемете с медитация.", "date": "2017.11.02", "title": "Сънищата днес са пророчески"}
{"url": "http://pik.bg/%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%B2-%D0%BF%D0%BE%D1%82%D1%80%D0%B5%D1%81-%D0%BB%D1%8E%D1%81%D0%B8-%D0%B4%D1%8F%D0%BA%D0%BE%D0%B2%D1%81%D0%BA%D0%B0-%D1%81%D0%B2%D0%B8%D1%80%D0%B8-%D0%BA%D0%B0%D1%82%D0%BE-%D0%BA%D0%B0%D1%80%D1%83%D1%86%D0%B0%D1%80-%D0%B2-%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86-%D0%B7%D0%B0%D0%B1%D1%80%D0%B0%D0%BD%D0%B8-%D1%82%D0%B5%D0%BB%D0%B5%D1%84%D0%BE%D0%BD%D0%B8%D1%82%D0%B5-%D0%BD%D0%B0-%D0%BE%D1%80-news701896.html", "text": "Като невъзпитана лаладжийка се е изявила Люси Дяковска по време на снощния мюзикъл \"Оркестър без име\" в зала \"Арена Армеец\", оплакаха се пред ПИК възмутени софиянци. Спектакълът съживи емблематичния български филм 35 години след създаването му, като този път всичко се случи на живо и пред публика. Дяковска пристигнала в компанията на още три жени. Още с настаняването, певицата предупредила на висок тон съседите си по места да не използват мобилните си телефони по време на представлението. Вече била стара и светлината от мобилните джаджи щяла да й пречи да вижда. Грандоманското поведение на Дяковска продължило и по време на мюзикъла и отвратило околните. \"През цялото време говори на висок глас, свиреше като каруцар и подвикваше: \"А, Румката... Марийчето как изглежда... НеделИна я знам как пее\", като обърка името й, тя е Неделяна и т.н. А като затропаше с крака, клатеше всички. И аз ги познавам тези хора на сцената, но не смятам, че околните ги интересува. А с компанията й обсъждаха случващото се на сцената все едно са си вкъщи на дивана. Изключително невъзпитано и дразнещо. Тръгвайки си от залата, всички близкостоящи коментираха поведението й\", разказаха пред ПИК свидетели.", "date": "2017.11.02", "title": "Софиянци в потрес: Люси Дяковска свири като каруцар в \"Арена Армеец\"! Забрани телефоните на \"Оркестър без име\""}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D1%85%D0%B0%D1%81%D0%BA%D0%BE%D0%B2%D0%BE-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D0%BA%D0%B0%D0%BD%D0%B0%D0%BB%D0%B8%D0%B7%D0%B0%D1%86%D0%B8%D1%8F-news701862.html", "text": "Половин Хасково все още няма канализация. Проблемът е от години, но нито една местна власт не се наема да го реши, защото инвестицията за това би била голяма. Но когато освен канализация, няма питейна вода, път, а до скоро – и ток, това вече граничи с бедствие. Примерът е от квартал „Хисаря” в Хасково, където заради това хората са решили да спрат да плащат данъци. Някои носят вода от два километра, други използват кладенци. Канализацията обаче е… на улицата. „Нямам вода, нямам канализация, токът съм го прекарал на частни начала преди години… За дупките думи нямам, лятно време – прах, зимно време – кал”, обобщава ситуацията местният жител Банко Янкулов. Проблемът не е само в един квартал – без канализация са всички вилни зони на Хасково, което по площ е половината град. Те са в регулацията на града, стори се ударно, и то законно, а къщите дори нямат адрес. „Има някакви малки, тесни улички. Улица по смисъла на закона няма. За да бъде изградена канализацията, трябва в цяла ивица да бъде приложена уличната регулация. От там идва проблемът”, казва инж. Драгомир Колев, ръководителят на дирекция „Архитектура, градоустройство, строителство и инвестиции” в община Хасково. От кметството се ангажираха до края на следващата година поне две от общо над 100 улици да получат канализация и асфалт. Печеливши са хората от ул. „Пещера” и ул. „Белоградчик”. „Ако успеем да направим ул. „Пещера” и ул. „Белоградчик” и още една улица ще бъде голямо, голямо, голямо постижение. Не е толкова лесно да се каже в какъв срок”, казва инж. Колев Именно липсата на срокове обаче тревожи хората. Така се ражда и идеята за „частна” канализация – т. е., хората сами да си решат проблема, със свои сили и средства. „Техническата инфраструктура е задължение на общината. Това става с пари, но най-важното, то трябва да стене по законов ред. Хората трябва да имат още малко търпение.Чакали са повече от 50 години… Няма да стане с щракване на пръст, няма възможност за магическа пръчка”, казва още инж. Колев. Единственият квартал, за който процедурата вече е в ход, е кварталът „Хисаря”. Там планът за улична регулация е готов.", "date": "2017.11.02", "title": "Бедствие! Хасково остава без канализация"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BD%D0%BE-%D1%84%D0%B0%D0%BA%D1%82-%D0%B6%D0%B5%D0%BD%D0%B0-%D0%B7%D0%B0%D0%B1%D1%80%D0%B5%D0%BC%D0%B5%D0%BD%D1%8F-%D0%B4%D0%BE%D0%BA%D0%B0%D1%82%D0%BE-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-news701870.html", "text": "Американка, решила да износи бебето на безплодна двойка от Китай, забременя повторно. За изключително рядкото явление съобщава ABC. Джесика Алън е майка на две деца. Тя се съгласила да стане сурогатна майка и да износи бебето на двойка от Китай. Шест седмици след успешната ин витро процедура тя отишла на видеозон и лекарите с учудване установили, че бебетата са две. Първоначално специалистите предположили, че жената е бременна с близнаци. След цезаровото сечение те забелязали, че едното бебе е по-леко от другото. След ДНК тест обаче станало ясно, че баща на едното дете е приятелят на Джесика. Въпреки контрацептивите, които използвала по време на бременността, тя успяла да забременее. Според договора обаче и родното й бебе принадлежало на китайската двойка. След 3-месечна борба за родителските права, малкото момченце на Джесика вече живее с биологичните си родители. Явлението, при което жена може да забременее от двама различни мъже, се нарича суперфетация. В медицината засега няма много подобни случаи, може би защото зачеването е само в рамките на 12-24 часа. Понякога обаче се случва да съзрее нова яйцеклетка – процес, обикновено стопиран от хормони, отделящи се в организма на вече бременната жена и ако яйцеклетката е оплодена, жената ще износва два плода с разлика във възрастта от една седмица дори повече от месец. Тоест, жената може с една бременност да износи деца от двама различни бащи. Явлението е по-разпространено в животинския свят и се наблюдава при мишките, конете, овцете, кенгуруто и зайците.", "date": "2017.11.02", "title": "НЕВЕРОЯТНО, НО ФАКТ! Жена забременя, докато е бременна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0---%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2%D0%BE-news701855.html", "text": "Народните представители ще гласуват окончателни промени в Данъчно-осигурителния процесуален кодекс, с които се премахва изискването за предоставяне на някои официални удостоверителни документи на хартиен носител. Промените, внесени от Министерски съвет, бяха приети на първо четене на 19 октомври. Народните представители ще гласуват на второ четене промени и в Закона за интеграцията на хората с увреждания, с които се намаляват изискуемите документи и се въвежда задължение административните органи служебно да събират информация от други институции. Внесените от Министерски съвет промени бяха приети на първо четене на 12 октомври. Предлага се изискваните досега 3 декларации за доказване на определени обстоятелства от хората с увреждания да могат да се обединят в една.", "date": "2017.11.02", "title": "ИЗВЪНРЕДНО В ПИК TV! Депутатите започват административната реформа - гледайте НА ЖИВО"}
{"url": "http://pik.bg/%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B2%D0%B0%D0%BC%D0%B5-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%BE-%D1%81-%D1%83%D0%BD%D0%B3%D0%B0%D1%80%D0%B8%D1%8F-%D0%BF%D1%80%D0%BE%D0%B3%D1%80%D0%B0%D0%BC%D0%B8-%D0%B7%D0%B0-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%B2-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%82%D0%B5-%D0%BC%D0%B0%D0%BB%D1%86%D0%B8%D0%BD%D1%81%D1%82-news701857.html", "text": "ТАСС, цитирана от \"Фокус\". Служители от министерството на образованието на България ще се присъединят към разработката на украинските си колеги на новите учебници, програми и курсове за повишаването на учителската квалификация за всички училища с изучаване на български език в Украйна. Това бе съобщено от украинското министерство на образованието и науката след срещата на министрите от двете страни, предаде „Ние сме готови да сътрудничим и да участваме активно в развитието на образованието на българското малцинство в Украйна, а също така да способстваме изучаването на нашия език във вашата страна“, заяви българският министър на образованието Красимир Вълчев. На свой ред неговият украински колега Лилия Гриневич подчерта, че Киев винаги е открит и готов към приятелско сътрудничество със съседите си. „Ние сме благодарни на България за последователната ѝ подкрепа към Украйна на всички равнища. Радваме се, че имаме такива партньори. Също искам да подчертая, че законът „За образованието“ е закон на новите възможности, в частност за българското малцинство, той дава възможност качествено да подобрим образованието за всяко украинско дете“, добави тя. От пресслужбата на украинското министерство отбелязват, че документът, в който ще бъде закрепено сътрудничеството, ще бъде подписан в скоро време в България.", "date": "2017.11.02", "title": "Разработваме съвместно с Унгария програми за обучение в училищата на националните малцинства"}
{"url": "http://pik.bg/55-%D1%81%D0%BD%D0%B5%D0%B3%D0%BE%D1%80%D0%B8%D0%BD%D0%B0-%D0%B7%D0%B0%D0%B3%D1%80%D1%8F%D0%B2%D0%B0%D1%82-%D0%B7%D0%B0-%D0%BF%D1%80%D0%B5%D1%81%D0%BF%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news701876.html", "text": "Техника за зимните дежурства започнаха да подготвят в общинското предприятие \"Чистота\" и в частната фирма \"КМД\".  Комисията ще я преглежда на 14 ноември, но вече е уточнено, че  с преспите в Пловдив ще се борят 15 снегорина на \"Чистота\" и 40 на \"КМД\". Общо близо 90 машини -  снегорини, разпръсквачи на сол и химически препарати и челни товарачи, се стягат за студените месеци, пише в. \"Марица\".  Допълнително снегът ще се разчиства и с помощта на техниката на  \"Градини и паркове\", която ще поддържа зелените площи.  Този път включваме нова техника, която ще разчиства велоалеите и тепетата, разказа директорът на \"Чистота\" Иван Стоянов. Досега работниците с ръце са разпръсквали солта на хълмовете, но тази зима ще го правят специални малки машини, пригодени да обслужват високите части. В двора на общинското предприятие на ул. \"Даме Груев\" вече са докарани първите хиляда тона сол. За зимата ще бъдат приготвени близо 4000 тона, от които 600 тона са останали от миналия сезон. Пясък от 2012 г. не се разхвърля по улиците и тротоарите. С чували се зареждат само автобусните спирки, но и там използват пясъка в краен случай, за да не се замърсява въздухът.  Близо 450 чистачки, назначени в общинското предприятие, също ще ринат снега, след като завали. През миналата зима, когато ни сполетя сибирски студ, улиците и тротоарите се чистеха с почти същия брой машини. Според Иван Стоянов те са напълно достатъчни. Близо един милион лева струват зимните дежурства на градския бюджет. За всяка машина, включено в дежурството, се плаща на час престой, дори когато те престояват в гаража.", "date": "2017.11.02", "title": "55 снегорина загряват за преспите в Пловдив"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BD%D0%B5-%D0%BF%D0%BB%D0%B0%D1%89%D0%B0%D0%BC%D0%B5-%D0%BD%D0%B0-%D1%84%D0%B8%D1%80%D0%BC%D0%B8%D1%82%D0%B5-%D0%B8%D0%B7%D0%B2%D1%8A%D1%80%D1%88%D0%B8%D0%BB%D0%B8-%D0%BD%D0%B5%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD%D0%B8-%D1%80%D0%B5%D0%BC%D0%BE%D0%BD%D1%82%D0%B8-news701883.html", "text": "\"Обемът на работа в София е голям“, заяви в сутрешния блок на Нова телевизия столичният градоначалник Йорданка Фандъкова. Тя поясни, че всичко се случва в столицата ни и благодарение на активността на хората. По думите й, ключови булеварди са ремонтирани вече, но има все още работа, както е в случая с бул. „Дондуков“. Фандъкова обясни, че това е много труден обект, дори го определи като най – трудният в София. Тя съобщи още, че ще има черен списък на фирмите, спечелили обществени поръчки и извършили с над 50% един некачествен ремонт. Фандъкова гарантира, че не се плаща на фирмите за слабо осъществяване на един ремонт. „Използваме всички механизми, които позволява закона с най – строгите санкции. Безкомпромисни сме с лошото качество“, поясни тя.", "date": "2017.11.02", "title": "Фандъкова: Не плащаме на фирмите, извършили некачествени ремонти"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D1%85%D1%80%D0%B8%D1%81%D1%82%D0%BE-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D0%BC%D0%B0%D0%BD%D1%85%D0%B0%D1%82%D1%8A%D0%BD-news701873.html", "text": "Българче - на метри от трагедията в Ню Йорк. 16-годишният Христо е бил опасно близо до атаката в Манхатън, при която 8 души бяха убити. Христо разказа пред Нова телевизия, че е в бил в междучасие, когато се е случил атентатът. Първоначално той си е помислил, че това, което чува са фойерверки, но след това е видял зловещата атака. Два часа по-късно Христо разбира, че е станала терористична атака, а не психично болен човек да е предизвикал инцидент.", "date": "2017.11.02", "title": "ОТ ПЪРВО ЛИЦЕ! Христо разказа за касапницата в Манхатън"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%B2%D0%B8%D0%BA%D0%B2%D0%B0-%D0%B2%D0%B0%D0%B6%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B7%D0%B0-%D1%82%D1%83%D1%80%D0%B8%D0%B7%D0%BC%D0%B0-news701890.html", "text": "Заместник министър-председателят по икономическата и демографската политика Валери Симеонов ще ръководи днес първото заседание на работната група по въпросите на туризма. Това съобщиха от правителствената информационна служба. Заседанието ще започне в 11.00 часа в сградата на Министерския съвет. Целите на работната група са да оказва експертна помощ на вицепремиера с оглед координационните му функции по отношение подобряване ефективността. Както и контрола и развитието на туризма, в това число обсъждане на концепции и програми за устойчиво развитие на сектора, както и предложения за промени в действащата нормативна уредба. В състава на групата, начело с Валери Симеонов, влизат експерти по въпросите на туризма с дългогодишен опит и професионална кариера в областта.", "date": "2017.11.02", "title": "Валери Симеонов свиква важно заседание за туризма"}
{"url": "http://pik.bg/%D0%B7%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%81%D0%B5%D1%80%D1%85%D0%B8%D0%BE-%D0%B0%D0%B3%D1%83%D0%B5%D1%80%D0%BE-%D1%81%D1%82%D0%B0%D0%BD%D0%B0-%D0%B3%D0%BE%D0%BB%D0%BC%D0%B0%D0%B9%D1%81%D1%82%D0%BE%D1%80-%E2%84%961-%D0%BD%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%81%D0%B8%D1%82%D0%B8-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D0%B2%D1%80%D0%B5%D0%BC%D0%B5%D0%BD%D0%B0-news701841.html", "text": "Аржентинският нападател на Манчестър Сити Серхио Агуеро вече е най-добрият голмайстор в историята на клуба, съобщава Спортал. Нападателят отбеляза своето 178-мо попадение с екипа на “Гражданите” в двубоя от четвъртия кръг в груповата фаза на Шампионска лига срещу Наполи (4:2). Така той изпревари постижението на Ерик Брукс, който има 177 попадения за клуба в 450 мача в периода 1928-1939 година. Агуеро стигна до този рекорд след само 264 двубоя с екипа на Сити. “Много съм щастлив от това постижение, но още повече ме радва, че съотборниците ми помогнаха да го постигна. Подобно нещо се случва веднъж в живота. Наполи е много добър отбор. Да победиш като гост в Шампионска лига никога не е лесно. Щастлив съм, че се класираме за следващата фаза. Във всеки мач играем по един и същи начин”, заяви Агуеро след успеха над Наполи.", "date": "2017.11.02", "title": "За историята! Серхио Агуеро стана голмайстор №1 на Манчестър Сити за всички времена"}
{"url": "http://pik.bg/%D0%BE%D1%82-%D0%BC%D0%BE%D1%81%D0%BA%D0%B2%D0%B0-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D1%81%D1%80%D0%B5%D1%89%D0%B0-%D0%B2%D1%8A%D0%B2-%D1%84%D0%BE%D1%80%D0%BC%D0%B0%D1%82-%E2%80%9E52%E2%80%9C-%D0%B7%D0%B0-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BF%D1%80%D0%B8%D0%B4%D0%BD%D0%B5%D1%81%D1%82%D1%80%D0%BE%D0%B2%D0%B8%D0%B5%D1%82%D0%BE-news701837.html", "text": "Заместник-министърът на външните работи на Русия Григорий Карасин заяви, че Москва призовава до края на годината да се свика среща във формат „5+2“ по разрешаването на проблемите около непризнатата Приднестровска република, за да не достига до точка на кипене ситуацията в региона, съобщва Известия, цитирани от Фокус. Според него Русия вече няколко месеца настоява за среща във формата „5+2“ (Молдова и Приднестровието, Русия, Украйна, ОССЕ, ЕС и САЩ). Карасин отбеляза, че официално ОССЕ трябва да събере всичките участници на преговорите, а тя в момента е председателствана от Австрия. „Не е съвсем ясно защо австрийското председателство в ОССЕ се бави, опирайки се на това, че всяка официална среща във формата „5+2“ трябва да завършва с подписването на мащабни договорености между Кишинев и Тираспол“, коментира заместник-министърът. Той отбеляза, че това забавя мирния процес и дори изостря ситуацията. В руското министерство смятат, че в момента са необходими практически действия, иначе всичко ще се изчерпи с безкрайни спорове и дискусии.", "date": "2017.11.02", "title": "От Москва поискаха среща във формат „5+2“ за разрешаването на кризата в Приднестровието"}
{"url": "http://pik.bg/%D1%81%D0%BB%D0%B5%D0%B4-%D1%83%D0%B6%D0%B0%D1%81%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D1%81%D0%B0%D0%B8%D0%BF%D0%BE%D0%B2-%D0%BD%D0%B5-%D0%B7%D0%BD%D0%B0%D0%B5%D0%BB%D0%B0-%D0%B7%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%BC%D1%8A%D0%B6%D0%B0-%D1%81%D0%B8-news701842.html", "text": "Съпругата на обвинения за извършването на терористичния акт в Ню Йорк Сайфуло Саипов е заявила, че не е знаела за намеренията на мъжа си, съобщава NBC News, позовавайки се на свои източници, близки до разследването. На 31 октомври в района на Манхатън в Ню Йорк камион се вряза в пешеходци на колоездачна алея. В резултат на това загинаха осем души, а над десет бяха ранени. От Федералната прокуратура на САЩ предявиха обвинения в тероризъм на шофиралия камиона Сайфуло Саипов.", "date": "2017.11.02", "title": "След ужаса в Ню Йорк! Съпругата на терориста Саипов не знаела за намеренията на мъжа си"}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%B1%D0%B8%D0%BE%D0%BB%D0%BE%D0%B7%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B2%D0%B8%D0%B4-%D1%81%D0%B0%D0%BB%D0%B0%D0%BC%D0%B0%D0%BD%D0%B4%D1%8A%D1%80-%D1%81%D0%BC%D1%8F%D1%82%D0%B0%D0%BD-%D0%B7%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%BF%D1%80%D0%B5%D0%B4%D0%B8-42-%D0%B3%D0%BE%D0%B4%D0%B8%D0%BD%D0%B8-news701840.html", "text": "В Гватемала биолозите са открили за първи път след 1975 година черногръб саламандър, съобщава Газета. Редкият саламандър бил открит в резерват за земноводни по време на обиколка на учените. Те успели да направят снимки на находката си, като ги изпратили на специалисти от Университета Сан Карлос. Черногърбите саламандри са сред 25-те най-търсени видове земноводни в света. За последно черногръб саламандър е бил открит през 1975 година в планините в Западна Гватемала. „Имахме сериозни притеснения, че този вид е изчезнал, но сега се убедихме, че не е така“, не скри задоволството си от находката специалистът по земноводни Карлос Васкес. Той е посветил на издирването на черногърбия саламандър над 3 000 часа и е извършил над 30 пътувания в различни части на света. Именно той е обяснил на сътрудниците на резервата как точно изглежда този вид саламандър и къде би могъл да бъде открит.", "date": "2017.11.02", "title": "Находка! Биолози откриха вид саламандър, смятан за изчезнал преди 42 години"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BA%D0%BE%D0%BB%D0%BE%D1%80%D0%B0%D0%B4%D0%BE-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D1%82%D1%80%D0%B8%D0%BC%D0%B0-news701849.html", "text": "Броят на жертвите при стрелбата в района на магазина от веригата  Walmart в американския град Торнтън, щата Колорадо достигна до трима души, съобщиха от градската полиция, цитирани от РИА Новости. Малко след инцидента от полицията съобщиха за двама убити мъже и една  ранена жена, приета в болница. „До момента няма задържани за стрелбата. За съжаление, жената, която бе приета в болница с рани, е починала. Можем да потвърдим за три жертви“, се посочва в официалното съобщение на полицейските органи в „Туитър“.", "date": "2017.11.02", "title": "Трагедия! Броят на жертвите при стрелбата в Колорадо достигна до трима"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BA%D0%B8%D1%82%D0%B0%D0%B9-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%89%D0%B5-%D0%B1%D1%8A%D0%B4%D0%B5-%D0%B2-%D0%BF%D0%B5%D0%BA%D0%B8%D0%BD-%D0%BC%D0%B5%D0%B6%D0%B4%D1%83-8-%D0%B8-10-%D0%BD%D0%BE%D0%B5%D0%BC%D0%B2%D1%80%D0%B8-news701839.html", "text": "От Министерството на външните работи на Китай потвърдиха, че първата официална визита в Пекин на американския президент Доналд Тръмп ще се проведе от 8 до 10 ноември, съобщи РИА Новости. „Президентът Тръмп ще посети Пекин от 8 до 10 ноември по покана на председателя на Киатйската народна партия Си Дзинпин“, се казва в съобщение на представителя на Министерството на външните работи на Китай Лу Кан. Отбелязва се, че „по време на визитата лидерите на двете страни ще обменят мнения по въпроси на двустранните отношения, а така също и по основни международни проблеми“.", "date": "2017.11.02", "title": "Властите в Китай потвърдиха: Доналд Тръмп ще бъде в Пекин между 8 и 10 ноември"}
{"url": "http://pik.bg/%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-%D0%B5%D0%BC%D0%BF%D0%B0%D0%B9%D1%8A%D1%80-%D1%81%D1%82%D0%B5%D0%B9%D1%82-%D0%B1%D0%B8%D0%BB%D0%B4%D0%B8%D0%BD%D0%B3%E2%80%9C-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D1%81%D1%8A%D1%81-%D0%B7%D0%B0%D0%B3%D0%B0%D1%81%D0%B5%D0%BD%D0%B8-%D1%81%D0%B2%D0%B5%D1%82%D0%BB%D0%B8%D0%BD%D0%B8-%D0%B7%D0%B0-%D0%B2%D1%82%D0%BE%D1%80%D0%B0-%D0%BF%D0%BE%D1%80%D0%B5-news701833.html", "text": "Една от емблемите на Ню Йорк - небостъргачът „Емпайър Стейт Билдинг“, ще остане затъмнен за втора поредна нощ в чест на тези, които загинаха по време на терористичното нападение в Ню Йорк, пише The Hill, цитирани от Фокус. Осем души загинаха и десетки други бяха ранени, след като камион се вряза в пешеходци и велосипедисти в нюйоркския квартал „Трибека“. Заподозреният Сайфуло Саипов, узбекистанец, е пристигнал в САЩ през 2010 г. на лотариен принцип според министерството на вътрешната сигурност. Властите смятат, че нападението е било планирано няколко седмици. Президентът на САЩ Доналд Тръмп заяви, че нападението е причина да наложи по-строги мерки за сигурност и да намали миграцията към страната. „Трябва да станем по-твърди и умни. Трябва да бъдем по-политически некоректни“, заяви той.", "date": "2017.11.02", "title": "След терора в Ню Йорк! Емпайър Стейт Билдинг“ ще остане със загасени светлини за втора поредна нощ в знак на траур"}
{"url": "http://pik.bg/%D1%82%D1%80%D1%8A%D0%B3%D0%B2%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%80%D1%83%D1%85%D0%BD%D0%B0%D0%BB%D0%B8%D1%8F-%D1%85%D0%BE%D1%82%D0%B5%D0%BB-%D0%B2%D0%B5%D1%80%D0%BE%D0%BD%D0%B8%D0%BA%D0%B0-news701874.html", "text": "Днес във Варна започва делото по случая с рухналия хотел \"Вероника\" в курорта \"Слънчев ден\" край Варна, при който загинаха четирима работници, съобщиха от варненския окръжен съд. Под отговорност са привлечени 7 души, срещу които са повдигнати обвинения в причиняване на смърт по непредпазливост. Припомняме, че инцидентът стана на 8 април 2015 г. , когато 11-етажният хотел \"Вероника\" се срути върху четирима работници, които загинаха на място. След 2-годишно разследване Окръжна прокуратура-Варна внесе обвинението в съда. В няколко поредни заседания ще бъдат изслушани 43-ма свидетели и 12 вещи лица. Заседанията са насрочени за датите 2, 3, 8, 13 и 17 октомври.", "date": "2017.11.02", "title": "Тръгва делото за рухналия хотел \"Вероника\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%BD%D1%8F%D0%BC%D0%B0-%D1%81%D0%BB%D0%B5%D0%B4%D0%B0-%D0%BE%D1%82-%D1%88%D0%BE%D1%84%D1%8C%D0%BE%D1%80%D0%B0-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%8E%D0%BD%D0%B8%D0%BE%D0%BD-%D0%B8%D0%B2%D0%BA%D0%BE%D0%BD%D0%B8-%D0%BC%D1%8A%D0%BB%D1%87%D0%B8-news701878.html", "text": "Все още няма следа от шофьора, който катастрофира на автомагистрала \"Тракия\".  \"Графиците са направени така, че да няма претоварване на водачите. Аз не съм се чувал с шофьора\", каза в ефира на Би Ти Ви Георги Атанасов, управител на \"Юнион Ивкони\". \"4 млн. души превозваме годишно. Ние сме спазили законовото изискване, всички документи са изрядни\", уточни Георги Атанасов. Той обаче отказа да съобщи какви са резултатите от проверката на изправността на автобуса, измъквайки се, че ще даде данни по време на планирана пресконференция по-късно днес. В телевизионен ефир беше направена демонстрация през каква процедура минават шофьорите преди да тръгнат на път, нещо което никой пасажер не е виждал - мерене на кръвно, за да се избегне риска от припадък на водача, и проверка с дрегер. Автобусът пък минава пълна техническа проверка.", "date": "2017.11.02", "title": "ГОРЕЩА НОВИНА! Няма следа от шофьора на автобуса, катастрофирал на \"Тракия\"! \"Юнион Ивкони\" мълчи "}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D1%82-60-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE-news701836.html", "text": "Земен трус с магнитут 6,0 по скалата на Рихтер е бил регистриран край бреговете на Мексико, съобщават от Единната геофизическа служба на Руската академия на науките, цитирани от Интерфакс. Според информацията, земетресението е станало в 01:29 часа българско време. Епицентърът е бил в точка с координати 14,97 градуса северна ширина и 94,94 градуса западна дължина в Тихия океан, на 182 км. югоизточно от град Салина Крус. Интензивността на труса се оценява като „разрушителна“.", "date": "2017.11.02", "title": "Трус! Земетресение с магнитут 6,0 по Рихтер е регистрирано край бреговете на Мексико"}
{"url": "http://pik.bg/%D0%B1%D1%83%D1%80%D0%BD%D0%B0-%D0%BB%D1%8E%D0%B1%D0%BE%D0%B2-%D0%BB%D0%B5%D0%B9%D0%B4%D0%B8-%D0%B3%D0%B0%D0%B3%D0%B0-%D1%81%D0%B5-%D1%81%D0%B3%D0%BE%D0%B4%D0%B8-news701821.html", "text": "Американската певица Лейди Гага се е сгодила за агента за издирване на актьори и музиканти Кристиано Карино, съобщава  US Weekly, като се позовава на свои добре запознати източници. Двамата са заедно  от януари месец. Носителката на „Грами“ и сътрудникът на компанията Creative Artists Agency направили таен годеж още през лятото, след като Карино поискал официално ръката на избраницата на сърцето си от баща й, отбелязват източниците. Двойката за момента не прави планове за сватба, като на преден план е максимално бързото оздравяване на Лейди Гага. През септември певицата отмени европейската част от световното си турне, което е в подкрепа на албума й Joanne, заради здравословни проблеми. Очакванията са в течение на около седем седмици Лейди Гага да премине интензивен курс на лечение, за да се справи с болките от „стари травми, които продължават да я безпокоят“. По-рано бе съобщено, че Лейди Гага страда от фибромелагия. Това заболяване се изразява в хронични скелетно-мускулни болки.", "date": "2017.11.02", "title": "Бурна любов! Лейди Гага се сгоди"}
{"url": "http://pik.bg/%D0%B7%D0%BB%D0%B0%D1%82%D0%BD%D0%B0-%D0%B5%D1%81%D0%B5%D0%BD-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D1%81-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-17-%D0%B3%D1%80%D0%B0%D0%B4%D1%83%D1%81%D0%B0-%D0%B4%D0%BD%D0%B5%D1%81-news701838.html", "text": "В сутрешните часове днес на отделни места в равнините и низините видимостта ще е намалена, съобщават от Националния институт по метеорология и хидрология (НИМХ), цитирани от Фокус. Ще духа слаб предимно южен вятър. Минималните температури ще са между минус 2 и 3 градуса. Пред деня ще бъде предимно слънчево. Ще духа слаб, в източната половина от страната до умерен вятър от запад-югозапад. Дневните температури ще се повишат и максималните ще са между 12 и 17 градуса. Атмосферното налягане е по-високо от средното за ноември и през следващото денонощие ще се понижава. По Черноморието ще е предимно слънчево. Ще духа слаб до умерен вятър от запад-северозапад, който до края на деня ще се ориентира от югозапад. Максималните температури ще са между 13 и 15 градуса. Вълнението на морето ще е 1-2 бала. Температурата на морската вода ще бъде около 16 градуса. В планините ще е предимно слънчево, преди обяд със значителна облачност по билото на Стара планина. Ще духа слаб, по билата – умерен северозападен вятър. Максималната температура на височина 1 200 метра ще е около 8 градуса, на 2 000 метра – около 1 градус. .", "date": "2017.11.02", "title": "Златна есен! Слънчево с температури до 17 градуса днес"}
{"url": "http://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B8-%D0%B8%D0%BD%D0%B4%D0%B8%D1%8F-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D1%82-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B0%D1%82%D0%B0-%D0%B1%D0%BE%D1%80%D0%B1%D0%B0-%D1%81-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news701844.html", "text": "Президентът на Съединените щати Доналд Тръмп е провел телефонен разговор с премиера на Индия Нарендра Мори, като е приел съболезнованията му във връзка с тетористичния акт в Ню Йорк на 31 октомври, съобщиха от пресслужбата на Белия дом, цитирани от РИА Новости. Според информацията, лидерите на двете страни са се договорили да продължат съвместната борба с общия проблем – тероризма, се отбелязва още в съобщението.", "date": "2017.11.02", "title": "По жицата! Лидерите на САЩ и Индия се договориха да продължат съвместната борба с тероризма"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%B2-%D1%85%D0%BE%D0%BD%D0%BA%D0%BE%D0%BD%D0%B3-%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87-%D0%B7%D0%B0-515-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news701843.html", "text": "В Хонконг бе продаден небостъргач на стойност 5,15 млрд. долара, което е рекордна сума за пазара на недвижими имоти в световен мащаб, съобщава South China Morning Post. По информация на изданието, небостъргачът е принадлежал на компанията CK Asset, а купувачът е консорциумът  CHMT Peaceful Development Asia Property.", "date": "2017.11.02", "title": "Рекорд! В Хонконг продадоха небостъргач за 5,15 млрд. долара"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B8%D1%81%D0%BA%D0%B0-%D1%81%D0%BC%D1%8A%D1%80%D1%82%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BE%D1%82-%D0%BD%D1%8E-%D0%B9%D0%BE%D1%80%D0%BA-news701845.html", "text": "Американският президент Доналд Тръмп призова за смъртна присъда за обвинения в извършването на терористичния акт в Манхатън на 31 октомври Сайфуло Саипов, съобщава електронното издание RT. „Нюйоркският терорист бе щастлив от това, което е направил и помоли да разпъне флаг на „Ислямска държава“ в болничната си стая. Той уби осем души и тежко рани 12.  Трябва да получи смъртна присъда!“, написа Тръмп в профила си в „Туитър“. Както е известно, от прокуратурата предявиха обвинения срещу Саипов за тероризъм.", "date": "2017.11.02", "title": "Доналд Тръмп поиска смъртна присъда за терориста от Ню Йорк"}
{"url": "http://pik.bg/%D1%84%D0%B0%D0%BB%D1%88%D0%B8%D0%B2%D0%B0-%D1%82%D1%80%D0%B5%D0%B2%D0%BE%D0%B3%D0%B0-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%B5%D0%BD-%D1%80%D0%B0%D0%BA%D0%B5%D1%82%D0%B5%D0%BD-%D1%83%D0%B4%D0%B0%D1%80-%D1%81%D1%82%D1%80%D0%B5%D1%81%D0%BD%D0%B0-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%82%D0%B5%D0%BB-%D0%B0%D0%B2%D0%B8%D0%B2-news701847.html", "text": "В района на Тел Авив е сработила системата, оповестяваща за възможни ракетни удари, съобщава i24. На фона на информациите, че сирийските системи за противовъздушна отбрана са отговорили на авиоудар на ВВС на Израел в провинция Хомс, случилото се в Тел Авив е стреснало жители и гости на града. Малко по-късно военните са обявили, че сигналът е бил фалшив.", "date": "2017.11.02", "title": "Фалшива тревога за възможен ракетен удар стресна жителите на Тел Авив"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B5%D0%BD%D0%B0%D1%82%D0%BE%D1%80-%D0%B4%D0%B5%D0%BC%D0%BE%D0%BA%D1%80%D0%B0%D1%82-%D0%B7%D0%B0%D1%8F%D0%B2%D0%B8-%D1%87%D0%B5-%D1%80%D1%83%D1%81%D0%B8%D1%8F-%D0%B8%D0%BC%D0%B0-%E2%80%9E%D1%84%D0%B0%D1%88%D0%B8%D1%81%D1%82%D0%BA%D0%BE-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%E2%80%9C-news701850.html", "text": "Сенаторът-демократ от Орегон Рон Уайдън заяви пред Сената, че Русия има „фашистко ръководство“, съобщава телевизионният канал C-SPAN, който излъчва пряко дебата в Сената. „Когато настоящото фашистко ръководство на Русия с ентусиазъм подрива нашата демокрация, Америка е длъжна да защити ценностите, които са ни направили велики и агресивно да се противопостави на този шпионаж“, каза Уайдън. От посолството на Русия в САЩ реагираха веднага, определяйки думите на сенатора като „неприемлива атака“. Руските дипломати призоваха тези, „които предпочитат пазарския тон, и отприщиха Втората световна война, да си изяснят, че Русия не се намесва във вътрешните работи на Съединените щати“.", "date": "2017.11.02", "title": "Американски сенатор-демократ заяви, че Русия има „фашистко ръководство“"}
{"url": "http://pik.bg/%D1%83%D1%81%D0%BF%D0%B5%D1%85-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B5%D1%85%D0%B0-%D0%B7%D0%B0%D0%BA%D0%BE%D0%BD%D0%B0-%D0%BD%D0%B0-%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D0%B7%D0%B0-%D0%BF%D0%BE%D0%B2%D0%B5%D1%87%D0%B5-%D1%81%D0%BF%D0%BE%D1%80%D1%82%D0%BD%D0%B8-%D0%BE%D0%B1%D0%B5%D0%BA%D1%82%D0%B8-news701860.html", "text": "Mинистърът на младежта и спорта Красен Кралев представи Проектa за нов Закон за физическото възпитание и спорта пред парламентарната Комисия по въпросите на децата, младежта и спорта. По време на заседанието на Комисията бяха представени становищата по Законопроекта на Министерство на образованието, Министерство на отбраната, Министерство на здравеопазването, Министерство на вътрешните работи, на Съвета на ректорите на НСА, на НСОРБ, на Омбудсмана Мая Манолова, на Национална служба за охрана и на Инициативен комитет за финансово стимулиране на световни и европейски шампиони. Законопроектът бе приет с 13 гласа “За”  от ГЕРБ, Обединени патриоти, “Воля” и ДПС срещу 6 гласа “против” от БСП. Министър Кралев заяви, че законопроектът е бил предоставен за публично обсъждане два пъти през 2016 г. като са отчетени препоръки от страна на спортни организации и експерти, на различните министерства и Национално сдружение на общините в Република България  (НСОРБ). В процеса на изготвяне на законопроекта разписаните норми са коментирани и обсъждани с представители на академичните среди – Национална спортна академия, Софийски университет „Св. Климент Охридски“ и други, спортни федерации, правителствени и неправителствени организации – национални и международни, осъществяващи и развиващи дейност в областта на спорта, специалисти в областта на медицинския контрол и антидопинговите правила, народни представители и други. Красен Кралев изтъкна, че приемането на нов закон, който да замени действащия Закон за физическото възпитание и спорта, е в изпълнение на един от приоритетите на правителството на Бойко Борисов, свързан с извършване на законодателни промени, регламентиращи цялостната реформа на българския спорт. Законопроектът има 15 глави, 153 члена, допълнителна разпоредба и преходни и заключителни разпоредби, а действащия ЗФВС - 12 глави и 69 члена. Нов момент в законопроекта е, че в съответствие с националното и международното законодателство са регламентирани принципите на закона и управлението на физическата активност, физическото възпитание, спорта и спортно-туристическата дейност, а именно: законност, защита на обществения интерес, публичност и прозрачност, пропорционалност, координация, отговорност и равни възможности. Дефинират се видовете клубове – за развитието на един и сходни видове спорт или многоспортови по обединяващ принцип. Предвижда се изискване спортните клубове да бъдат членове само на една спортна федерация. Изрично е предвидена възможността за създаване на студентски спортни клубове, които могат да се подпомагат финансово от висшето училище и Министерството на образованието и науката. Новата уредба на спортните федерации предвижда издаването на безсрочен спортен лиценз от министъра на младежта и спорта и засилен последващ контрол върху федерациите, притежаващи лицензи. Необходимостта от унифициране на правилата за практикуване и развитие на видовете спорт на национално ниво и контрол за спазването им налага определянето на субекти, които да осъществяват тези функции. Въвеждат се нови изисквания по отношение на лицензирането на федерациите – те трябва да имат най-малко 15 клуба за членове със седалища в 3 административни области, а в действащия ЗФВС изискването е за 7 клуба. Предвидено е финансиране с публични средства да могат да получават само федерации, които имат не по-малко от 20 членове или когато техен спортист е спечелил на олимпийски игри медал за Република България по съответния спорт. Съгласно проектозакона спортният лиценз е безсрочен, но ако федерацията престане да отговаря на изискванията, при които е получен лицензът, е предвидено, че министърът на младежта и спорта го отнема. Изцяло нова е уредбата на обединените спортни клубове, които са сдружения на поне три спортни клуба на територията на една административна област и се създават специално за ползване и управление на спортни обекти и съоръжения. С детайлната уредба на материята в законопроекта относно обединените спортни клубове се създава предпоставка за ефективно и ефикасно управление на спортната база в страната. За пръв път на законово ниво се предвижда взаимодействие между институциите в системата на училищното и висшето образование и Антидопинговия център с цел повишаване на информираността на подрастващите относно превенцията на употребата на допинг и вредни за здравето субстанции и методи. Създава се прецизна, изчерпателна и последователна уредба на законодателно ниво на условията за картотекиране на спортистите, правата на професионалните спортисти и спортистите аматьори, условията за отнемане и прекратяване на състезателни права. Проектозаконът предвижда обособяването на самостоятелна глава седма, регулираща допинговия контрол и борбата срещу употребата на допинг в спорта. Определението на понятието за „допинг“ и цялостната правна уредба е съобразена със Световния антидопингов кодекс. Запазва се законовата делегация за приемане от Министерския съвет на наредба, с която се регламентират нарушенията на антидопинговите правила и наказанията за тях, условията и редът за провеждане на допинговия контрол и мерките за предотвратяване и борба срещу използването на допинг в спорта. По този начин националната нормативна уредба, съдържаща съставите на нарушенията на антидопинговите правила и дисциплинарните наказания на спортистите, ще може своевременно да се привежда в съответствие с промените в международните изисквания. Глава девета от законопроекта е посветена на подготовката на кадри и досегашната правна уредба търпи значителни изменения. Законопроектът изчерпателно посочва лицата, които са спортно-педагогически кадри – спортно-педагогическите специалисти и треньорските кадри. С цел разграничаване между кадрите в системата на образованието и тези в спорта се въвежда понятието „треньорски кадри“, което включва треньори и инструктори. В ММС ще се води регистър на треньорските кадри. Поддържането на регистър на треньорските кадри се обуславя от необходимостта да се гарантира наличието на професионални качества на лицата, осъществяващи треньорски услуги, вследствие на което да се осигурят безопасността и здравето на лицата, ползващи тези услуги, голяма част от които са деца и младежи. Важна част от законопроекта е това, че се регламентира стопанисването, използването и поддържането на спортни обекти по начин, който да създаде условия за ефективното използване и качественото обновяване на съществуващите спортни бази, привличането на по-сериозни инвестиции за изграждането на нови спортни бази, като същевременно се гарантират публичният или общественият интерес при предоставянето на имот - държавна или общинска собственост. Отчетен е фактът, че възвръщаемостта на инвестицията в спортни обекти е най-бавна. Предвидени са два механизма за предоставяне на спортни обекти - държавна и общинска собственост – отдаване под наем и учредяване на ограничени вещни права – право на ползване и право на строеж. Министърът на младежта и спорта представи позицията на ММС относно изразените устно и писмено становища по Законопроекта. Относно искането за унифициране на условията за олимпийските, световните и европейските медалисти Красен Кралев бе категоричен, че това искане няма финансова обосновка.  “Бюджетът, с който разполагаме, е 70 милиона лева. Няма такова понятие като “пари от ТОТО-то”. Всички пари за пожизнени премии са от този бюджет. ММС не е социално министерство, не може да се раздават доживотни премии за всеки медал. Нужен е дебат в парламента за премиите и трябва да бъде ясно, че всички средства идват от парите за спорт. Даваме 5, 2 млн. в момента, 70 милиона няма да ни стигнат, ако започнем да раздаваме доживотни премии и на всички европейски и световени шампиони, на паралимпийците, на състезателите с увреден слух и др.”, каза министър Кралев. Спортният министър заяви, че всички предложения на НСОРБ ще бъдат приети като основателни, но заяви, че не може общините да не спазват държавната политика в областта на спорта. “Само преди два дни решихме казуса за Спартак Варна с премиера Бойко Борисов. Ако по времето на кмета на Варна Кирил Йорданов имаше представител на ММС, нямаше да се допусне подписването на такъв договор. Присъствието на ММС е гаранция, че няма да има такива неща. Защото искате да взимате решение без нас за спортни казуси, но когато трябва да се решава проблем, Общините търсят помощта на премиера и на Министерството”, подчерта Красен Кралев. Той изтъкна, че има диалог между ММС и МОН, но има разминаване в позициите за 60-те часа задължително обучените на студентите, което трябва да се разреши.  “Тук са ректорите на ВУЗ-овете, ние защитаваме тяхната позиция, те пожелаха тези 60 часа да бъдат фиксирани в закона”, каза той. Относно твърдението на омбудсмана Мая Манолова, че има жалби относно финансирането на спортните федерации министър Кралев бе категоричен, че средствата за спорт са прозрачно разпределени според заслугите на федерациите. Министърът покани Манолова на среща в ММС, по време на която той и екипът му ще представят презентация как се прави разпределението на финансите. “Повечето средства отиват за детско-юношески спорт и Вие лично ще се убедите в това”, посочи спортният министър. Красен Кралев бе категоричен, че дебатът за казуса със спортистите с увреден слух трябва да се пренесе в Народното събрание. Той обясни, че случаят е от 2013 г., когато механично е взето решение спортистите от “Дефлимпикс” да бъдат добавени към олимпийските и паралимпийските състезатели. По думите му, някои от тези състезатели са злоупотребили, защото над 60 души са подали молби в ММС да получават доживотни премии  на стойност между 1000 и 6000 лева на месец. “Не може да си трети от трима души, да твърдиш, че гордо си развявал флага на България и да искаш държавата да ти плаща до живот за това всеки месец. Няма друга държава, която да раздава доживотни премии на всички. Трябва да има публичен дебат. Конкуренцията на състезанията за спортисти с увреден слух, например в борбата, е между 8 и 10 души, всички те участват  в “Дефлимипкс” без квалификация. В олимпийските квалификации по борба участват над 50 души в категория, а на олимпиадата отиват само 20. Да не говорим пък за спортове като плуване и лека атлетика. На олимпийските игри конкуренцията е най-жестока, затова тези игри са с различен статут. Не трябва да има ощетени от държавата хора, но не трябва и трудът на олимпийците да се приравнява на тези, които се състезават без квалификация – от 8 души ставаш трети. Да се спекулира не е добре. МОК признава над 200 организации, които имат същия статут като “Дефлимпикс” – такива са “Спешъл олимпикс”, Международни игри за военни, за полицаи, световните студентски и ученически игри”, подчерта Красен Кралев.  Той бе категоричен, че парламентът трябва да поеме тази отговорност и да реши кой трябва да получава пожизнени премии, в какъв размер и с каква продължителност, за да спрат обвиненията в дискриминация към министри, че са искали да бъдат справедливи и да защитят държавния интерес. ММС приема предложенията на УНСС, на БФ Художествена гимнастика, на БФ Баскетбол. Относно предложението на БФ Лека атлетика да отпаднат санкциите за федерациите за заловени с допинг спортисти, министър Кралев заяви, че когато става въпрос за национален състезател, федерацията трябва да носи отговорност. “Приемаме да се диференцират санкциите – когато става въпрос за състезатели, които не са част от националните гарнитури, санкциите да бъдат за клуба”, обясни той.  Предложенията на БФ Биатлон също ще бъде прието във втората му част. Спортният министър се ангажира приетите от ММС предложения да бъдат вкарани в Проекта за нов Закон за физическото възпитание и спорта.", "date": "2017.11.02", "title": "Успех! Депутатите приеха закона на Красен Кралев за повече спортни обекти "}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news701848.html", "text": "Президентът на Швейцария Дорис Лойтхард пристига на официално посещение в България, съобщава Нова телевизия. Визитата е по покана на държавния глава Румен Радев. Церемонията по официалното посрещане госпожа Лойтхард на площад „Александър Невски“ ще започне в 10:30 часа. След това двамата президенти ще проведат среща „на четири очи“ на „Дондуков“ 2. В рамките на официалното си посещение в България, Дорис Лойтхард ще се срещне и с премиера Бойко Борисов.", "date": "2017.11.02", "title": "Визита! Президентът на Швейцария пристига на посещение в България"}
{"url": "http://pik.bg/%D0%B1%D1%8E%D0%B4%D0%B6%D0%B5%D1%82%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BE%D0%B1%D1%81%D1%8A%D0%B6%D0%B4%D0%B0-%D0%BD%D0%B0-%D0%BF%D1%8A%D1%80%D0%B2%D0%BE-%D1%87%D0%B5%D1%82%D0%B5%D0%BD%D0%B5-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news701846.html", "text": "Депутатите от бюджетната комисия започват днес обсъждането на Бюджет 2018, съобшава Нова телевизия. Както е известно, в проектобюджета за следващата година е заложено минималната работна заплата да стане 510 лева от 1 януари, а растежът на икономиката да достигне 3,9 на сто. С процент се увеличава вноската ни за пенсия, а с по два месеца - изискването за възраст и стаж за пенсиониране. Така мъжете ще могат да се пенсионират при навършени 64 години и 1 месец. А жените –при 61 години и 2 месеца.", "date": "2017.11.02", "title": "Бюджетната комисия обсъжда на първо четене парите за догодина"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B2%D0%B0-%D0%B2%D0%B0%D1%80%D0%B8%D0%B0%D0%BD%D1%82%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BE%D1%82-%D0%BD%D1%8E-%D0%B9%D0%BE%D1%80%D0%BA-%D0%B4%D0%B0-%D0%B1%D1%8A%D0%B4%D0%B5-%D0%B8%D0%B7%D0%BF%D1%80%D0%B0%D1%82%D0%B5%D0%BD-%D0%B2-%D0%B3%D1%83%D0%B0%D0%BD%D1%82%D0%B0%D0%BD%D0%B0%D0%BC%D0%BE-news701827.html", "text": "Президентът на Съединените щати Доналд Тръмп не изключва варианта обвиненият за терористичния акт в Ню Йорк Сайфуло Саипов да бъде изпратен в затвора в Гунтанамо, съобщава  NBC News. „Да бъде пратен в Гуантанамо? Определено обмислям тази възможност, да“, заяви президентът пред представители на медиите. Американският лидер отбеляза още, че е съгласен с това, че семейството на Саипов също би могло да представлява сериозна опасност за хората в Съединените щати. Според информациите, шансовете Саипов да бъде изпратен в Гуантанамо са сериозна, но всичко зависи от това какъв статут ще получи официално той. От Белия дом обявиха, че разглеждат възможността да признаят Саипов за „вражески боец“, което автоматично би го лишило от някои от правата му, сред които и разпити само в присъствието на адвокатите му.", "date": "2017.11.02", "title": "Доналд Тръмп не изключва варианта терористът от Ню Йорк да бъде изпратен в Гуантанамо"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D0%B4%D0%B0-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0%D1%82-%D1%81%D1%8A%D0%BE%D0%B1%D1%89%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D0%B2%D1%8A%D0%B7%D0%B4%D1%83%D1%88%D0%B5%D0%BD-%D1%83%D0%B4%D0%B0%D1%80-%D0%B2-%D1%81%D0%B8%D1%80%D0%B8%D1%8F-news701820.html", "text": "Израелските военни отказаха дкоментар на съобщенията за въздушния удар по Сирия и за причастността си към него, съобщава РИА Новости, цитирани от Фокус. Източници от силите за сигурност на Ливан и Сирия съобщиха, че самолетите на израелската авиация, намиращи се в ливанското въздушно пространство, са атакували обекти на територията на провинция Хомс, а сирийската противовъздушна отбрана е открила ответен огън. „За момента отказваме коментар“, е лаконичният коментар на пресслужбата на силите за самоотбрана на Израел. В средата на октомври израелската авиация унищожи сирийска зенитна батарея в отговор на изстреляна от нея ракета. Израелските власти признаха, че десетки пъти са нанасяли удари по Сирия и най-често ги обясняват с необходимостта да прекъснат доставките за проиранското ливанско шиитско движение „Хизбулла“, чиито военни части се сражават на страната на сирийския президент Башар Асад.", "date": "2017.11.02", "title": "Израелските военни отказаха да коментират съобщенията за въздушен удар в Сирия"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D0%BA%D0%BE%D0%BB%D0%BE%D1%80%D0%B0%D0%B4%D0%BE-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news701830.html", "text": "Неизвестен е открил стрелба в района на магазин от веригата Walmart в американския град Торнтън, щата Колорадо, съобщават от полицията в града в профила си в „Туитър“. Няколко човека са получили наранявания. „Току що е имало стрелба в района на магазина Walmart. Няколко човека са пострадали. Молим да не приближавате към района“, се казва в съобщнието на градската полиция.", "date": "2017.11.02", "title": "От последните минути! Стрелба в района на магазин в Колорадо, има ранени"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%86%D0%B8%D1%8F-%D0%BE%D1%82-%D0%BB%D0%B8%D0%B1%D0%B8%D1%8F-%D0%BD%D0%B0-%D0%B1%D1%80%D0%B0%D1%82%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BE%D1%82-%D0%BC%D0%B0%D0%BD%D1%87%D0%B5%D1%81%D1%82-news701824.html", "text": "Властите във Великобритания са поискали официално от Либия да бъде разгледана възможността за екстрадиция на брата на Салман Абеди, заподозрян за терористичния акт в Манчестър, при който загинаха 22-ма души, съобщава  Manchester Evening News, като се позовава на полицейски източници. „Хашим Абеди в момента е задържан в Либия, като от Кралската углавна прокуратура поискаха от властите на Либия да разгледат възможността за екстрадицията му обратно във Великобритания. Признателни сме за това, че либийските власти разглеждат нашата молба“, заявява представителят на градската полиция в Манчестър Рос Джаксън. По-рано бе съобщено, че Хашим Абеди е планирал да извърши терористичен акт в столицата на Либия. По данни на властите, на 16 април той е пристигнал от Великобритания в Либия, където е бил арестуван по подозрение за връзки с терористичната групировка „Ислямска държава“. Пр", "date": "2017.11.02", "title": "Властите във Великобритания поискаха екстрадиция от Либия на брата на терориста от Манчестър"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BA%D0%BE%D0%BB%D0%BE%D1%80%D0%B0%D0%B4%D0%BE-news701834.html", "text": "Двама души са загинали в резултат на стрелбата в района на магазина от веригата Walmart в американския град Торнтън, щата Колорадо, съобщават от градската полиция, цитирани от РИА Новости. По-рано бе съобщено за няколко пострадали при инцидента. „Можем да потвърдим, че при стрелбата са загинали двама мъже. Една жена е била ранена и е откарана в болница“, се посочва в изявление на градската полиция в „Туитър“.", "date": "2017.11.02", "title": "Двама загинали при стрелбата в Колорадо"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BE%D0%B1%D1%8F%D0%B2%D0%B8-%D0%BF%D0%BE%D1%80%D0%B5%D0%B4%D0%BD%D0%BE-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82-news701823.html", "text": "Президентът на Венецуела Николас Мадуро обяви в ефира на Държавната телевизия на страната поредно повишаване на минималната работна заплата, съобщава РИА Новости. Това става на фона на продължаващото галопиране на инфлацията и на сериозен недостиг на основни стоки и храни в страната. Това е шесто повишаване на минималната заплата от началото на годината. Повишението е с 30 процента – от 136 500 на 177 500 боливара.   В същото време обаче месечните разходи за основни покукпи са се увеличили до почти 48 процента – от 189 000 до 279 000 боливара. В американски долари обаче размерът на заплатата на практика пада във връзка с ръста на курса на амерканската валута на „черния пазар“. По информация на сайта  Dolar Today вчера курсът на долара е достигнал 41 300 боливара за долара. Още през юли в долари минималната работна заплата по „черния“ курс бе достигнала 32 долара, а в момента е под 11 долара. В момента във Венецуела действат няколко курса на боливара към долара. По официалния – 10 боливара се разменят за един долар. По курса на допълнителната система на обмен – 11 300 боливара се разменят за долар. Във връзка с ограниченията за покупка на валута обаче хората са принудени да се ориентират по курса на „черния пазар“.", "date": "2017.11.02", "title": "Президентът на Венецуела обяви поредно повишаване на минималната работна заплата в страната"}
{"url": "http://pik.bg/%D0%B0%D1%82%D0%B0%D0%BA%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0%D1%80%D0%B0%D0%B4%D0%B8-%D0%B4%D0%B0%D0%BD%D1%8A%D1%87%D0%BD%D0%B0%D1%82%D0%B0-%D0%B9-%D0%BF%D0%BE%D0%BB%D0%B8%D1%82%D0%B8%D0%BA%D0%B0-news701822.html", "text": "Председателят на британската Лейбъристка партия Джереми Корбин разкритикува министър-председателя Тереза Мей, че не може да се справи с укриването на данъците, добавяйки, че невъзможността супербогатите да бъдат накарани за платят задълженията си показва, че „едни правила са за богатите, а други за останалите“, съобщава The Guardian, цитиран от Фокус. Корбин обвини управляващата Консервативна партия, че блокира законодателството, което да се бори срещу укриването на данъците и финансовите престъпления. Той добави, че размерът на данъците, плащани от най-богатите британци е паднал от 4,4 млрд. лири на 3,5 от 2009 г. насам.  Корбен коментира, че начинът , по който данъчните служби събират данъци от супербогатите, е „бедствен“. Междувременно опозиционерът съобщи, че Великобритания се опитва да блокира френското предложение, което да постави задокеанската британска територия Бермуда в черния списък на Европейския съюз за офшорни области.", "date": "2017.11.02", "title": "Атака! Лидерът на Лейбъристите разкритикува Тереза Мей заради данъчната й политика"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%80%D0%BE%D0%B4%D0%BD%D0%B0%D1%82%D0%B0-%D0%BA%D1%8A%D1%89%D0%B0-%D0%BD%D0%B0-%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D1%81%D1%82%D0%B0%D0%BD%D0%B0-%D1%85%D0%BE%D1%82%D0%B5%D0%BB---%D0%BC%D0%B0%D0%B9%D0%BA%D0%B0-%D0%BC%D1%83-%D0%BF%D0%BE%D1%81%D1%80%D0%B5%D1%89%D0%B0-%D1%82%D1%83%D1%80%D0%B8%D1%81%D1%82%D0%B8--news701632.html", "text": "Любопитен факт е, че макар и в напреднала възраст, майката на Мустафа Карадайъ се занимава успешно със семейния бизнес на фамилията. Навремето Айше сама вдигнала първия етаж на къщата им, която днес е най-известният хотел в смолянското село Борино, пише \"Retro.bg\". Семеен хотел и снек-бар „Аркадия“, както е известен днес родният дом на политика,  разполага с общо 14 места: 5 стаи с по 2 легла и два апартамента. Обзаведена е битово и приема гости целогодишно. Майката на Карадайъ сама построила и хотелската част, кандидатствайки за европейско финансиране по програма САПАРД. Днес се занимавала с почистването на хотела и менюто в кухнята. „Имате възможност да се насладите на невероятните кулинарни способности на баба Айше, която ще ви нахрани с традиционни родопски ястия. За да бъде почивката ви атрактивна, собствениците имат готовност да организират екскурзии до местните забележителности, както и пикници сред природата“, пише в официалното представяне на комплекса.", "date": "2017.11.02", "title": "ЕКСКЛУЗИВНО В ПИК И \"РЕТРО\"! Родната къща на Карадайъ стана хотел - майка му посреща туристи с уникални вкусотии"}
{"url": "http://pik.bg/%D0%BF%D0%BE%D0%B4-%D0%BF%D0%B0%D1%80%D0%B0-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%BA%D0%BE%D1%80%D1%82%D0%B0-%D0%B2-%D0%BF%D0%B0%D1%80%D0%B8%D0%B6-%D0%B4%D0%BD%D0%B5%D1%81-news701818.html", "text": "Григор Димитров излиза отново на корта в Париж днес. Българинът трябва да изиграе мача си от третия кръг на турнира от сериите „Мастърс“ във френската столица, като негов съперник ще бъде американецът Джон Иснър. По информация на сайта на турнира осминафиналният мач между Димитров и Иснър трябва да се изиграе на Централния корт,2 като е трети в програмата на днешния ден. Първият мач започва в 12:00 часа българско време и в него ще бъде излъчен евентуалният съперник на Димитров на 1/4-финалите. Той ще бъде определен от Хуан Мартин Дел Потро от Аржентина и  Робин Хаазе от Холандия. Не преди 13:30 часа наше време на корта ще излязат Доминик Тийм от Австрия и Фернандо Вердаско от Испания. След края на тяхната среща Григор ще премери сили с Иснър.", "date": "2017.11.02", "title": "Под пара! Григор Димитров отново на корта в Париж днес"}
{"url": "http://pik.bg/%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8-%D1%87%D0%B5-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%BC%D0%BE%D0%B6%D0%B5-%D0%B4%D0%B0-%D0%B3%D0%B8-%D0%B2%D0%BA%D0%B0%D1%80%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news701826.html", "text": "Бившият каталунски лидер Карлес Пучдемон бе разкритикуван за това, че е избягал в Белгия, вместо да остане в Испания, за да се защити срещу обвиненията, свързани с нелегалния референдум за независимост от миналия месец, съобщава The Daily Telegraph, цитиран от Фокус. Според Жоан Жосеп Нует, депутат от местния парламент на Каталуния, който днес ще бъде разпитан от съда в Испания във връзка с обвинения за бунт и злоупотреба с обществени средства, заяви, че Пучдемон е „безотговорен“, бягайки в Брюксел. „Това отношение от Пучдемон може да доведе до това всички привикани в съда да бъдат задържани, защото той показва донякъде, че бягството е възможно“, коментира той. Нует призова Пучдемон да спре да си играе с „жестове“ и да се фокусира за договарянето на законен референдум с Испания. Бившият министър на бизнеса в Каталуния Санти Вила заяви, че ще се защити пред съдиите в Мадрид. Той коментира, че е било наивно да се провежда референдум без да се установят необходимите държавни механизми. „Някои членове на бившето правителство показаха изненадваща наивност за хора на тяхната възраст“, заяви Вила. Междувременно от управляващата Испанска народна партия не пропуснаха да коментират решението на Пучдемон да избяга в Брюксел. „Повече се притеснявам от това, че компаниите напускат Барселона, отколкото от бягството на Пучдемон“, заяви говорителят на партията Андреа Леви.", "date": "2017.11.02", "title": "Каталунски политици притеснени, че бягството на Карлес Пучдемон може да ги вкара в затвора"}
{"url": "http://pik.bg/%D0%BE%D1%82-%D1%84%D0%B1%D1%80-%D1%81%D0%B0-%D0%BE%D1%82%D0%BA%D1%80%D0%B8%D0%BB%D0%B8-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D1%8F%D1%82-%D0%B2-%D0%BF%D1%80%D0%B8%D1%87%D0%B0%D1%81%D1%82%D0%BD%D0%BE%D1%81%D1%82-%D0%BA%D1%8A%D0%BC-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%8F-%D0%B0%D0%BA%D1%82-%D0%B2-%D0%BD%D1%8E-%D0%B9%D0%BE%D1%80%D0%BA-news701825.html", "text": "От Федералното бюро за разследване (ФБР) на САЩ съобщиха, че са открили издирваният след терористичния акт в Ню Йорк от 31 октомври втори гражданин на Узбекистан Кадиров, но продължават да събират информация за него, се посочва в профила на нюйоркския отдел на ФБР в „Туитър“. „Мухамадзоир Кадиров е открит, като продължаваме да събираме всякаква информация за него“, се посочва в съобщението. По-рано помощник-директорът на ФБР Бил Свини обяви, че властите „вече не търсят“ по-рано обявеният за издирване Кадиров. Малко след това той уточни, че мъжът „е открит“, но отказа да навлиза в подробности. Според информацията, Кадиров е един от малкото приятели на терориста Сайфуло Саипов, който бе обвинен офицално от властите за извършването на терористичния акт.", "date": "2017.11.02", "title": "От ФБР са открили заподозреният в причастност към терористичния акт в Ню Йорк"}
{"url": "http://pik.bg/%D1%89%D0%B0%D1%81%D1%82%D0%BB%D0%B8%D0%B2%D0%B0-%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0-%D0%B2-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8%D1%82%D0%B5-%D0%B4%D0%B6%D1%83%D0%BD%D0%B3%D0%BB%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%BE-%D1%81%D0%BB%D0%B5%D0%B4-%D0%BD%D0%B0%D0%BF%D0%B0-news701828.html", "text": "В Бразилия е било открито четиричленно американско семейство, което се е заблудило в джунглите, след като пирати нападнали кораба, с който семейството пътувало по Амазонка, съобщава Асошиайтед Прес, позовавайки се на информация на близките на семейството. Близкият до семейството Колби Гилори научил от представители на посолството на Съединените щати в Бразилия, че местни рибари намерили съпружеската двойка и двете им дъщери – на три и седем години, няколко дни след изчезването им. От правоохранителните органи на щата Пара отбелязват, че семейството е невредимо, като са се отървали само с драскотини и ухапвания от насекоми. Американското семейство изчезна на 29 октомври, когато пирати атакували кораба, с който са пътували по делтата на река Амазонка. Не се уточнява, как четиримата американци са успели да се измъкнат от нападателите.", "date": "2017.11.02", "title": "Щастлива развръзка! В бразилските джунгли откриха американско семейство, изчезнало след нападение на пирати  по Амазонка"}
{"url": "http://pik.bg/%D0%B0%D0%BD%D0%BE%D0%BC%D0%B0%D0%BB%D0%B8%D1%8F-%D0%B2-%D0%B8%D0%BD%D0%B4%D0%B8%D1%8F-%D1%81%D0%B5-%D1%80%D0%BE%D0%B4%D0%B8-%D0%B1%D0%B5%D0%B1%D0%B5-%D1%81-%D0%B4%D0%B2%D0%B5-%D0%B3%D0%BB%D0%B0%D0%B2%D0%B8-%D0%B2%D0%B8%D0%B4%D0%B5%D0%BE-news701835.html", "text": "Изключително рядко срещани сиамски близнаци – дете с две глави и общо тяло и крайници, се родиха в индийския щат Амбайогай, съобщава  Indian Express. Лекарите установили, че децата, които се родили с тегло 3,7 килограма, са с отделни бели дробове и сърца, като имат общ черен дроб, както и някои други органи. Отбелязва се, че веднага след раждането близнаците имали проблеми с дишането и били включени към специален апарат. Лекарите са предупредили, че на практика е невъзможно близнаците да бъдат разделени и да бъде спасен животът им. След малко повече от денонощие децата починали. „Става дума за много сериозно и крайно рядко състояние – коментира  доктор Санджай Бенсод, ръководител на гинекологичното отделение на болницата „Свами Рамананд Теерт“. Лекарите открили аномалията едва в осмия месец от бременноста на майката. Тя решила да износи бебетата до края и на 36-ата седмица от бременността децата били извадени с цезарово сечение. Животът на майката е вън от опасност.", "date": "2017.11.02", "title": "Аномалия! В Индия се роди бебе с две глави (ВИДЕО)"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%81%D1%82%D1%83%D0%B4%D0%B5%D0%BD%D1%82-%D0%B7%D0%B0%D0%BA%D0%BB%D0%B0-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D1%8F-%D1%81%D0%B8-%D1%89%D1%80%D0%B0%D0%BA%D0%BD%D0%B0-%D0%BA%D1%8A%D1%80%D0%B2%D0%B0%D0%B2%D0%BE-%D1%81%D0%B5%D0%BB%D1%84%D0%B8-%D0%B8-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-%D0%B3%D0%B5%D0%B9-%D0%B0%D1%84-news701685.html", "text": "Жестоко убийство потресе Москва. Кървавото престъпление станало в колежа \"Западен комплекс за непрекъснато образование\", намиращ се на улица \"Гвардейска\". Студентът Андрей Емелянников прерязал гърлото на  преподавателя си Сергей Данилов. След това младежът щракнал селфи с окървавения труп на педагога и сам сложил край на живота си, съобщава РЕН.тв. Първо бил открит трупът на 18-годишния студент. После забелязали безжизненото тяло на преподавателя в ъгъла на кабинета. В руската социална мрежа «ВКонтакте» Андрей Емелянников качил след убийството селфито с потъналия в кръв труп на Данилов, след това се фотнал с електрически трион, снимал също и ръката си с окървавения нож. Пред изданието студентите на Данилов споделят, че 44-годишният преподавател бил спокоен и неконфликтен. \"Беше добър човек. Това е\", казва един от студентите. Случая коментира известният психиатър-криминалист Михаил Виноградов. Той предполага, че убийството и самоубийството в московския колеж може би е свързано със сексуални отношения. \"Възможно е двамата мъже да са правили секс. Преподавателят е проявил към студента сексуален интерес. Има подозрения, че по-възрастният мъж се опитал да направи нещо с ученика си в сексуален план\", казва Виноградов.", "date": "2017.11.02", "title": "БРУТАЛНО! Студент закла преподавателя си, щракна кърваво селфи и се самоуби! Подозират гей афера (ВИДЕО 18+)"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%83%D1%81%D0%BF%D1%8F%D0%B2%D0%B0%D0%BC%D0%B5-%D0%B4%D0%B0-%D1%81%D1%8A%D0%B3%D0%BB%D0%B0%D1%81%D1%83%D0%B2%D0%B0%D0%BC%D0%B5-%D1%81-%D0%B8%D1%80%D0%B0%D0%BD-%D0%BF%D0%BE%D0%B7%D0%B8%D1%86%D0%B8%D0%B8%D1%82%D0%B5-%D1%81%D0%B8-%D0%BF%D0%BE-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%BF%D1%80%D0%BE%D0%B1%D0%BB%D0%B5%D0%BC-news701806.html", "text": "Президентът на Русия Владимир Путин съобщи, че е съгласувал по време на посещението си в Иран позициите на двете страни относно разрешаването на конфликта в Сирия, предава Regnum, цитирани от Фокус. Президентът на Русия отбеляза, че в Техеран с колегите си от Иран и Азербайджан Хасан Роухани и Илхам Алиев са обсъдили въпросите около иранската ядрена програма, сирийската криза и въпросите за сигурността. „Подробно разгледахме ситуацията със сигурността в региона, въпросите, свързани с договора за иранския ядрен въпрос и разбира се: ситуацията в Сирия бе обсъдена подробно. Искам да отбележа, че работим с Иран наистина продуктивно. Успяваме да съгласуваме позициите си по сирийския проблем“, коментира Путин.", "date": "2017.11.02", "title": "Владимир Путин: Успяваме да съгласуваме с Иран позициите си по сирийския проблем"}
{"url": "http://pik.bg/%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-%D1%81%D0%B0%D1%89-%D0%BC%D0%BE%D0%B6%D0%B5-%D0%B4%D0%B0-%D0%B2%D0%BA%D0%BB%D1%8E%D1%87%D0%B8-%D1%83%D0%B7%D0%B1%D0%B5%D0%BA%D0%B8%D1%81%D1%82%D0%B0%D0%BD-%D0%B2-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8%D1%8F-%D1%81%D0%BF%D0%B8%D1%81%D1%8A%D0%BA-news701805.html", "text": "Узбекистан може да бъде включен в списъка от страни, на чиито граждани е забранено да влизат в Съединените щати, във връзка с терористичния акт в Ню Йорк. Това обяви прессекретарят на Белия дом Сара Сандърс, цитирана от РИА Новости. „Към момента не призоваваме за това, но разбира се, такава мярка не трябва да се изключва“, заяви Сандърс. Както е известно, при терористичен акт в Ню Йорк на 31 октомври камион се заби в пешеходци. В резултат на това загинаха осем души, а други над 10 пострадаха.", "date": "2017.11.02", "title": "След терора в Ню Йорк! САЩ може да включи Узбекистан в забранения списък"}
{"url": "http://pik.bg/%D1%82%D0%BE%D1%82%D0%BD%D1%8A%D0%BC-%D1%81%D0%B5-%D1%80%D0%B0%D0%B7%D0%BF%D1%80%D0%B0%D0%B2%D0%B8-%D1%81-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D0%B8-%D1%81%D0%B8-%D0%BE%D1%81%D0%B8%D0%B3%D1%83%D1%80%D0%B8-%D0%BC%D1%8F%D1%81%D1%82%D0%BE-%D0%B2-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%84%D0%B0%D0%B7%D0%B0-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news701807.html", "text": "Отборът на Тотнъм си осигури място в следващата фаза на Шампионска лига. В мач от четвъртия кръг в група Н на турнира Тотнъм победи като домакин актуалният европейски клубен шампион Реал (Мадрид) с 3:1. Деле Али в 27-ата и 56-ата минута и Кристиан Ериксен в 65-ата минута доведоха резултата до 3:0 за английския тим. Кристиано Роналдо в 80-ата минута оформи крайното 3:1. За Тотнъм това е трета победа в групата, като тимът остава без загубен мач и е лидер в класирането. Реал регистрира първа загуба, като е на втората позиция. В другия мач от групата Боруси (Дортмунд) и АПОЕЛ (Никозия) завършиха в Дортмунд наравно 1:1. Двата тима делят третото място в групата с по 2 точки. – Марибор 3:0 – Спартак (Москва) 2:1. Ивелин Попов бе резерва за Спартак, като се появи на терена в 57-ата минута на мястото на Марио Пашалич. води Ливърпул с 8 точки, пред Севиля 7, Спартак 5 и Марибор 1 точка. Наполи – Манчекстър Сити 2:4 – Фейенорд 3:1 начело е Манчестър Сити с 12 точки, пред Шахтьор 9, Наполи 3 и Фейенорд е без спечелена точка. Бешикташ – Монако 1:1 – РБ Лайпциг 3:1 начело е Бешикташ с 10 точки, пред Порто 6, РБ Лайпцит 4 и Монако 2 точки. Борусия (Дортмунд) – АПОЕЛ (Никозия) 1:1 – Реал (Мадрид) 3:1 начело е Тотнъм с 10 точки, пред Реал 7, Борусия и АПОЕЛ имат по 2 точки.", "date": "2017.11.02", "title": "Тотнъм се разправи с Реал (Мадрид) и си осигури място в следващата фаза на Шампионска лига"}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BE%D1%82-%D0%BD%D1%8E-%D0%B9%D0%BE%D1%80%D0%BA-%D0%B5-%D0%B7%D0%B0%D0%BF%D0%BB%D0%B0%D1%88%D0%B5%D0%BD-%D0%BE%D1%82-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-%D0%B8%D0%BB%D0%B8-%D1%81%D0%BC%D1%8A%D1%80%D1%82%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-news701812.html", "text": "Обвиненият в тероризъм след атаката в Ню Йорк гражданин на Узбекистан Сайфуло Саипов е заплашен от доживотен затвор или смъртна присъда. Това обяви изпълняващият длъжността прокурор на южния окръг в Ню Йорк Джун Ким. „Максималният срок по обвинението в „материална подкрепа на тероризма“ е доживотен затвор – коментира Ким. –След терористичния акт са изминали само 24 часа, като разследването продължава активно. Ще видим по какви точно точки ще му бъдат повдигнати официалните обвинения. Някои от тях биха могли да му донесът смъртна присъда, а други – доживотен затвор като максимален срок .", "date": "2017.11.02", "title": "Терористът от Ню Йорк е заплашен от доживотен затвор или смъртна присъда"}
{"url": "http://pik.bg/%D1%83%D0%B6%D0%B0%D1%81-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%B1%D1%80%D0%B5%D0%B3%D0%BE%D0%B2%D0%B0-%D0%BE%D1%85%D1%80%D0%B0%D0%BD%D0%B0-%D0%BE%D1%82%D0%BA%D1%80%D0%B8-%D1%82%D0%B5%D0%BB%D0%B0%D1%82%D0%B0-%D0%BD%D0%B0-%D1%81%D0%B5%D0%B4%D0%B5%D0%BC-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B8%D0%B1%D0%B8%D1%8F-news701811.html", "text": "Италианската брегова охрана съобщи, че е открила телата на седем мигранти на кораб край бреговете на Либия, съобщи ройтер,с цитиран от Фокус. Същевременно близо 900 души са били спасени вчера по време на операции в южната част на Средиземно море. Говорител на бреговата охрана съобщи, че седемте тела са свалени от кораб по време на операция на морските сили на Европейския съюз, опериращи в Средиземно море. Няма допълнителна информация кои са били те и как са загинали. Близо 900 мигранти са спасени в осем отделни мисии. Очаква се те да бъдат докарани в Италия до края на седмицата. Между януари и октомври тази година 111 397 мигранти са достигнали до Италия. За същия период през 2016 година броят им е бил 159 427 души.", "date": "2017.11.02", "title": "Ужас! Италианската брегова охрана откри телата на седем мигранти край бреговете на Либия"}
{"url": "http://pik.bg/%D1%81%D0%BB%D0%B5%D0%B4-%D0%B0%D0%B4%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-%D0%BD%D0%B0-%D1%83%D0%B7%D0%B1%D0%B5%D0%BA%D0%B0-%D1%81%D0%B0%D0%B9%D1%84%D1%83%D0%BB%D0%BE-%D1%81%D0%B0%D0%B8%D0%BF%D0%BE%D0%B2-%D0%B1%D1%8F%D1%85%D0%B0-%D0%BF%D1%80%D0%B5%D0%B4%D1%8F%D0%B2%D0%B5%D0%BD%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B2-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-news701810.html", "text": "Съединените щати са предявили обвениния в тероризъм на гражданина на Узбекистан, 29-годишният Сайфуло Саипов, съобщава Ройтерс, като се позовава на прокурора на южния окръг на Ню Йорк Джун Ким. „Повдигаме му обвинения за извършването на федерално престъпление - тероризъм“, заяви Ким. Той уточни, че срещу Саипов са повдигнати обвинения по два параграфа: материална подкрепа от терористичната организация „Ислямска държава“ и насилие над хората, които прегази с камиона си и разрушаване на транспортни средства. Отбелязва се още, че Саипов е избрал за извършването на терористичния си акт Хелоуин, тъй като е очаквал, че в празничния ден по улиците ще има повече хора. По данни на CNN Саипов е взимал под наем камионът, използван при терористичния акт, няколко пъти и преди това, за да свикне с управлението му.", "date": "2017.11.02", "title": "След ада в Ню Йорк! На узбека Сайфуло Саипов бяха предявени обвинения в тероризъм"}
{"url": "http://pik.bg/%D1%88%D0%B0%D1%88-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%BE%D1%82-%D0%BF%D1%81%D0%B8%D1%85%D0%BE%D0%B4%D0%B8%D1%81%D0%BF%D0%B0%D0%BD%D1%81%D0%B5%D1%80-%D1%81%D0%B5-%D0%BC%D0%BB%D0%B0%D1%82%D0%B8%D1%85%D0%B0-%D1%81-%D0%B0%D1%80%D0%BC%D0%B0%D1%82%D1%83%D1%80%D0%B0-%D0%BA%D0%BE%D0%BB%D0%BE%D0%B2%D0%B5-%D0%B8-%D0%BA%D0%BE%D0%BF%D0%B8%D1%8F-news701786.html", "text": "Пациенти от психодиспансера в Смоленска област, преминаващи освидетелстване заради криминални дела, устроиха жестока саморазправа. Това съобщава \"Интерфакс\", позовавайки се на свой източник. Според изданието, пристигналите на мястото на инцидента полицаи са задържали няколко десетки от инициаторите и участниците в масовия бой. От разбеснелите се кримки са иззети арматура, колове и самоделни копия. Засега не е ясна каква е причината, довела до жестоката саморазправа.", "date": "2017.11.02", "title": "ШАШ! Пациенти от психодиспансер се млатиха с арматура, колове и копия "}
{"url": "http://pik.bg/%D1%82%D0%BE%D0%B2%D0%B0-%D0%B5-%D0%BF%D1%80%D0%B5%D0%BA%D0%B0%D0%BB%D0%B5%D0%BD%D0%BE-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B8-%D0%B4%D1%8A%D1%81%D1%82%D0%B8%D0%BD-%D1%85%D0%BE%D1%84%D0%BC%D0%B0%D0%BD-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%BF%D0%BE%D1%81%D0%B5%D0%B3%D0%B0%D1%82%D0%B5%D0%BB%D1%81%D1%82%D0%B2%D0%BE-news701792.html", "text": "Двойният носите на \"Оскар\" Дъстин Хофман е налитал на писателката Ана Греъм Хънтър, когато тя била непълнолетна. Това разкри самата писателка пред „Холивуд рипортър“, съобщава БГНЕС. Нейният разказ е поредното разкрие за сексуалните посегателства в света на американското кино. Ан Хънтър сподели, че била 17-годишна, когато актьорът я задявал. Това се случило през 1985 година по време на снимките на филма „Death of a Salesman”, а самият Хофман тогава бил на 48 години. Тя се уредила да работи като стажантка на снимачната площадка и била готова да изпълнява всякакви поръчения, но само не и такива. „През първия снимачен ден Дъстин ме помоли да му направя масаж на краката и аз го направих. Той открито флиртуваше с мен, хващаше ме за дупето, говореше за секс. Една сутрин отидох при него във фургона да му занеса закуската. Той ме посреща някак с присмех и каза следното: „О, какво имаме тук? Големи яйца и нежен клитор?“ И сам се разсмя над шегата си, а аз просто загубих дар слово. След това се затворих в банята и дълго плаках“, спомня си писателката. Всичко това продължило пет седмици и през цялото това време Ана си водила дневник, който по-късно изпратила на сестра си. Останалите от снимачната група виждали всичко, но не се намесвали и посъветвали Ана да забрави за принципите си и просто да се смири - „да се жертва заради филма“. Хънтър се смирила, но не забравила случилото се, а скандалът с Харви Уайнстийн е насърчил да разкаже на света своята история. Самият Дъстин Хофман не отрече нищо и поднесе публично извиненията си: „Безкрайно уважавам жените и се чувствам ужасно, че някакви мои действия са поставили Ана Хънтър в неприятно положение. Много съжалявам, поднасям извиненията си. Тези постъпки не изразяват моята истинска същност, това не е в моя характер“.", "date": "2017.11.02", "title": "ТОВА Е ПРЕКАЛЕНО! Обвиниха и Дъстин Хофман в сексуално посегателство"}
{"url": "http://pik.bg/%D0%BF%D1%80%D0%BE%D1%81%D1%82%D0%B8%D1%82%D1%83%D1%86%D0%B8%D1%8F-%D0%B7%D0%B0-%D0%BD%D0%B0%D1%87%D0%B8%D0%BD%D0%B0%D0%B5%D1%89%D0%B8-%D1%80%D0%B0%D0%B7%D0%B4%D0%B0%D0%B4%D0%BE%D1%85%D0%B0-%D0%BD%D0%B0-%D1%83%D1%87%D0%B5%D0%BD%D0%B8%D1%87%D0%BA%D0%B8-%D0%B1%D1%80%D0%BE%D1%88%D1%83%D1%80%D0%B8-%D0%B7%D0%B0-%D1%81%D0%B5%D0%BA%D1%81-%D0%B1%D0%B8%D0%B7%D0%BD%D0%B5%D1%81-%D1%81%D0%BD%D0%B8%D0%BC%D0%BA%D0%B8-news701693.html", "text": "Николаев. Представители на обществени организации са пристигнали при учениците и са изнесли лекции за проблема СПИН. Лекторите са били \"подковани\" и със съответния нагледен материал. На ученичките били раздадени брошури със съвети към момичетата, които \"се занимават със секс бизнес\", съобщават местните медии. \"Ако ти се занимаваш със секс бизнес, то тази брошура е за теб\", пише на първата страница. \"Ти си избрала твърде опасна професия, но ако се придържаш към тези прости правила, ще получиш шанс да имаш дълъг живот\", продължава напътствието. Следва редица от \"особено полезни правила\": да не се обслужват самостоятелно няколко клиенти, да се избягват пияните клиенти, а също - парите да се взимат преди \"сеанса\". \"Когато отиваш на адрес, постарай се да разбереш в кой район на града се намира, избирай предимно хотели\", съветват \"загрижените\" автори на брошурата. Нестандартен подход към детското възпитание са проявили в едно от училищата на украинския град", "date": "2017.11.02", "title": "ПРОСТИТУЦИЯ ЗА НАЧИНАЕЩИ! Раздадоха на ученички брошури за секс бизнес (СНИМКИ) "}
{"url": "http://pik.bg/%D0%BF%D0%B5%D1%80%D1%81%D0%BF%D0%B5%D0%BA%D1%82%D0%B8%D0%B2%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%BE%D1%87%D0%B0%D0%BA%D0%B2%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B4%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%BF%D0%BE%D0%BC%D0%BE%D1%89--news701795.html", "text": "Премиерът на Гърция Алексис Ципрас обяви, че правителството му има план да разреши проблемите с публичните финанси и че страната ще излезе от програмата си за финансова помощ през август 2018 г., съобщи Euractiv, цитирани от Фокус. Ципрас изрази оптимизъм относно третото оценяване на спасителната програма, заявявайки, че той ще бъде приключен скоро и че предпоставките, които се обсъждат с кредиторите, няма да причинят \"изненади\". „Нашият план носи резултати. Страната ще бъде извън меморандума през август 2018 г. и дори и тези, които са по предпазливи в миналото ще трябва да го признаят“, заяви Ципрас. Междувременно от Борда на директорите на Европейския стабилизационен механизъм обявиха изплащането на суб-транш на Гърция в размер от 800 млн. евро като част от второто оценяване на спасителна програма, което бе проведено по-рано тази година. Парите трябва да покрият правителствения дълг към частния сектор.", "date": "2017.11.02", "title": "Перспективи! Премиерът на Гърция очаква страната да приключи програмата за финансова помощ през август 2018 година"}
{"url": "http://pik.bg/%D0%B4%D0%B5%D0%B1%D0%B0%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D0%BD%D0%B5-%D1%83%D1%81%D0%BF%D1%8F%D1%85%D0%B0-%D0%B4%D0%B0-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D1%8F%D1%82-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B0-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%BD-news701797.html", "text": "Шестима от седмте кандидати за президент на Финландия участваха в предизборен дебат, съобщава NewEurope, цитирани от Фокус. Те обявиха позициите си относно това дали страната да се кандидатира за членство в НАТО. Кандидатът от етническата Шведска народна партия Нилс Торвалдс заяви, че политиците трябва да използват собствената си преценка, вместо да избягват отговорност, провеждайки референдум по въпроса. Той добави, че политиците „нямат право да се крият зад референдум“. Торвалдс е и единственият кандидат за президент на страната, заставащ открито зад членството в НАТО. Гледната му точка бе разкритикувана от настоящия президент Саули Ниинистьо и от кандидата от Центристката партия Мати Ванханен. Последният заяви, че Финландия трябва да се присъедини към НАТО, единствено ако има ясен мандат за това от обществото. Ниинистьо заяви, че правилата на Алианса предвиждат кандидат-членовете да имат подкрепа от страна на обществото и на политическите партии, за да се присъединят. Кандидатът от „Зелената лига“ Пека Хаавистьо заяви, че лично е против членството в НАТО. Той посочи рисковете свързани с референдумите, като опитите чужди страни да влияят на резултатите им.", "date": "2017.11.02", "title": "Дебат! Кандидатите за президент на Финландия не успяха да се обединят по въпроса за възможността за членството на страната в НАТО"}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BE%D1%82-%D0%BD%D1%8E-%D0%B9%D0%BE%D1%80%D0%BA-%D1%81%D0%B5-%D1%8F%D0%B2%D0%B8-%D0%B2-%D1%81%D1%8A%D0%B4%D0%B0-%D0%B2-%D0%B8%D0%BD%D0%B2%D0%B0%D0%BB%D0%B8%D0%B4%D0%BD%D0%B0-%D0%BA%D0%BE%D0%BB%D0%B8%D1%87%D0%BA%D0%B0-news701814.html", "text": "Обвиненият за извършването на терористичния акт в Ню Йорк Сейфуло Саипов, се появи в Градския съд на Ню Йорк в инвалидна  количка, съобщава телевизионният канал NBC News. На 29-годишния гражданин на Узбекистан бяха предявени федерални обвинения в тероризъм. По време на съдебното слушане Саипов не отговори на предявените обвинения. Защитата му не поиска освобождаването му под гаранция, което означава, че Саипов остава под стража. Следващото слушане по делото е на 15 ноември. На 31 октомври в Ню Йорк камион се вряза в граждани на велосипедна алея в югозападната част на Манхатън. Шофьорът на камиона Саипов премина няколко улици, като по пътя си удари велосипедисти. Камионът се вряза и в училищен автобус. Жертви на инцидента станаха осем души, а над сете души получи различни наранявания.", "date": "2017.11.02", "title": "Терористът от Ню Йорк се яви в съда в инвалидна количка"}
{"url": "http://pik.bg/%D0%B7%D0%B0%D0%B5%D0%B4%D0%BD%D0%BE-%D0%BF%D0%B5%D1%82%D0%B8%D0%BC%D0%B0-%D0%B1%D0%B8%D0%B2%D1%88%D0%B8-%D1%81%D1%8A%D1%83%D1%87%D0%B5%D0%BD%D0%B8%D1%86%D0%B8-%D1%83%D0%B1%D0%B8%D1%82%D0%B8-%D0%BE%D1%82-%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-news701798.html", "text": "Трагичната съдба на петима от загиналите при нападението с пикап в Ню Йорк обиколи света, съобщи Нова телевизия. Бивши съученици от гимназия в Аржентина отишли на екскурзия в Съединените щати и станали жертва на терора. Мъжете останали приятели 30 години след завършването си. По случай юбилея си решили да си  подарят пътуване до Ню Йорк. Двама от тях не можели да си позволят скъпата екскурзия и най-заможният от групата платил и техния престой. Петима от съучениците загинаха, а един е в болница. В аржентинския град Росарио, където са учили, обявиха тридневен траур.", "date": "2017.11.02", "title": "Заедно! Петима бивши съученици убити от атентатора в Ню Йорк"}
{"url": "http://pik.bg/%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F-%D0%B4%D0%B6%D0%B5%D1%80%D0%BE%D0%BC-%D0%BF%D0%B0%D1%83%D1%8A%D0%BB-%D0%B5-%D1%84%D0%B0%D0%B2%D0%BE%D1%80%D0%B8%D1%82-%D0%B4%D0%B0-%D0%BE%D0%B3%D0%BB%D0%B0%D0%B2%D0%B8-%D1%84%D1%80%D1%81-%D0%BD%D0%B0-%D1%81%D0%B0%D1%89-news701804.html", "text": "От Белия сдом са уведомили члена на Управителния съвет на Федералната резервна система на Съединените щати Джером Пауъл, че президентът Доналд Тръмп има намерение да го номинира официално за ръководител на ведомството, съобщава  The Wall Street Journal, позовавайки се на свои източници. По-рано от Белия дом съобщиха, че Доналд Тръмп ще обяви решението си за това кой ще оглави Федералната резервна система на 2 ноември (четвъртък). Освен името на Пауъл, за поста е спряган и икономистът от Станфордския университет Джон Тейлър. П", "date": "2017.11.02", "title": "Номинация! Джером Пауъл е фаворит да оглави ФРС на САЩ"}
{"url": "http://pik.bg/%D1%87%D1%83%D0%B4%D0%BE-%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%BE-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%B0%D1%89-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%BD%D0%B0-%D0%BA%D1%83%D0%B1%D0%B0-%D0%B7%D0%B0-%D0%BD%D0%B5%D0%BF%D1%80%D0%B5%D0%B4%D0%BD%D0%B0%D0%BC%D0%B5%D1%80%D0%B5%D0%BD%D0%B0%D1%82%D0%B0-%D0%B6%D0%B5%D1%81%D1%82%D0%BE%D0%BA%D0%BE%D1%81%D1%82-%D0%BD%D0%B0-%D0%B0%D0%B4%D0%BC%D0%B8%D0%BD%D0%B8-news701785.html", "text": "Washington Examiner Администрацията на бившия президент на САЩ Барак Обама е показала „непреднамерена жестокост“ към кубинския народ в последната година на управлението си, пише американското издание , като цитира думите на посланика на САЩ за ООН Ники Хейли. Тя се е извинила за действията на предходната американска администрация, по време на заседание на ООН относно приемането на резолюция срещу САЩ за тяхното ембарго спрямо Куба. Хейли е обяснила отказа на тогавашния американски посланик в ООН да гласува, с широката опозиция от страна на Общото събрание на организацията. „Когато Съединените американски щати се въздържаха в гласуването по резолюцията миналата година, това беше обяснено с думите, че САЩ „разбират, че бъдещето на острова е в ръцете на кубинския народ““, заяви тя, обръщайки се към кубинската нация. „Има непреднамерена жестокост в това изказване, за което изключително много съжаляваме. За съжаление, към момента, бъдещето на Куба не е във вашите ръце. То остава в ръцете на вашите диктатори“. Хейли декларира, че САЩ няма да прекъсват дипломатическите връзки с режима на Раул Кастро, въпреки че някои депутати настояват за прекратяването им, основавайки се на мистериозните атаки срещу американски дипломати в Хавана.", "date": "2017.11.02", "title": "ЧУДО НЕВИЖДАНО! Посланикът на САЩ се извини на Куба за \"непреднамерената жестокост\" на администрацията на Обама"}
{"url": "http://pik.bg/%D0%BB%D0%B8%D0%B1%D0%B5%D1%80%D0%B0%D0%BB%D0%B8%D1%82%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D0%B7%D0%B2%D0%B8%D0%B2%D0%B0%D1%82-%D1%80%D1%8A%D1%86%D0%B5%D1%82%D0%B5-%D0%BD%D0%B0-%D0%BC%D0%B5%D1%80%D0%BA%D0%B5%D0%BB-news701778.html", "text": "Politico, цитиран от \"Фокус\". Лидерът на „Свободната демократическа партия“(СвДП) Кристиян Линднер заяви, че шансовете за съставяне на коалиция с блока на Меркел (Съюза ХДС/ХСС) и „Зелените“ е 50 на 50, пише Трите политически групи са в средата на предварителни разговори, преди да започнат формалните преговори за съставяне на управляваща коалиция. В интервю пред германско издание, Линднер заяви, че неговата партия „има най-големи различия със Зелените“ и подчерта, че природозащитниците трябва да направят компромис по въпроса за миграцията. „Германия е достигнала лимита по отношение на това, което повечето хора са готови да предоставят като хуманитарна помощ“, обясни позицията си той. „На първо място, ние не сме близо до разрешаване на конфликтите“, подчерта лидерът на либералите, отговаряйки на въпрос за развитието на преговорите. „Заради това, все още виждам шансовете (за съставяне на коалиция) като 50 на 50“.", "date": "2017.11.02", "title": "Либералите в Германия извиват ръцете на Меркел"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D1%83%D0%B4%D1%80%D1%8F-%D0%BD%D0%B8-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B0%D1%82%D0%B0-%D0%B4%D1%80%D0%BE%D0%B3%D0%B0-%E2%80%9E%D0%B1%D1%8F%D0%BB-%D0%BA%D0%B8%D1%82%D0%B0%D0%B5%D1%86%E2%80%9D-news701783.html", "text": "Нов вид дрога вече се разпространява в Бургас. Наричат наркотика „бял китаец” и според запознати скоро наяве ще излезе смъртоносното му действие. Тази дрога преди години причинява хиляди смъртни случаи в Русия, Естония и САЩ. Малко позната е в Западна Европа и на Балканите. Основната и съставка е фентанил, който представлява много силен наркотичен аналгитик и се прилага в медицината. По химическа структура частично е сходен с промедола. Продава се по лекарско предписание за хора, страдащи от хронични болки, а също и при рак. Той обикновено се прилага под формата на лепенки върху кожата, за да проникне в организма постепенно. Самият фентанил има ширак спектър в медицината. Може да се приема орално, венозно или мускулно. Фентанилът е силен и много бързодействащ аналгетик. Той е около 100 пъти по-силен от морфина, но ефектът му трае не повече от 1/2 -1 час. Макар че химически има различна от морфина или хероина структура, неговото действие е почти идентично с опиатите, но до 700 пъти по-силно, съобщава \"Флагман\". Това е причината Fentanyl да стане основна съставка на новата дрога „бял китаец”. Името на наркотика идва от това, че представлява бял кристален прах, който в същото време наподобява действието на хероина, който е с цвят жълто-оранжев. С какво се примесва основната субстанция в този наркотик не е ясно. Възможно е това да е хероин, на който се цели да се увеличи в пъти силата на действие. От къде идва дрогата също не е ясно, но запознати предполагат, че е напълно възможно това да не е внос, пред вид множеството нарколаборатории, които разкриха органите на реда през последните години. Страшното при тази дрога е, че много трудно може да се дозира и на практика една десета част от грам може да убие човек. Смъртта настъпва поради спиране на дишането, липсата на кислород до мозъка и нарушената сърдечно дейност. Краят идва почти мигновено при предозиране или в комбинация с алкохол. Сравнен с естествените  опиати  зависимостта от „белия китаец” е далеч по-висока. Въздействието е отчасти толкова силно, че състоянието на опиянение, което при опиатите се изживява полусъзнателно, тук буквално се проспива. Употребява се чрез венозни инжекции, но може да се пуши или смърка. Употребявания в медицината фентинил е произведен за първи път в Белгия през 50-те години. Представлява бял кристален прах, практически неразтворим във вода и леко разтворим в спирт. Според наркозависими дрогата, която се е появила по улиците в Бургас може и да не типичният вариант на тази, която се разпространява в Русия. Опасенията са, че местни наркоготвачи забъркват фентанила с амфетамин и метаамфетамин, за да изолират до определена степен приспивното му действие и липсата на приток на кислород до мозъка. Това е чиста проба игра със смъртта, защото количеството фентанил в една доза се предполага да бъде в милиграмове, а това е много трудно да се дозира. „Сега пробват как ще се възприеме на улицата този боклук, който предлагат. Сигурно ще го пробват първо в Комлука на някоя проститутка или травестит, за да не се вдигне много шум, ако не им издържи сърцето и после ще го пуснат масово по дискотеките. Това е практика при дилърите. Ще стане страшно, ако започнат да го слагат в марихуаната или чайовете за пушене, за да станат по-силни, защото в Бургас тези наркотици масово се употребяват от ученици.” – сподели наркозависим. „Никой наркоман не иска да умре, още повече това искат дилърите, но с тази дрога никой не знае коя доза ще се окаже фатална. Аз предпочитам да си спазвам програмата с метадон. Знам си дозата и не ми се рискува с някакви нови лайна. Още повече, че държавната дрога ми е безплатна.” – допълва той. Предупреждаваме родителите да наблюдават внимателно децата си независимо от това, че не са склонни да употребяват наркотици, защото тийнейджърите лесно се изкушават да опитат поне веднъж. Някои от физическите признаци при употреба на „бял китаец” са свиване на зеницата, гадене, главоболие, прекомерно изпотяване, затруднено дишане, неадекватно поведение и загуба на съзнание, подуване около някои части на тялото. Начинът, по който да се разграничат тези признаци от редовни здравни проблеми е да се обърне внимание на това как и кога те възникват. Повечето признаци за здравословен проблем са постепенни, появяващи се с течение на времето и са познати от предишни състояния. Признаците при употреба на наркотици, които изброихме се появяват изведнъж. Това е причината често родители да се притесняват за определен здравословен проблем при наличие на някои физически белези, а децата да отказват да отидат на лекар, който да ги прегледа. Замислете се, ако това ви се случи! Употребата на „бял китаец” води и до ясно изразени психични разстройства. Употребилите от наркотика изпитват остра тревожност, проблеми със съня, обърканост, халюцинации, екстремни депресии, склонност към анорексия. Тяхната личност може да се промени драстично, променяйки личните си взаимоотношения с приятели, близки и роднини. Често явление е да се избягват членовете от семейството и най-вече родителите. Лесната зависимост към фентанила, която развива организма е пагубна за човек. Дори в един момент употребяващият наркотика да осъзнае, че всяка следваща доза може да е фатална за живота му той трудно се отказва от дрогата. Така след хероиновият бум през 90-те години, когато починаха страшно много момичета и момчета в Бургас „белия китаец” може да се превърне в нова смъртоносна вълна за града.", "date": "2017.11.02", "title": "ОПАСНО! Удря ни смъртоносната дрога „бял китаец”"}
{"url": "http://pik.bg/%D0%B0%D1%81%D1%82%D0%B0%D0%BD%D0%B0-%D0%BD%D0%B0-%D0%BC%D1%8A%D1%80%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0%D0%BF%D0%B0%D0%B7%D0%B8-%D1%88%D0%B0%D0%BD%D1%81-%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B8-news702040.html", "text": "Воденият от Станимир Стоилов казахстански тим Астана постигна историческа победа над Макаби Тел Авив с 1:0 в двубой от група А на Лига Европа. Шампионът на Казахстан трябваше задължително да спечели, за да продължи напред в надпреварата и успя да постигне целта си. В другия мач от групата Виляреал сломи с 2:0 като гост Спарта в Прага и оглави временното класиране с точка повече от Астана. За мача в Израел Мъри не можеше да разчита на двойката централни защитници, както и на още двама от титулярите. Първата ситуация беше пред вратата на гостите от Казахстан, но ударът на Кяртансон беше слаб и не затрудни стража на Астана Ерич, предава Спортал. Играта продължи да е динамична и така се стигна до 57-ата минута, когато ганаецът Твумаси откри резултата. Домакините натиснаха, а треньорът Жорди Кройф започна да прави панически смени, но те не повлияха на случващото се на терена. Мъри също освежи атаката, като пусна двама нападатели със свежи сили. В крайна сметка резултатът се запази, а всичко в групата ще се реши на 23 ноември, когато Астана приема Виляреал. Група А Славия (Прага) - Виляреал 0:2 0:1 - Бака 15 0:2 - Дели 89-автогол Макаби (Тел Авив) - Астана 0:1 0:1 - Твумаси 57 2. Астана - 7 точки 3. Славия Прага - 5 точки 4. Макаби Тел Авив - 1 точка 1. Виляреал - 8 точки Славия (Прага) - Виляреал 0:2 0:1 - Бака 15 0:2 - Дели 89-автогол Макаби (Тел Авив) - Астана 0:1 0:1 - Твумаси 57 2. Астана - 7 точки 3. Славия Прага - 5 точки 4. Макаби Тел Авив - 1 точка", "date": "2017.11.02", "title": "Астана на Мъри Стоилов с историческа победа, запази шанс да продължи"}
{"url": "http://pik.bg/%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%B2-%D0%BB%D0%B8%D0%B2%D0%B0%D0%BD-%D0%B3%D0%BE%D1%82%D0%BE%D0%B2%D0%B8-%D1%81-%D0%BF%D0%BB%D0%B0%D0%BD-%D0%B7%D0%B0-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D1%81%D1%8A%D1%81-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B1%D0%B5%D0%B6%D0%B0%D0%BD%D1%86%D0%B8-news701813.html", "text": "Ливанският външен министър Джебран Басил обяви план за решаване на кризата със сирийските бежанци, предвиждащ връщането им в родината и го предостави за разглеждане пред правителството, предаде РИА Новости, цитирани от  Фокус. Около два милиона сирийци са бежанци в четиримилионен Ливан. Премиерът на страната Саад Харири през септември обсъди с руски политици въпроса за завръщането на сирийските бежанци по родните им места. „Проектът на министъра за безопасното завръщане на сирийските бежанци в стабилните региони на Сирия съответства с ливанската конституция и международното право, както изискват задълженията спрямо теглото на сирийските бежанци, оставило негативен и опасен отпечатък на всички равнища, в това число и върху икономиката и сигурността на Ливан“, съобщи запознат източник от ливанските власти. В плана на Басил се подчертава, че Ливан категорично отказва да натурализира намиращите се на негова територия сирийци. Основното решение на проблема е поетапното им завръщане в родината. Документът също така описва принципите на прием на сирийски граждани на територията на Ливан и воденето им под отчет. Басил подчертава необходимостта от „мониторинг на сирийците на ливанска земя, следенето на законната и незаконната трудова дейност, засилването на санкциите по отношение на нарушителите“. Отбелязва се необходимостта световната общност да подкрепя Ливан като приемащи бежанци страна.", "date": "2017.11.02", "title": "Стратегия! В Ливан готови с план за разрешаване на кризата със сирийските бежанци"}
{"url": "http://pik.bg/%D1%81%D0%B5%D1%81%D0%B8%D0%BB-%D0%BA%D0%B0%D1%80%D0%B0%D1%82%D0%B0%D0%BD%D1%87%D0%B5%D0%B2%D0%B0-%D0%BF%D1%80%D0%B5%D0%BE%D0%B4%D0%BE%D0%BB%D1%8F-%D0%BF%D1%8A%D1%80%D0%B2%D0%B8%D1%8F-%D0%BA%D1%80%D1%8A%D0%B3-%D0%BD%D0%B0-%D1%82%D1%83%D1%80%D0%BD%D0%B8%D1%80-%D0%B2-%D1%82%D0%B5%D0%BA%D1%81%D0%B0%D1%81-news701815.html", "text": "Сесил Каратанчева се класира за втория кръг на тенис турнира в Тайлър, Тексас от календара на Международната федерация по тенис, с награден фонд 80 000 долара, съобщи сайтът на федерацията. Българката отстрани в първия си мач поставената под №8 в схемата представителка на домакините Джулия Босръп с 6:4, 6:3. В следващата фаза Каратанчева ще играе с туркинята Чаала Бюйюкакчай.", "date": "2017.11.02", "title": "Сесил Каратанчева преодоля първия кръг на турнир в Тексас"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D0%B8%D1%80%D0%B0%D0%BA%D1%81%D0%BA%D0%B8%D1%82%D0%B5-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D1%81%D0%B8%D0%BB%D0%B8-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D0%BF%D0%BE%D0%B4%D0%BD%D0%BE%D0%B2%D1%8F%D1%82-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BA%D1%8E%D1%80-news701816.html", "text": "Иракските въоръжени сили готови да подновятх военната операция срещу кюрдитеракските въоръжени сили обявиха готовност да подновят операцията по поемането на контрола над държаните от кюрдите територии, след като обвиниха властите там, че забавят предаването на контрола над границите на Ирак с Турция, Иран и Сирия, предаде Reuters, цитирани от Фокус. Иракският министър-председател Хайдер ал Абади обяви в края на миналата седмицавременно спиране на офанзивата, започнала на 16 октомври по овладяването на районите, оспорвани от централното правителство и от Кюрдската автономия. Абади нареди икономически и военен отговор срещу кюрдите, след като гласуваха през септември на референдум за независимост, приеман от Багдад като незаконен. Той заяви, че примирието ще позволи на иракските войници да се разположат без проблеми в оспорваните зони. Иракското командване на въоръжените сили обвини Иракски Кюрдистан, че използва спирането на огъня, „за да си купи време“ и да засили позициите си. „По време на преговорите кюрдите преместват сили и изграждат нова отбрана. Ние няма да го позволим“, се посочва в официално негово заявление.", "date": "2017.11.02", "title": "Напрежението расте! Иракските въоръжени сили готови да подновят военната операция срещу кюрдите"}
{"url": "http://pik.bg/%D1%81%D0%BB%D0%B5%D0%B4-%D0%B0%D0%B4%D0%B0-%D0%B2-%D0%B4%D0%BE%D0%BB%D0%B5%D0%BD-%D0%BC%D0%B0%D0%BD%D1%85%D0%B0%D1%82%D1%8A%D0%BD-%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BE%D1%82-%D0%BD%D1%8E-%D0%B9%D0%BE%D1%80%D0%BA-%D0%BF%D0%BB%D0%B0%D0%BD%D0%B8%D1%80%D0%B0%D0%BB-%D0%B8-%D0%B0%D1%82%D0%B0%D0%BA%D0%B0-%D0%BD%D0%B0-%D0%B1%D1%80%D1%83%D0%BA%D0%BB%D0%B8%D0%BD%D1%81%D0%BA%D0%B8%D1%8F-%D0%BC%D0%BE%D1%81%D1%82-news701819.html", "text": "Гражданинът на Узбекистан Сайфуло Саипов, на когото бяха повдигнати обвинения за извръшването на терористичния акт в Ню Йорк, планирал и втора атака – на Бруклинския мост. За това е признал самият Саипов, съобщава Ройтерс. Според информацията, терористът е заявил, че не съжалява за действията си, като е помолил да му донесат в болничната стая флаг на терористичната групировка „Ислямска държава“. Той е обявил, че е действал под влияние на пропаганта от терористичната групировка, а съответните материали е преглеждал през телефона си. Както е известно, на 31 октомври 29-годишният Сейфуло Саипов се вряза с камион в група хора на велосипедна алея в района на Долен Манхатън. В резултат на атаката му загинаха осем души, а още над десет човека са в болница.", "date": "2017.11.02", "title": "След ада в Долен Манхатън! Терористът от Ню Йорк планирал и атака на Бруклинския мост"}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BE%D1%82-%D0%BD%D1%8E-%D0%B9%D0%BE%D1%80%D0%BA-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BB-%D0%B4%D0%B2%D0%B0-%D0%BF%D0%B8%D1%81%D1%82%D0%BE%D0%BB%D0%B5%D1%82%D0%B0-news701817.html", "text": "Обвиненият за извършител на терористичния акт в Ню Йорк Сайфуло Саипов е използвал при атаката си два пистолета, а освен това е носил със себе си няколко ножа, които обаче не е успял да вкара в употреба. Това се посочва в представен пред съда документ от Федералното бюро за разследване (ФБР) на САЩ, съобщи РИА Новости. „В един момент камионът е станал неуправляем и Саипов е излязал от него. Той е викал „Аллах акбар“ и е държал в ръцете си пистолет за пейнтбол и травматичен пистолет. В камиона Саипов е имал чанта с ножове, но не е успял да извади чантата, когато е напуснал машината“, се отбелязва в документа.", "date": "2017.11.02", "title": "Терористът от Ню Йорк използвал два пистолета"}
{"url": "http://pik.bg/%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%80%D0%B5%D0%B6%D0%B8%D1%81%D1%8C%D0%BE%D1%80%D1%8A%D1%82-%D0%B1%D1%80%D0%B5%D1%82-%D1%80%D0%B0%D1%82%D0%BD%D1%8A%D1%80-%D0%BE%D1%82%D1%81%D1%82%D1%80%D0%B0%D0%BD%D0%B5%D0%BD-%D0%BE%D1%82-%D1%80%D0%B0%D0%B1%D0%BE%D1%82%D0%B0-%D0%B2-%E2%80%9E%D1%83%D0%BE%D1%80%D0%BD%D1%8A%D1%80-%D0%B1%D1%80%D0%BE%D1%81%E2%80%9C-%D0%B7%D0%B0%D1%80%D0%B0%D0%B4%D0%B8-%D1%81%D0%B5%D0%BA%D1%81-%D1%81%D0%BA%D0%B0%D0%BD%D0%B4%D0%B0%D0%BB-news701832.html", "text": "Американският кинорежисьор и продуцент Брет Ратнър временно е отстранен от работа в киноконцерна „Уорнър Брос“, след като шест жени са го обвинили в сексуален тормоз, съобщава  Hollywood Reporter. „В светлината на обвиненията взех решение да се оттегля от всякаква дейност, свързана с „Уорнър Брос“. Не искам върху компанията да бъде оказвано каквото и да е негативно въздействие. Спирам дейността си, докато не бъдат решени личните ми проблеми“, заяви Ратнър. По-рано Los Angeles Times съобщи, че шест жени, сред които и актрисите Оливия Ман и Наташа Хенстридж, са обвинили Ратнър в сексуален тормоз. По думите им Ратнър взимал момичета от снимачната площадка и със самолет ги карал по партита. Отбелязва се, че никоя от жертвите му не е съобщила на полицията.", "date": "2017.11.02", "title": "Временно! Режисьорът Брет Ратнър отстранен от работа в „Уорнър Брос“ заради секс-скандал"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D0%B8%D1%80%D0%B8%D1%8F-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D1%83%D0%B4%D0%B0%D1%80%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%82%D0%B5-%D0%B2%D0%B2%D1%81-news701808.html", "text": "Системите за противовъздушна отбрана на Сирия са отговорили на въздушния удар на израелската авиация в провинцията Хомс, предава РИА Новости, цитирани от Фокус. От агенцията се позовават на източник, близък до специалните сили на сирийската авиация. Източник от силите за сигурност на Ливан по-рано съобщи, че самолетите на ВВС на Израел са нанесли ракетен удар от въздушното пространство на страната му по обекти на територията на Сирия. „Ракетите „земя-въздух“ от 72-ра дивизия на сирийската армия реагираха на агресията на израелската авиация в провинцията Хомс“, съобщи сирийският източник.", "date": "2017.11.02", "title": "Напрежение! Сирия отговори на  удара на израелските ВВС"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B4%D0%B0%D0%B4%D0%B5-%E2%80%9E%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0%E2%80%9C-%D0%B7%D0%B0-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D0%BE%D0%B4%D0%B4%D1%80%D1%8A%D0%B6%D0%BA%D0%B0-%D0%B7%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-news701831.html", "text": "Държавният департамент на САЩ одобри възможната доставка на средства за поддръжка на сумата от 1,1 млрд. долара на Катар за неговите изтребители Ф-15, предаде Reuters, цитиран от Фокус. Агенцията на Пентагона за сътрудничество в сигурността съобщи, че е уведомила Конгреса за възможното осигуряване на средства за поддръжка.", "date": "2017.11.02", "title": "Държавният департамент даде „зелена светлина“ за осигуряване на поддръжка за изтребителите на Катар"}
{"url": "http://pik.bg/%D0%BE%D1%89%D0%B5-%D0%B5%D0%B4%D0%B8%D0%BD-%D1%81%D0%B5%D0%BA%D1%81-%D0%BD%D0%B0%D1%81%D0%B8%D0%BB%D0%BD%D0%B8%D0%BA-%D0%B2-%D1%85%D0%BE%D0%BB%D0%B8%D0%B2%D1%83%D0%B4-%D1%88%D0%B5%D1%81%D1%82-%D0%B6%D0%B5%D0%BD%D0%B8-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D1%80%D0%B5%D0%B6%D0%B8%D1%81%D1%8C%D0%BE%D1%80%D0%B0-%D0%B1%D1%80%D0%B5%D1%82-%D1%80%D0%B0%D1%82%D0%BD%D1%8A%D1%80-%D0%B7%D0%B0-%D0%BF%D0%BE%D1%81%D0%B5%D0%B3%D0%B0%D1%82%D0%B5%D0%BB%D1%81%D1%82%D0%B2%D0%B0-news701871.html", "text": "Актрисите Наташа Хенстридж и Оливия Мън, а също още четири жени, обвиниха 48-годишния холивудски режисьор Брет Ратнър, че е извършил сексуално насилие и посегателства над тях, съобщи Los Angeles Times. Сред тези четири жени са и актрисите Джейми Рей Нюман и Катрин Таун. Обвиненият отхвърли твърденията чрез своя адвокат. Потърпевшите твърдят, че деянията ставали както в частни жилища, така и на снимачни площадки. Наташа Хенстридж твърди, че в началото на 90-те години, когато тя била 19-годишна моделка, Ратнър, който бил над 20-годишен, я принудил да му прави орален секс в дома си в Ню Йорк. „Той с физическа сила ме накара да правя това. Отначало се съпротивлявах, но после се предадох. И това се случи“, разказа тя. Тя добави, че разкритията на други жени за сексуалните посегателства на Харви Уейнстейн и Джеймс Тобак са я окуражили да разкрие деянията и на Брет Ратнър. На свой ред Оливия Мън заяви, че Ратнър онанирал пред нея, когато тя била напираща актриса при снимането нафилма „След залеза“. Тя описала случая в своя книга, но не посочила кой е режисьорът. Сега тя каза, че е дошло времето да говори. „Взех съзнателно решение да не работя повече с Брет Ратнър“, каза още тя пред вестника. По-рано Мън бе споделила, че режисьорът е бил нетактичен с нея и я използвал. Ето какво й отговорил Ратнър: „Тя купонясваше на снимките на „След залеза“ и аз преспах няколко пъти с нея. И я забравих. След това тя дойде при мен да се пробва за телевизионен сериал, а аз не си я спомних. Тя иззлобя и започна да съчинява истории как съм ял скариди, която тя ми била носила, и съм онанирал в своя фургон. Другите актриси разказали, че режисьорът им предлагал бартер – хубави роли срещу сексуални услуги. В интервю за вестника адвокатът на режисьора Мартин Сингър отхвърли обвиненията от негово име: „Вече 20 години представлявам интересите на мистър Ратнър. Нито една жена не е предявила обвинения срещу него за сексуални посегателства. Освен това, нито една жена никога не е искала и не е получавала никакви финансови сметки от моя клиент“.", "date": "2017.11.02", "title": "ОЩЕ ЕДИН СЕКС НАСИЛНИК В ХОЛИВУД! Шест жени обвиниха режисьора Брет Ратнър за посегателства срещу тях"}
{"url": "http://pik.bg/%D1%82%D0%B5%D1%80%D0%BE%D1%80-%D1%84%D0%B5%D1%80%D0%BC%D0%B5%D1%80-%D0%BF%D1%80%D0%BE%D0%BF%D0%B8%D1%89%D1%8F-%D0%BE%D1%82-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-news701852.html", "text": "58-годишният Джон Едмъндс от американския щат Аризона продава ранчо с площ от 4 хектара заради извънземни. Той твърди, че няколко пъти е бил отвличан заедно със съпругата си. Наскоро пришълците се опитали отново да вземат жена му. Нападнали я на паркинг, а Джон изкарал самурайски меч и започнал да ги коли. Те идели от някакъв портал. 19 извънземни убил американецът, но според него извънземните не умирали, а се телепортирали до място, където се възстановявали. Те идели на всеки 72 дни от мистериозен портал. Извънземните осакатявали коне, подлагали и Джон на различни медицински експерименти. Ранчото му е с пет спални, четири бани, къща за гости, басейн, три гаража.", "date": "2017.11.02", "title": "ТЕРОР! Фермер пропищя от извънземни"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%BE%D0%BD%D1%82%D0%B8%D1%80%D0%B0%D1%82-%D1%80%D0%B5%D1%81%D1%82%D0%B0%D0%B2%D1%80%D0%B8%D1%80%D0%B0%D0%BD%D0%B8%D1%8F-%D0%BB%D1%8A%D0%B2-%D0%BF%D1%80%D0%B5%D0%B4-%D0%BD%D0%B4%D0%BA-news701880.html", "text": "Днес реставрираният лъв от паметника на загиналите от Първи софийски и Шести търновски полкове бе монтиран пред НДК. Досега години той беше съхраняван във Военноисторическия музей в София заедно с голяма част от металните табели с имената на загиналите войни. Реставрацията се наложи, защото металната фигура от оригиналния монумент е 100-годишна. При изготвянето на цялостния проект за възстановяване на военния паметник пред НДК се търси в най-голяма степен прилика с оригиналния образец. Затова и лъвът отново ще заеме мястото си. Вижте как премина поставянето на лъва и какво каза пред камерата на ПИК TV зам.-кметът на София Петър Чобанов.", "date": "2017.11.02", "title": "ИЗВЪНРЕДНО В ПИК TV! Монтират реставрирания лъв пред НДК"}
{"url": "http://pik.bg/%D0%BC%D0%B5%D0%BB%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D1%82%D0%B8%D1%80-%D0%B4%D0%B6%D0%B0%D1%81%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news701903.html", "text": "ТИР се заби в автобус на Бързата линия на градския транспорт в бургаския ж.к. \"Меден рудник\". Инцидентът е станал преди минути в района на ул. \"А. Г. Коджакафалията\", сигнализират очевидци. Сблъсъкът е станал на светофара на бул. „Захари Стоянов“, на завоя за спирката спирката в близост, към която се насочвал водачът на Бързата автобусна линия. \"Това е поредното доказателство, че няма последователност за зелен светофар на бус лентата и другите ленти, понеже светват по едно и също време там и няма как двете превозни средства да завият по новия път\", коментират очевидци прид \"Флагман\". Движението за наляво в момента е затворено, образувало се е и задръстване. На място има медицински екип и полиция. Някои от пътниците, които са пътували в автобуса на градския транспорт са пострадали.", "date": "2017.11.02", "title": "МЕЛЕ В БУРГАС! ТИР джасна автобус на градския транспорт"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D1%81%D0%BF-%D0%BF%D0%BE%D1%81%D1%8F%D0%B3%D0%B0-%D0%BA%D1%8A%D0%BC-%D0%B2%D0%BB%D0%B0%D1%81%D1%82%D1%82%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%B8%D0%B7%D0%BF%D0%BB%D1%8E-%D0%BA%D0%B0%D0%BC%D1%8A%D1%87%D0%B5%D1%82%D0%BE-%D0%B3%D0%BE%D1%82%D0%BE%D0%B2%D0%B8-%D1%81%D0%BC%D0%B5-%D0%B4%D0%B0-%D1%83%D0%BF-news701886.html", "text": "БСП има готовност да управлява и сяда на масата за преговори с другите партии, подготвяйки вота на недоверие към правителството. Това стана ясно от думите на депутата от БСП Георги Свиленски в студиото на България он ер. \"БСП е готова да управлява - имаме управленските решения, имаме програмата, предложихме алтернативния бюджет като политики и начин на финансиране. Сядаме на една маса с всички партии, които не подкрепят правителството. Участваме в преговори с колегите от \"Воля\" и ДПС\", заяви бившият на президентшата Десислава Радева, по-известна като Генерал Деси. Социалистите са готови да разговарят със свои колеги от ГЕРБ и \"Обединени патриоти\", ако сред тях има недоволни от управлението. \"Обединихме се около една тема - корупция в управлението. И това ще даде повод да се разкрие истинския модел, по който България се управлява повече от 10 години. Корупцията вади очи там, където хората най-много усещат - където се разпределят пари\", обясни депутатът от БСП. Той настоя управляващите да седнат и да се замислят, че и тези 29% корупция са много. Свиленски бе катерогичен, че българските граждани искат пенсии и доходи, а не искат парите им да изтичат в роднински кръгове. Социалистът посочи още, че след оставката на проф. Николай Петров политиците трябва да се замислят защо в Здравното министерство в рамките на един мандат се сменят по трима-четирима министри. \"Защо казваме, че министър Петров е станал жертва на икономическо лоби, а в същото време премиерът го освобождава? Защо мин.-председателят не застава зад своя министър, а му приема оставката? Г-н Петров петно ли е, защото от ГЕБР казват, че изчистват петната, когато има проблем\", каза още гостът на Лора Инджова и Златимир Йочев. Народният представител коментира и казуса с кмета на Батак Петър Паунов, който е издигнат от БСП и е обвинен в продажба на държавни имоти. \"Защо когато политическа партия иска да спре модела на шуробаджанащина, винаги се казва \"вие го правите същото?\", отбеляза Свиленски. Той призна, че сигурно е имало случаи на шуробаджанащина и в БСП, но по думите му това не значи, че всички партии трябва да продължат да го правят заедно. Свиленски подчерта, че ако Паунов си е позволил нарушения, вероятно от БСП ще вземат отношение, което да задоволи обществения интерес.", "date": "2017.11.02", "title": "ЕКСКЛУЗИВНО! БСП посяга към властта! Бившият на Генерал Деси изплю камъчето: Готови сме да управляме"}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D1%80%D0%B0%D0%B7%D1%87%D0%B8%D1%82%D0%B0-%D0%BD%D0%B0-%D0%BF%D1%80%D0%B8%D0%B5%D0%BC%D0%BB%D0%B8%D0%B2%D0%BE-%D0%B7%D0%B0-%D0%B4%D0%B2%D0%B5%D1%82%D0%B5-%D1%81%D1%82%D1%80%D0%B0%D0%BD%D0%B8-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B0%D0%BB%D0%BD%D0%B8%D1%8F-%D0%B2%D1%8A%D0%BF%D1%80%D0%BE%D1%81-%D1%81-%D1%80%D1%83%D1%81%D0%B8%D1%8F-news701851.html", "text": "ТАСС, цитирана от \"Фокус\". Генералният секретар на японското правителство Йошихиде Суга заяви, че то разчита на приемливо и за двете страни решение на териториалния спор с Русия, предава „Смятаме, че ще ни се отдаде да постигнем подобно решение на проблема Курилските острови“, подчерта Суга. Той отбеляза, че решението на териториалния спор ще доведе до сключването на мирен договор между Русия и Япония. Според него по-нататъшните преговори по въпроса ще се водят въз основата на договорености, постигнати между лидерите на двете страни по време на срещи на високо равнище.", "date": "2017.11.02", "title": "Япония разчита на приемливо за двете страни решение на териториалния въпрос с Русия"}
{"url": "http://pik.bg/%D0%B6%D0%B8%D0%B2%D0%BE%D1%82%D1%8A%D1%82-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D1%80%D1%83%D0%B2%D0%B0-%D1%81%D0%B0%D0%BC%D0%BE-899-%D0%BB%D0%B2-news701902.html", "text": "Наръчникът за оказване на бърза помощ от днес е на една ръка разстояние от всички отговорни родители, баби и дядовци, и учители, които биха искали да са подготвени при ситуация на спешност, свързана с най-ценните членове на нашите семейства и общество - децата. На всички вестникарски павилиони в страната, на цена само 8,99 лв. ще откриете книгата . Изключително полезният наръчник, тиражиран от издателство \"Милениум\", показва как да помогнем стъпка по стъпка в десетки критични ситуации. Кратко и ясно е обяснено точно какво трябва да направим във всеки един случай на остро състояние при заболяване или в критична ситуация. Кое действие след кое следва. В кой момент можем да преустановим за кратко реанимацията и да се обадим за линейка. Написано е кога можем да се справим сами и кога непременно трябва да викаме \"Бърза помощ\". Тази книга няма да остави у вас колебание как да действате във всяка секунда след евентуално произшествие. Всяко действие е специално илюстрирано с разбираеми графики, които са лесни за възприемане, дори ако човекът, който оказва помощта, е в състояние на шок. Автор на наръчника е медик с голям опит - д-р Стоян Бахчеванов. \"Каквото и да се случи, не се паникьосвайте! - призовава той. - И сами можете да помогнете на пострадалото дете. Извикайте линейката, а докато чакате, следвайте ясните, кратки и точни указания. Поставете книгата на достъпно място в дома си, за да я откриете лесно при нужда, макар да пожелавам на всички семейства тя никога да не ви потрябва!\"", "date": "2017.11.02", "title": "Животът може да струва само 8,99 лв."}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D1%85%D0%B0-%D1%80%D1%83%D1%81%D0%BA%D0%B8%D1%8F-%D0%B3%D1%83%D1%80%D1%83-%D0%BC%D0%B8%D1%82%D1%80%D0%B0%D0%B4%D0%B5%D0%B2%D0%B0%D0%BD%D0%B0%D0%BD%D0%B4%D0%B0-%D1%81%D0%B2%D0%B0%D0%BC%D0%B8-%D1%82%D1%8A%D1%80%D1%81%D0%B5%D0%BD-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%81%D0%B5%D0%BA%D1%81-%D0%BD%D0%B0%D1%81%D0%B8%D0%BB%D0%B8%D0%B5-%D0%B8-%D0%BC%D1%8A-news701934.html", "text": "Със съдействие на Дирекция „Международно оперативно сътрудничество“ бе осъществена екстрадиция на руски гражданин, задържан на 30 май в Бургас. Процедурата е изпълнена, след като през април т.г. мъжът бе обявен за издирване с червена бюлетина от Интерпол Москва с цел арест и екстрадиция, съобщиха от пресцентъра на МВР. Става дума за  Митрадевананда Свами. В информацията се посочва, че 41-годишният М.П. е търсен за убийство, сексуално насилие и мъчения над деца. След решение на Окръжен съд – Бургас, вчера на Летище София, той бе предаден от служители на ГД „Охрана“ към Министерството на правосъдието на руските власти. “Сътрудничество“ бе осъществена екстрадиция на руски гражданин, задържан на 30 май в Бургас. Процедурата е изпълнена, след като през април т.г. мъжът бе обявен за издирване с червена бюлетина от Интерпол Москва с цел арест и екстрадиция. В информацията се посочва, че 41-годишният М.П. е търсен за убийство, сексуално насилие и мъчения над деца. След решение на Окръжен съд – Бургас, вчера на Летище София, той бе предаден от служители на ГД „Охрана“ към Министерството на правосъдието на руските власти.", "date": "2017.11.02", "title": "Ето как екстрадираха руския гуру Митрадевананда Свами, търсен за убийство, секс насилие и мъчения на деца  (СНИМКИ)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%B4%D0%B0%D0%BD%D0%BD%D0%B8-%D1%81%D0%BC%D0%B5%D1%82%D0%BA%D0%B8%D1%82%D0%B5-%D0%BD%D0%B8-%D0%B8%D0%B7%D1%8F%D0%B6%D0%B4%D0%B0%D1%82-%D0%B3%D0%BB%D0%B0%D0%B2%D0%B0%D1%82%D0%B0---%D0%BF%D1%8A%D1%80%D0%B2%D0%B8-%D1%81%D0%BC%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-%D0%B4%D0%B0%D0%B2%D0%B0%D0%BC%D0%B5-%D0%BD%D0%B0%D0%B4-40-%D0%BE%D1%82-%D0%B1%D1%8E%D0%B4%D0%B6%D0%B5%D1%82%D0%B0-%D1%81-news701856.html", "text": "България е сред страните от ЕС с най-висок дял на разходите за жилището от доходите на домакинствата , показват данни на европейската статистическа служба Евростат . През 2016 г. почти 20% от българите, които живеят в големите градове, харчат над 40% от дохода си за плащане на сметки за ток, вода, парно и наем за жилището . Лидер по този показател е Гърция с 45%, следвана от Дания и Германия съответно с 23% и 20%. Една пета от българите, които живеят в малките градове, също харчат над 40% от разполагаемия си доход за жилището , което поставя страната ни на второ място след Гърция (42%). Жителите в селата у нас, които харчат над 40% от разполагаемия си доход за жилището, са над 25%, което отново ни нарежда на второ място в ЕС след Гърция (35%). И по трите показателя на последно място в ЕС е Малта с под 5% от населението, което харчи над 40% от разполагаемия си доход за дома , сочат данните на Евростат. Подобен е и делът в Кипър. Средно за ЕС само 13% от хората, които живеят в големите градове, харчат над 40% от доходите си за жилището. В малките градове, предградията и селата разходите са по-ниски и на една десета от населението на ЕС се налага да изразходва над 40% от доходите си за дома. Данните показват още, че през 2016 г. 41% от населението на ЕС живее в големи градове, 31% - в малки градове и предградия, а 28% - в селски райони. Най-висок е делът на градското население в Малта - 90%, Великобритания (59%), Холандия (55%), Испания (51%) и Кипър (50%). Градовете продължават да привличат най-голям дял от хората с висше образование и висока квалификация. През миналата година 35% от градското население в ЕС има висше образование спрямо една четвърт от населението в малките градове и една пета от жителите в селата.", "date": "2017.11.02", "title": "ШОКИРАЩИ ДАННИ! Сметките ни изяждат главата - първи сме в Европа! Даваме над 40% от бюджета си за ток, вода и парно"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%88%D0%B5%D1%81%D1%82-%D1%80%D1%83%D1%81%D0%BA%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87%D0%B8-%D1%82%D1%83-22%D0%BC3-%D1%81%D0%B0-%D0%BD%D0%B0%D0%BD%D0%B5%D1%81%D0%BB%D0%B8-%D1%83%D0%B4%D0%B0%D1%80-%D0%BF%D0%BE-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-news701829.html", "text": "Шест стратегически бомбардировача Ту-22М3 са нанесли масиран удар по обектите на терористите в Сирия, съобщи Росийская Газета, цитирана от Фокус. По данни на руското министерство на отбраната самолетите са излетели от територията на Русия, преминали са над Иран и Ирак, а след това са поразили позициите на терористите, техните складове за муниции в района на град Абу Кемал в провинцията Дейр ез-Зор. От министерството на отбраната уточняват, че бомбардировачите са били прикривани в небето от изтребители Су-30СМ, специално излетели за това от летище „Хмеймим“. След изпълнението на бойната задача всички руски самолети са се завърнали в базите си.", "date": "2017.11.02", "title": "Операция! Шест руски  бомбардировачи Ту-22М3 са нанесли удар по терористите в Сирия"}
{"url": "http://pik.bg/%D0%B5%D0%B4%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%B3%D1%8A%D1%80%D1%86%D0%B8-%D1%89%D0%B5-%D0%BF%D0%BE%D0%BB%D1%83%D1%87%D0%B0%D1%82-%D0%BA%D0%BE%D0%BB%D0%B5%D0%B4%D0%BD%D0%B8-%D0%B1%D0%BE%D0%BD%D1%83%D1%81%D0%B8-news701910.html", "text": "Лявото гръцко правителство планира да раздаде 1,2 милиарда евро от бюджетния излишък на страната под формата на Коледни бонуси на социално слаби и на граждани със средни доходи, съобщава в. \"Вима\". Все още не е решено дали такива помощи ще бъдат раздадени също на младежи и безработни. За да получат тези бонуси, кандидатите следва да подадат молби, които да са съобразени с поставените от правителството критерии. Помощите ще бъдат раздавани, след като правителството получи съгласие от международните кредитори. Парите ще дойдат от първичния бюджетен излишък за тази година. Размерът на този излишък се очаква да бъде по-голям от 1,75 на сто от БВП. Коледният подарък, наричан от правителството \"социален дивидент\", ще бъде даден на около един милион гърци. Въпросните бонуси ще се раздават при строги критерии, а не както миналата година само на тези с пенсии под 800 евро. Сумата, която всеки би могъл да получи за Коледа, ще е около 1000 евро.", "date": "2017.11.02", "title": "Един милион гърци ще получат коледни бонуси"}
{"url": "http://pik.bg/%D0%BD%D0%B0%D0%B4%D0%B0%D0%BB-%D0%BF%D0%BE%D0%BA%D0%B0%D0%BD%D0%B8-%D0%B3%D1%80%D0%B8%D1%88%D0%BE-%D0%B4%D0%B0-%D1%82%D1%80%D0%B5%D0%BD%D0%B8%D1%80%D0%B0%D1%82-%D0%B7%D0%B0%D0%B5%D0%B4%D0%BD%D0%BE-news701908.html", "text": "Световният №1 Рафаел Надал разкри, че ще се подготвя заедно с Григор Димитров за новата 2018 година. Българинът ще гостува на Матадора в родния му Манакор през декември, където двамата ще проведат тренировъчните занимания, информира tennis.bg. През тази седмица Надал си осигури завършване на сезона под №1 за четвърти път в кариерата си и така Гришо ще има възможност да се готви за следващата кампания с възможно най-трудния съперник. Това не е първият случай, когато Гришо гостува на Рафа за тренировки. Двамата проведоха няколко съвместни занимания и през лятото. Надал отчете това и припомни, че впоследствие Димитров е спечелил най-голямата си титла - в Синсинати, а той триумфира на US Open. \"Беше полезно за мен, но и за него. Той спечели първата си \"Мастърс 1000\" титла в кариерата. Аз винаги тренирам у дома, нямаше промяна за мен. Единствената разлика беше, че имах възможност да се готвя с Григор, което е страхотно, а е чудесно и за него. Мисля, че ще повторим това отново през декември,\" коментира Надал в Париж. Самият Григор Димитров лично благодари на испанската легенда след големия триумф в Синсинати през август. \"Рафа винаги е бил един от хората, които ме вдъхновяват. Понякога по време на мач, когато недоволствам от нещо, си мисля - \"А какво би направил Рафа?\" Прекарахме време не само на корта, но и извън него, на плажа също. Беше страхотно, условията са изключителни. Рафа е един от най-великите. Много съм му благодарен за тази възможност. Скоро ще му пиша, за да повторим това,\" заяви тогава родният №1.", "date": "2017.11.02", "title": "Надал покани Гришо да тренират заедно"}
{"url": "http://pik.bg/%D0%B8-%D0%B7%D0%B8%D0%BC%D0%BD%D0%B8%D1%8F%D1%82-%D1%82%D1%83%D1%80%D0%B8%D0%B7%D1%8A%D0%BC-%D1%81-%D1%80%D1%8A%D1%81%D1%82-%D1%87%D0%B0%D0%BA%D0%B0%D0%BC%D0%B5-10-%D0%BF%D0%BE%D0%B2%D0%B5%D1%87%D0%B5-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8-%D1%82%D1%83%D1%80%D0%B8%D1%81%D1%82%D0%B8-news701881.html", "text": "Министърът на туризма Николина Ангелкова прогнозира между 5 и 10 на сто ръст на посещенията на чуждестранни туристи тази зима в сравнение със същия период на миналата година. Министър Ангелкова уточни, че това са първоначални данни и по-точни прогнози ще има по-късно през ноември. Една от причините да предвиждаме добри резултати са данните от трите големи летища - Пловдив, Варна и Бургас, отбеляза министърът пред БТА. Информацията за планираните полети до тези три летища показват, че на тях се очаква да пристигнат повече от 150 хил. пътници. Според предварителните данни през зимните месеци на летище Пловдив пътниците ще са близо два пъти повече спрямо миналия зимен сезон. Прогнозите са морските ни летища Варна и Бургас да посрещнат съответно 61 и 51,3 процента повече пътуващи в сравнение със същия период година по-рано. Министър Ангелкова изтъкна, че на тях пристигат около 10 на сто от всички туристи, които се очаква да дойдат у нас през зимния сезон 2017/2018. Много от гостите идват с лични автомобили, а все още очакваме и информация от летище София, допълни Ангелкова. Традиционно сериозен интерес към зимните ни курорти има от съседните държави - Гърция, Турция, Македония, Румъния, Сърбия. Тази година обаче очакваме доста посещения през зимните месеци и от Великобритания, Германия и др., посочи министър Ангелкова. Тя информира, че в следващите дни ще започнат традиционните срещи на местно ниво, в които с всички заинтересовани страни ще бъде обсъдена готовността за предстоящия сезон. По отношение на следващия летен сезон, министър Ангелкова отбеляза, че договарянето е започнало още в разгара на топлите месеци на тази година. Проведохме срещи с водещи световни туроператори и имам информация, че 5-звездните хотели у нас вече са резервирани, заяви министърът. Работим усилено, така че да запазим добрите постижения и през следващата година, като превърнем ръста при посещенията от чуждестранни туристи в устойчива тенденция, допълни тя.", "date": "2017.11.02", "title": "И зимният туризъм с ръст: Чакаме 10% повече чуждестранни туристи"}
{"url": "http://pik.bg/%D0%B1%D1%83%D0%B4%D0%BD%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D1%85%D0%B2%D0%B0%D0%BD%D0%B0%D1%85%D0%B0-%D1%81%D0%B5%D1%80%D0%B8%D0%B5%D0%BD-%D0%BA%D1%80%D0%B0%D0%B4%D0%B5%D1%86-%D0%B2-%D0%B1%D0%B0%D0%BD%D1%81%D0%BA%D0%BE-news701884.html", "text": "„Той пита дали даваме квартира, но му обяснихме, че това е малък хотел, който е затворен в момента. Той си излезе. Той си прави оглед“, разказва Димитър Икономов. Будни граждани заловиха сериен крадец в Банско. 48-годишният Румен Тодоров крадял пари и вещи от къщи и хотели в града под предлог, че си търси квартира. Пред камерата на Нова телевизия хотелиерът Димитър Икономов каза, че крадецът е от Бургаско. Измамените са десетки, но жалбите в полицията и прокуратурата са едва три. Крадецът е заснет от охранителната камера на семеен хотел в Банско, където била последната му кражба. Успява да вземе само адаптор за ароматизатор, докато собствениците били на метри от него. „Видяхме го как се оглежда. Той чува, че сме на горния етаж и разговаряме и около 2 минути е в къщата“, разказва Нели Икономова. Виждайки записа, собствениците на хотела разпознават мъжа, идвал преди дни да им търси квартира. Решени да заловят крадеца, семейство Икономови споделя снимките му в социалните мрежи. Там разбира, че измамените и ограбените от него са много. Намират крадеца на квартира в дома на техни съседи и с помощта на полицията го залавят. „Веднага му изхвърлих багажа. Той дебне какво да вземе“, каза Катя Пандева. След ареста семейство Икономови получава откраднатия адаптор. Официално подадените сигнали в полицията срещу Румен Тодоров са три. Два за кражби на чанти от хотели и този на семейство Икономови. Реално, обаче ужилените са много повече. Ден след залавянето му Румен е освободен. Срещу него все още няма повдигнато обвинение, защото тепърва предстои разследващите да докажат вината му. Записът от охранителните камери не бил достатъчен. „Имаме данни, че Тодоров е посягал на човек. Вадил е нож“, каза още Димитър Икономов.", "date": "2017.11.02", "title": "Будни граждани хванаха сериен крадец в Банско"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F-%D0%B2%D0%BE%D0%B5%D0%BD%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%BD%D0%B8%D0%BC%D0%BA%D0%B8-news701975.html", "text": "Развитието на двустранните отношения между България и Република Македония беше във фокуса на разговорите между премиера Бойко Борисов и заместник министър-председателят и министър на отбраната на Република Македония Радмила Шекеринска, която е на официално посещение в София. Двамата отчетоха позитивните отзиви в международен план след подписания през август Договор за приятелство, сътрудничество и добросъседство между двете страни. „Трябва да използваме динамиката в политическия процес за поддържане на диалога, за да има повече предвидимост и резултатност от подобрените отношения. Важна роля за това има провеждането на регулярни срещи за постигане на по-тясна координация при решаването на важни двустранни и регионални въпроси. Точно такава функция ще има и предстоящото ни съвместно заседание в Струмица“, подчерта премиерът Борисов. Шекеринска посочи, че подписаният Договор за добросъседство е платформа, на която ще се изгражда успешно сътрудничество в различни сектори между двете страни. „Взаимната подкрепа в областта на отбраната е от изключителна важност за сигурността на гражданите на двете държави“, допълни министър-председателят и приветства подписаните днес протоколи за сътрудничество в областта на Военновъздушните сили и за осигуряване на лабораторни изследвания в сектора. Борисов отново потвърди позицията на България за открит диалог с ясна подкрепа за членството на Република Македония в НАТО и ЕС.", "date": "2017.11.02", "title": "ПЪРВО В ПИК! Премиерът Борисов обсъди отбраната с македонския военен министър (СНИМКИ)"}
{"url": "http://pik.bg/%D1%8E%D0%BD%D0%B5%D1%81%D0%BA%D0%BE-%D0%BE%D0%B1%D1%8F%D0%B2%D0%B8-%D0%B3%D0%B0%D0%B1%D1%80%D0%BE%D0%B2%D0%BE-%D0%B7%D0%B0-%D0%B3%D1%80%D0%B0%D0%B4-%D0%BD%D0%B0-%D0%B7%D0%B0%D0%BD%D0%B0%D1%8F%D1%82%D0%B8%D1%82%D0%B5-news701947.html", "text": "Хумористичната столица на България – Габрово вече е част от творческите градове под егидата на ЮНЕСКО. Той е обявен за Град на занаятите. Така става вторият български град, който попада в мрежата на организацията след София, която беше обявена за \"Град на киното\". За занаятчиите на Етъра призът от ЮНЕСКО е признание, за това че десетилетия съхраняват българските занаяти в автентичен вид. Като грънчарката Таня Станева. „Шарката за Габрово е типична украска. Жълто-черна украска, но за всички е интересно, като се върти колелото”, разказва Станева. Освен признание, отличието на ЮНЕСКО е и отговорност за Габрово и занаятчиите на Етъра.", "date": "2017.11.02", "title": "ЮНЕСКО обяви Габрово за Град на занаятите"}
{"url": "http://pik.bg/%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D0%B7%D0%B0%D0%BA%D1%8A%D1%81%D0%B0-%D0%B7%D0%B0-%D0%BF%D0%B0%D1%80%D0%B8-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BF%D0%B5%D0%B2%D0%B8%D1%86%D0%B0-%D0%B8-%D0%B1%D0%BE%D0%BA%D1%81%D1%8C%D0%BE%D1%80%D1%8A%D1%82-%D0%B1%D0%BB%D0%B0%D0%B3%D0%BE%D0%B9-%D0%BF%D0%B5%D1%81%D1%82%D1%8F%D1%82-%D0%B7%D0%B0-%D0%BF%D0%B0%D0%BC%D0%BF%D0%B5%D1%80%D1%81%D0%B8-news701944.html", "text": "Деси Слава няма пари за сватба с бащата на бебето, което очаква – боксьора Благой Найденов. Певицата слезе от сцената още в края на август и ще се върне на работа чак след година, а любимият й поне засега е с меко казано скромни доходи. Двамата карат почти на мускули и пестят за детето, което е на път, пише седмичник. За да поддържа шума около името си, изпълнителката наскоро пусна нова песен – дует с колегата й Джордан. Това обаче няма да напълни портфейла й, даже напротив. Бъдещата майка се е бръкнала дълбоко за авторски права, запис и клип на парчето „Ангелите плачат”. В същото време няма да спечели и стотинка от него, тъй голата фенска любов не й носи пари. Парите биха дошли, ако имаше участия. Деси обаче предпочита да поживее скромно вместо да рискува здравето на бебето, като пътува из страната и се кълчи в нощните клубове. Мъжът й Благой също не печели кой знае колко не само в момента, а и по принцип. Родителите му не са богати, а на своята крехка възраст от 21 години той все още няма успехите, които са нужни на момче като него, за да издържа дете и жена, свикнала да живее на широко. Затова в момента са ограничили всички излишни разходи, като се започне от сватбата, на която певицата не веднъж е казвала, че не държи. Звездата се въздържала и от купуване на ненужни тоалети, ходела с 5-6 рокли, от които само една била „за официално”. Не искала да хвърля пари и за скъпа количка, бебешко легло и маркови дрешки на детето, които и без това след месец ще му бъдат малки. За разлика от повечето си колежки, които раждат в разкош, Деси смята да мине скромно. Тя е избрала частна клиника, но няма да ползва никакви екстри. Няма да наема ВИП-апартамент, нито ще иска специално обслужване, не смята дари да ражда с операция, а предпочита да е естествено, макар че е на 38 години и често в тази възраст жените предпочитат операцията. В полза на това решение, освен по-ниската цена, натежало и убеждението на Деси, че децата сами трябва да изберат когато да се родят. Както е известно, тя е много суеверна, вярва в хороскопи и карми и не иска да се меси в тях, като избира ден и час на раждане на бебето. Според приятели на двойката, Деси и Благо все пак обмисляли един ден да станат официално семейство. Това обаче щяло да стане чак когато бебето се роди и съберат достатъчно пари, за да вдигнат голяма пищна сватба. Двамата бяха гости на разточителната сватба на Фики Стораро. Именно тогава решили, че е по-добре да изчакат с брака си, отколкото да се излагат пред колегите с бедняшка сватба.", "date": "2017.11.02", "title": "Деси Слава закъса за пари! Бременната певица и боксьорът Благой пестят за памперси"}
{"url": "http://pik.bg/%D0%B0%D0%B4%D1%81%D0%BA%D0%B0-%D0%B2%D0%BE%D0%BD%D1%8F-%D0%B2-%D0%BF%D0%B5%D1%89%D0%B5%D1%80%D0%B0-%D0%B5%D0%BA%D0%BE%D0%B8%D0%BD%D1%81%D0%BF%D0%B5%D0%BA%D1%86%D0%B8%D1%8F%D1%82%D0%B0-%D0%B2%D0%B4%D0%B8%D0%B3%D0%BD%D0%B0%D1%82%D0%B0-%D0%BD%D0%B0-%D0%BA%D1%80%D0%B0%D0%BA-news701889.html", "text": "Екоинспекцията в Пазарджик е получила през месец октомври общо 5 сигнала на Зеления телефон и електронната поща. Пещерци отново са се жалвали от неприятни миризми в центъра на града, съобщава \"Марица\". По този повод са подадени два сигнала. Експертите на инспекцията, както и екологът на община Пещера са извършили необходимите проверки, но не е констатирано наличието на миризма.", "date": "2017.11.02", "title": "Адска воня в Пещера! Екоинспекцията вдигната на крак"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-%D1%82%D0%B8%D1%82%D0%B0%D0%BD%D0%B8-%D0%B1%D0%B0%D0%B3%D0%B0%D1%82%D0%B0-%D0%B8%D0%B7%D0%BB%D0%B8%D0%B7%D0%B0-%D0%B2-%D1%81%D1%83%D0%BF%D0%B5%D1%80-%D0%B4%D0%B2%D1%83%D0%B1%D0%BE%D0%B9-news701970.html", "text": "Благой Иванов - Багата (15-1) се оказа по-тежък с над 3 кг от своя бразилски съперник Кайо Аленкар (11-1) преди 27-ото благотворително събитие \"Битката за децата\". Шоуто ще се проведе във Вашингтон (САЩ) и ще включва ММА турнир. Българинът ще бъде в основния мач, а неговите изяви ще привлекат спонсори и благодетели, които да развържат кесиите, пише \"Спортал\". Високият 180 см Иванов закова кантара на 118,84 кг, а неговият съперник на 114,94 кг. Бразилецът е по-висок с 13 сантиметра от Багата, но това не притесни родния боец. Двубоят Иванов - Аленкар е в ранните часове на четвъртък срещу петък – галавечерта ще се предава пряко по Mtel Sport 2. Излъчването на събитието започва в 02:00 часа българско време.", "date": "2017.11.02", "title": "Сблъсък на титани! Багата излиза в супер двубой!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B1%D1%80%D0%B5%D0%BC%D0%B5%D0%BD-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news701936.html", "text": "Най-малко един човек пострада при стрелба в Бремен, предаде АП. От полицията в северозападния германски град заявиха, че инцидентът стана днес в района на супермаркет. Бременските власти не можаха да посочат какви са причините за инцидента, но заявиха, че няма непосредствена опасност за хората. Извършителят бе обявен за издирване.", "date": "2017.11.02", "title": "ИЗВЪНРЕДНО! Стрелба в Бремен, има ранени"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BC%D1%8A%D0%B6%D0%B5-%D0%BA%D0%BE%D0%B3%D0%B0-%D0%B5-%D0%BD%D0%B0%D0%B9-%D0%BE%D0%BF%D0%B0%D1%81%D0%BD%D0%BE-%D0%B4%D0%B0-%D1%81%D1%82%D0%B0%D0%B2%D0%B5%D1%82%D0%B5-%D0%B1%D0%B0%D1%89%D0%B8-news701897.html", "text": "Учени от Бостън установиха, че зародиши, получени от сперма на възрастни мъ же, се развиват по-бавно в сравнение с тези, оплодени от млади партньори, съобщава в. \"Дейли мейл\". Изследователите анализирали видеозаписи от развитието на 3532 ембриона , взети от 527 хетеросексуални двойки. Учените изяснили, че зародишите, получени от мъже над 50-годишна възраст, се развиват с 35% по-бавно, в сравнение с тези, оплодени от 35-годишни бащи. Зародишите от възрастните партньори достигали с 4,3% по-късно до стадия на бластоцист, след което те се прикрепват към матката. При друго изследване на нюйоркски учени от медицинския център \"Уейл Корнел\" било установено, че при мъжете над 55 години е голяма вероятността от зачеването на нездрав ембрион . При младите мъже вероятността от оплождане на зародиша възлиза на 87,7%, докато при възрастните той е 46%.", "date": "2017.11.02", "title": "ВНИМАНИЕ, МЪЖЕ! Кога е най-опасно да ставете бащи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2-%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0---%D0%B8%D0%B7%D0%BD%D0%B0%D1%81%D1%8F-%D0%BB%D0%B5%D0%BA%D1%86%D0%B8%D1%8F-%D0%B7%D0%B0-%D0%B4%D0%B8%D0%B3%D0%B8%D1%82%D0%B0%D0%BB%D0%BD%D0%BE%D1%82%D0%BE-%D0%B1%D1%8A%D0%B4%D0%B5%D1%89%D0%B5-%D0%BD%D0%B0-%D0%B5%D0%B2%D1%80-news701977.html", "text": "Президентът Румен Радев се изкара експерт и в дигиталните технологии. В обширна лекция той направи преглед на информационните технологии у нас и на континента по време на дискусия \"Европа по пътя на дигиталното бъдеще\". За да бъдем единни, трябва естествено да бъдем свързани, но не само транспортно и енергийно, а най-вече дигитално. И когато говорим за свобода на движение, за нас е все по-важно да имаме свобода на движение. Дали Европа изостава, не бих казал. Но Европа може да прави и много повече в сравнение с другите играчи и да бъде фактор, посочи Румен Радев. Информацията в нашия свят  е оръжие, политическо и духовно оръжие, посочи президентът. Това ще е огромно предизвикателство пред бъдещето, допълни той.", "date": "2017.11.02", "title": "ИЗВЪНРЕДНО В ПИК TV: Румен Радев в ново амплоа - изнася лекция за дигиталното бъдеще на Европа с швейцарския президент"}
{"url": "http://pik.bg/%D0%BF%D0%BB%D1%83%D0%B3%D1%87%D0%B8%D0%B5%D0%B2%D0%B0-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%B5-%D0%B2%D0%B0%D0%B6%D0%B5%D0%BD-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news701877.html", "text": "Швейцария е важен партньор за българското председателство и приоритетите ни за Западните Балкани. Това каза за радио Фокус Меглена Плугчиева, доскорошен посланик на България в Швейцария. По думите й на територията на алпийската страна живеят над 500 хиляди граждани от бивши Югославски републики, като Швейцария винаги е имала фокус върху страните от региона. \"Двустранните ни икономически отношения бележат ръст, като през 2016 година имаме 52% ръст на износ към Швейцария\", добави тя. \"Тези контакти на най-високо ниво са изключително важни, особено в бурните размирни времена, в които живеем, а Швейцария е ключов партньор във всяко едно отношение, независимо че не е страна членка на ЕС. Тя има един специфичен собствен статут, защото това е страната с ключова роля като медиатор и контактьор между враждуващи конфликтни страни и е доказала своя успех като такъв контактьор и страна, която търси начини, възможности за решаване на конфликти“, коментира Меглена Плугчиева и допълни, че днешната визита у нас на президента на Конфедерация Швейцария Дорис Лойтхард е от изключително значение, тъй като състои 17 г. след последното посещение от Швейцарска страна на такова високо ниво. От Българска страна сме били далеч по-активни- през 2014 г. президентът ни е бил на посещение в Швейцария, през 2015 г. мин-председателят, а през 2016 г. председателят на НС.", "date": "2017.11.02", "title": "Плугчиева: Швейцария е важен партньор за европредседателството"}
{"url": "http://pik.bg/%D0%BC%D1%8A%D0%B6-%D0%B8-%D0%B6%D0%B5%D0%BD%D0%B0-%D0%BE%D1%82-%D1%80%D1%83%D0%BC%D1%8A%D0%BD%D0%B8%D1%8F-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news701979.html", "text": "Мъж и жена са пострадали при катастрофа при разклона за село Плоски след Сандански. Това каза дежурният служител в Областно пътно управление. Сигналът за инцидента е подаден около 22.00 часа вчера. Ударили са се микробус и камион. Пострадалите са румънски граждани, като жената е с травма на главата, а мъжът с контузия на ръката. Двамата са закарани в болницата в Сандански.", "date": "2017.11.02", "title": "Мъж и жена от Румъния ранени при катастрофа край Сандански"}
{"url": "http://pik.bg/%D0%B1%D1%87%D0%BA-%D1%89%D0%B5-%D0%BF%D0%BE%D0%B4%D0%BF%D0%BE%D0%BC%D0%B0%D0%B3%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D1%8A%D1%81-%D1%81%D1%82%D0%B0%D1%82%D1%83%D1%82-%D1%83-%D0%BD%D0%B0%D1%81-news701946.html", "text": "Българският Червен кръст започва изпълнението на проект \"Помощ за интеграция\", насочен към подпомагане на законно пребиваващи у нас граждани на трети страни. Това съобщи на пресконференция в БТА ръководителят на проекта Николай Тодоров. Проектът ще подпомогне адаптацията на минимум 1300 човека. Ще се изпълнява за 36 месеца и се очаква да приключи на 9 октомври 2020 година. Бюджетът е малко над 594 хиляди лева, като 75 процента е европейското финансиране от Фонд \"Убежище, миграция и интеграция\", а 25 на сто е националното финансиране с бюджета на МВР. Министерството е отговорен орган по проекта.Целевата група на проекта са всички граждани на трети страни, които са подали молби за убежище и тези, които са получили убежище. Дейностите ще се изпълняват в София и в Хасковска област. Най-голямата част от тях са свързани с административни и правни консултации. Работещите по проекта, които ще бъдат избрани с конкурс, ще съдействат за попълването на молби за събиране на семейства. Ще има консултации, свързани с данъчното и социалното облагане в България, тъй като в момента, в който се получи закрила, хората трябва вече да си плащат данъци и да внасят осигуровки, уточни Тодоров. Гражданите на трети страни ще получават и съдействие за намиране на работа - изготвяне на CV, помощ за регистрация в Бюрата по труда, ще има и посредничество с работодатели. Ще се дават и консултации за получаване на лични документи, както и съдействие за включване в образователната система или в курсове по български език. Някои от законно пребиваващите у нас имат и желание да регистрират своя фирма, те също ще бъдат подпомогнати в процеса по регистрация. Много от хората имат трудности с намирането на личен лекар, както и с получаването на медицинска помощ, заради невъзможността да говорят разбираемо с лекарите. От БЧК ще ги подпомогнат при търсенето на помощ, както и с набавянето на лекарства - при валидни рецепти, БЧК ще закупува лекарства и адаптирани детски млека, които са изписани от лекар. Психолози към екипа ще дават също консултации. Ще има и срещи във всички приемателни центрове, на които ще се разискват въпроси за нормите на поведение в България. От началото на годината до 24 октомври, 3004 са потърсилите закрила към Държавна агенция за бежанците, съобщи Мариана Стоянова, ръководител на ръководител на \"Бежанско-мигрантска служба\" към БЧК.Капацитетът на центровете на Държавната агенция е запълнен на 20-21 процента и в момента има малко над 1000 човека там. Получилите закрила, независимо дали статут на бежанец или хуманитарна закрила, са около 1500. Данните са от началото на тази година, но това са лица, които са били регистрирани още през предходните две години. Половината от тях са получили международна закрила, а другата половина хуманитарен статут. За първите девет месеца на годината БЧК е работил с получили закрила около 225 човека, предимно посещаващи курсове по български език. Най-голям е броят на хората, които са в процедура пред Държавната агенция за бежанците - над 4000 , защото не всички живеят в центровете на агенцията, има и на външни адреси, уточни Стоянова.", "date": "2017.11.02", "title": "БЧК ще подпомага мигранти със статут у нас"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%B1%D1%83%D0%BB-%D0%B4%D0%BE%D0%BD%D0%B4%D1%83%D0%BA%D0%BE%D0%B2-%D0%B4%D0%BE-20-%D0%BD%D0%BE%D0%B5%D0%BC%D0%B2%D1%80%D0%B8-news701909.html", "text": "До 20 ноември трябва да бъде пуснато движението по булевард \"Дондуков\", булевард \"Монтевидео\" и разширението на булевард \"Монтевидео\". Последното е до края на следващата седмица. Тогава приключва и ремонта на площада пред НДК\", заяви кметът на София Йорданка Фандъкова пред Нова телевизия. \"Радвам се много на гражданската активност. Защото така правим по-добър контрол. Приключихме доста обекти. Булевард \"Овча купел\", моста \"Чавдар\" и други. Които бяха ужасяващи\", допълни тя. \"На всички обекти изграждаме велоалеи. Всички сме за чистотата на въздуха, но като опре до мястото, през което минаваме, се обръщаме\", каза още Фандъкова. \"Проектът за \"Раковски\" имаше много пропуски и заради това бяха коригирани. Сложихме огледала пред сградата на Европарламента. Преди имаше постоянно спрени автомобили. А то е забранено. И сега стана лошо, защото там се появи велоалея\", допълни тя.", "date": "2017.11.02", "title": "Пускат движението по бул. \"Дондуков\" до 20 ноември"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B9-%D0%BE%D0%B3%D1%80%D0%B0%D0%B1%D0%B8-%D1%85%D1%80%D0%B0%D0%BC%D0%B0-%D0%BD%D0%B0-%D0%BE%D1%82%D0%B5%D1%86-%D0%B8%D0%B2%D0%B0%D0%BD-news702015.html", "text": "Полицията установи самоличността на крадеца, който ограби касите на храма  в приюта на отец Иван в Нови хан, предаде Нова тв. Охранителните камери в храма са заснели как мъжът взима всички пари от двете каси. Мъжът е на 45 години, бивш футболен треньор от Бургас. Той няма криминални регистрации. В момента полицията го издирва в няколко града.", "date": "2017.11.02", "title": "Полицията разкри кой ограби храма на отец Иван"}
{"url": "http://pik.bg/%D0%BE%D0%BF%D0%B0%D1%81%D0%BD%D0%B8-%D0%B2%D1%80%D1%8A%D0%B7%D0%BA%D0%B8-%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%BD%D0%B0%D0%BB%D0%B0%D0%B7%D0%B8-%D0%B1%D1%81%D0%BF-%D0%B2%D0%B5%D1%80%D0%B1%D1%83%D0%B2%D0%B0%D1%82-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B7%D0%B0-%D0%BC%D0%B0%D1%85%D0%B0%D0%BD%D0%B5-%D0%BD%D0%B0-%D0%BA%D0%BB%D0%B0%D1%81-%D0%BF%D1%80%D0%BE%D1%81%D0%BB%D1%83%D0%B6%D0%B5%D0%BD%D0%BE-%D0%B2%D1%80%D0%B5%D0%BC%D0%B5-news701951.html", "text": "Проведохме доста дълга среща с работодателските организации, спорихме, но не постигнахме съгласие. Те търсеха подкрепа за премахване на клас прослужено време, ние бяхме категорично против. Това каза пред журналисти в Народното събрание зам.-председателят на ПГ на БСП Драгомир Стойнев след среща с работодателски организации . „Също така и за премахването на минималните осигурителни прагове, с което също не сме съгласни, както и за премахване на по-голямото увеличаване на минималната работна заплата“, посочи той. „Не считаме, че на този етап това са най-важните теми в обществото. Особено когато сме в бюджетна процедура повече трябва да се говори за ефективност на изразходването на публичните средства“, коментира Драгомир Стойнев. „Трябва да се говори за реформи, които да доведат до устойчив икономически растеж и за политика, която да води до увеличение на доходите на работниците, което е свързано с по-качествено образование и здравеопазване“, каза още депутатът.", "date": "2017.11.02", "title": "ОПАСНИ ВРЪЗКИ! Бизнесът налази БСП! Вербуват социалистите за махане на \"клас прослужено време\""}
{"url": "http://pik.bg/%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news702012.html", "text": "ЦСКА ще бъде без капитана си Божидар Чорбаджийски в двубоя срещу Лудогорец в Разград. Мачът е насрочен за неделя (5 ноември) от 18:00 часа. Защитникът отпадна от групата за лагера заради травма в кръста, от която страда в последния месец. Той я получи по време на последната тренировка на националния отбор преди заминаването за Люксембург и поради тази причина не взе участие в някои двубои на ЦСКА. В последния мач със Славия Чорбаджийски отново е почувствал болки и след направен ядрено-магнитен резонанс лекарите са преценили, че той не може да играе в Разград, пише Новспорт\". Старши треньорът Стамен Белчев определи група от 20 футболисти за лагера преди дербито с Лудогорец. \"Червените\" заминаха днес за Албена, където ще се подготвят за важния сблъсък. Витаутас Черниаускас, Георги Китанов Антон Недялков, Николай Бодуров, Александър Барт, Александър Дюлгеров, Стойчо Атанасов Станислав Манолев, Кирил Десподов, Кевин Меркадо, Александър Георгиев, Кристиян Малинов, Рубен Пинто, Тиаго Родригес, Енрике Рафаел, Раул Лое, Кевин Кубемба, Милчо Ангелов, Фернандо Каранга, Густаво Кулма.", "date": "2017.11.02", "title": "Неприятна новина за \"червените\""}
{"url": "http://pik.bg/%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B2-%D1%85%D0%BE%D1%82%D0%B5%D0%BB-%D0%B2%D0%B5%D1%80%D0%BE%D0%BD%D0%B8%D0%BA%D0%B0-news701992.html", "text": "Поради представен болничен лист до 5 ноември от един от обвиняемите  - Пламен Н. и устно уведомление от адвокат Димитър Димитров беше отложено днешното заседание на Окръжен съд  - Варна за смъртта на четирима работници, участвали в разрушаването на хотел „Вероника“. Пламен Н. е от фирма „Бултранспорт груп“ ЕООД, подизпълнител на обекта, който бил координатор по здравословни и безопасни условията на труд и отговорник на срутилият се обект. Делото ще продължи на 8-и ноември от 09.00 часа. Междувременно е постъпила въззивна жалба до Апелативен съд – Варна от адвоката на Анита Ж., който обжалва присъдата „лишаване от свобода“ от 4 години и 6 месеца и размера на исковата молба на гражданския ищец (150 000 лв. ) Въззивна жалба до Апелативен съд – Варна е подадена и от Петранка Д. , наследник на починалия Николай Д. , в която се иска увеличаване на присъда „лишаване от свобода“, както и увеличение на размера по гражданския иск до максималния (300 000 лв.). Утре, Окръжен съд ще разгледа и внесено искане за промяна на мярка за неотклонение „задържане под стража“ в по-лека „домашен арест“ за Космас К. обвинен в убийството на таксиметров шофьор през април тази година близо до Каменар. В искането си към Окръжен съд адв. Жожев посочва, че 6 месеца и половина обвиняемият не е викан на разпит и с него не са извършвани процесуално-следствени действия. При определяне на мярката на неотклонение „задържане под стража“, Окръжен съд – Варна взе предвид факта, че Космас К. е без постоянен адрес във Варна и може да се укрие. Защитата на обвиняемия е предоставила декларация от майка му, че той има постоянен адрес в Дългопол, както и удостоверение за постоянен адрес.", "date": "2017.11.02", "title": "Отложиха делото за смъртта на четиримата работници в хотел \"Вероника\""}
