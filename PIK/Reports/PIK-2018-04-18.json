{"url": "http://pik.bg/%D0%B8%D0%B7%D0%B2%D0%B5%D1%80%D0%B3-%D1%82%D1%80%D0%BE%D0%B2%D0%B8-%D0%BA%D1%83%D1%87%D0%B5%D1%82%D0%B0-%D0%B8-%D0%BA%D0%BE%D1%82%D0%BA%D0%B8-%D0%B2-%D1%81%D0%BE%D0%BF%D0%BE%D1%82-news743659.html", "text": "Зоополицаи работят по сигнал за настъпила мистериозна смърт на четири кучета и три котки в сопотския квартал „Сарая“. Сигналът за забелязаните безжизнени тела на безстопанствените животни е подаден вчера в полицейското управление в Карлово. По случая е образувано досъдебно производство по чл. 325б, ал. 1 от НК. Разследването се осъществява под наблюдението на районната прокуратура в града на Левски. Сподели:", "date": "2018.04.18", "title": "Изверг трови кучета и котки в Сопот"}
{"url": "http://pik.bg/%D0%B2%D0%B8%D0%BF-%D0%B4%D0%BE-%D0%B2%D0%B8%D0%BF-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B8-%D0%B3%D1%83%D1%89%D0%B5%D1%80%D0%BE%D0%B2-%D1%81%D1%82%D0%B0%D0%BD%D0%B0%D1%85%D0%B0-%D0%BA%D0%BE%D0%BC%D1%88%D0%B8%D0%B8-%D0%BD%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B2-%D0%B3%D1%8A%D1%80%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news743569.html", "text": "Европейското пътешествие, на което Християн Гущеров поведе годеницата си Светлана Василева, продължава. След като разгледаха столиците на Сърбия, Австрия и Унгария, а след това посетиха и Солун, последните дни влюбените изкараха край тюркоазените брегове на Егейско море, пише \"Слава.бг\". Плеймейтката, както винаги, и в последните дни бе активна в \"Инстаграм\", но пропусна да отбележи локацията - явно е искала да запази в тайна къде точно се намират с Гущеров. Познавачи на ВИП-ризортите на Халхидики обаче рапознаха басейна, от който блондинката се пусна. Според тях луксозното място е част от комплекса \"Eagles Villas\". Баровските вили се намират сред средиземноморски градини, а всяка от тях разполага със собствен съвременен частен басейн. Вилите са разположени на красив хълм с изглед към невероятна гледка към залива и Атон. Бъдещата съпруга на Гущеров се пусна и от спалнята му, а гледката, с която в продължение на няколко сутрини са се събуждали, е незабравима - тюркоазените води и остров Амулиани. Баровските вили се намират на север от курортното градче Уранополи, в покрайнините на което се намира и имението на бившия президент Росен Плевнелиев. Сподели:", "date": "2018.04.18", "title": "ВИП ДО ВИП! Светлана и Гущеров станаха комшии на Плевнелиев в Гърция (СНИМКИ)"}
{"url": "http://pik.bg/%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8%D1%8F%D1%82-%D0%BA%D0%B0%D0%BD%D1%86%D0%BB%D0%B5%D1%80-%D0%B8-%D0%BF%D1%83%D1%82%D0%B8%D0%BD-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D1%81%D0%B8%D1%80%D0%B8%D1%8F-news743703.html", "text": "Австрийският канцлер Себастиан Курц и руският президент Владимир Путин обсъдиха по телефона деескалацията в Сирия и мерки за укрепване на доверието, предаде ТАСС, цитирана от БТА. \"Русия е супердържава и важен играч в Сирия\", написа Курц в Туитър. \"Затова Русия трябва да бъде въвлечена в актуалните усилия за мирно решаване на конфликта\", добави канцлерът. Той уточни, че в разговора с Путин за Сирия е наблегнал на възможните стъпки за укрепване на доверието към деескалацията и дипломатическите инициативи за решаване на конфликта. Австрия е готова да стане домакин на преговори за Сирия, добави Курц в социалната мрежа. \"Обсъдена беше ситуацията в Сирия, изострена в резултат на ракетния обстрел от страна на САЩ и техните съюзници\", съобщи пресслужбата на Кремъл. Двамата лидери са подчертали значението на оказване на хуманитарна помощ на сирийското население и са изразили готовност да съдействат за подновяване на преговорите под егидата на ООН между участниците в конфликта. Сподели:", "date": "2018.04.18", "title": "Австрийският канцлер и Путин обсъдиха ситуацията в Сирия"}
{"url": "http://pik.bg/%D0%BD%D0%B0-%D0%BA%D1%83%D1%86-%D0%BA%D1%80%D0%B0%D0%BA-%D0%B4%D0%B6%D0%B8%D0%BD%D0%BE-%D0%B1%D0%B8%D0%B0%D0%BD%D0%BA%D0%B0%D0%BB%D0%B0%D0%BD%D0%B0-%D0%B0%D1%81%D1%84%D0%B0%D0%BB%D1%82%D0%B8%D1%80%D0%B0-%D0%B4%D1%83%D0%BF%D0%BA%D0%B8-%D1%81%D0%BD%D0%B8%D0%BC%D0%BA%D0%B0-news743682.html", "text": "Брадърът Джино Бианкала влезе в ролята на служител на пътно строителство и се зае да ремонтира дупки пред блока на баба си. Победителят от риалити формата бе заснет да бърка цимент и да запълва ями на пътя. Папарашки кадри показват как мачото ремонтира, макар и с увреден крак. На помощ му се притекоха и някои съседи, пише \"Телеграф\". \"Често ходя до баба ми и тези дупки ме побъркваха. Честно да ви кажа, направо си почупихме колите със съседите. Накрая реших да взема нещата в свои ръце и повярвайте ми, не е никак трудно да си решиш проблемите. С мой приятел от квартала купихме цимент и започнахме да запълваме една по една дупките. Получи се\", разкрива Бианкалана. Той допълни, че се надява това да бъде добър пример и за други. \"Всеки може сам да си помогне, стига да иска\", каза още Джино. Подкрепа му оказали и много от съседите на баба му. \"Само един не беше съгласен и повиши тон, но после се разбрахме и дори си станахме партия\", с усмивка споделя Джино. Макар и с патерици и шина на крака, той успя да свърши работа за целия блок. Сподели:", "date": "2018.04.18", "title": "НА КУЦ КРАК! Джино Бианкалана асфалтира дупки (СНИМКА)"}
{"url": "http://pik.bg/%D1%83%D0%B4%D1%8A%D0%BB%D0%B6%D0%B8%D1%85%D0%B0-%D1%81%D1%80%D0%BE%D0%BA%D0%B0-%D0%BD%D0%B0-%D0%B4%D0%BE%D1%81%D1%8A%D0%B4%D0%B5%D0%B1%D0%BD%D0%BE%D1%82%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%B7%D0%B0-%D1%81%D0%BB%D1%83%D1%87%D0%B0%D1%8F-%D1%81-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%BD%D0%B0%D0%B4-%D0%B4%D0%B5%D1%86%D0%B0-%D0%B2-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news743662.html", "text": "С 2 месеца е удължен срокът на досъдебното производство за извършено престъпление в детската градина „Брезичка“ в Бургас. Случаят е от началото на годината, когато кадри, заснети с видеокамера, показаха как три възпитателки малтретират деца. Над 30 родители са разпитани в хода на разследването, а разпитите на персонала в детската градина продължават, информира още БНР за позабравения случай. По случая се очакват доклади от Отдела за закрила на детето, едва след това ще бъдат назначени и психологически експертизи. Сподели:", "date": "2018.04.18", "title": "Удължиха срока на досъдебното производство за случая с насилието над деца в детска градина \"Брезичка\""}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%B1%D1%80%D1%8A%D1%87%D0%BA%D0%B8%D1%82%D0%B5-%D0%BF%D0%BE-%D1%88%D0%B8%D1%8F%D1%82%D0%B0-%D1%81%D1%83%D0%BF%D0%B5%D1%80-%D1%80%D0%B5%D1%86%D0%B5%D0%BF%D1%82%D0%B0-news743564.html", "text": "Едни от най-коварните бръчки, които издават възрастта на всяка жена, са тези на врата, тъй като за тях не може да се каже, че са мимически. С цел да се подмлади кожата на врата редовно използвайте следната маска. Залейте 2-3 супени лъжици нарязан на ситно пресен магданоз с 1 чаена чаша горещо прясно мляко. После го сварете за не повече от 4-5 минути и прецедете готовия лосион. Докато е топъл, навлажнете обилно с него памучна кърпа и я увийте около врата си. Изчакайте 20-30 минути, след което изплакнете с топла вода. За още по-силен подмладяващ ефект повтаряйте процедурата всяка вечер преди лягане, като след това нанасяте овлажняващ нощен крем. Ефектът ще видите само за една седмица, а ако ритуалът за красота се превърне във ваша рутина, ще елиминирате бръчките само за месец. Сподели:", "date": "2018.04.18", "title": "Край на бръчките по шията, супер рецепта"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%82%D0%BE%D0%BD%D1%87%D0%BE-%D1%80%D1%83%D1%81%D0%B5%D0%B2-%D0%BF%D0%BE%D1%81%D0%BE%D1%87%D0%B8%D0%BB-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D0%B0-%D1%81%D0%B8-%D0%B4%D0%BD%D0%B8-%D0%BF%D1%80%D0%B5%D0%B4%D0%B8-%D0%B4%D0%B0-%D1%81%D0%B8-%D0%BE%D1%82%D0%B8%D0%B4%D0%B5-news743518.html", "text": "Дни преди да си отиде от този свят големия композитор Тончо Русев е посочил наследника си. Това споделя Христо Кидиков, който беше изключително близък с Русев. \"Той сам си го избра, като чу няколко негови песни. Това е младият композитор Камен Николов от Ловеч, носител на много награди\", заявява Кидиков, който допълва, че в момента работи с младото момче. Тончо Русев и Николов се познавали от дълго време, като големия композитор е слушал почти всичките песин на младежа. Когато чул последните му творения, Русев с успокоение въздъхнал и заявил: \"Вече спокойно мога да си ида, имам достоен заместник\", споделя още изпълнителят на \"Хей, живот, здравей, здравей\". Самият Камен Николов е автор на музиката и аранжимента на повечето нови песни в албума на Христо Кидиков - \"Михаела\". Николов творял мелодия и за постановки на Музикалния театър в Ловеч. Магистър е от Академията за музикално изкуство - Пловдив, със специалност \"Тонрежисура\". От 2009 година работи като оркестрант перкусионист в Общинския духов оркерстър - Ловеч. Със скромност Камен Николов споделя, че все още се смята за поклонник на Тончо Русев, а не за негов заместник. \"Времето ще покаже, дали думите на Тончо Русев са истина\", споделя Колев. Сподели:", "date": "2018.04.18", "title": "РАЗКРИТИЕ! Тончо Русев посочил наследника си дни преди да си отиде "}
{"url": "http://pik.bg/%D0%BB%D1%8E%D0%B1%D0%BE%D0%B2-%D0%BE%D1%82-%D1%80%D0%B0%D0%B7%D1%81%D1%82%D0%BE%D1%8F%D0%BD%D0%B8%D0%B5-%D0%B0%D0%BB%D0%B5%D0%BA%D1%81-%D1%80%D0%B0%D0%B5%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BD%D0%BE%D0%B2%D0%B8%D1%8F-%D1%81%D0%B8-%D0%BC%D1%8A%D0%B6-%D0%BA%D0%BE%D0%B9%D1%82%D0%BE-%D0%B7%D0%B0%D0%BC%D0%B5%D0%BD%D0%B8-%D0%B4%D0%B8%D0%B4%D0%B6%D0%B5%D0%B9-%D0%B4%D0%BE%D0%BD%D1%87%D0%BE-%D0%BF%D1%80%D0%B0%D0%B2%D1%8F%D1%82-news743383.html", "text": "Телевизионната водеща и певица Алекс Раева има връзка с българин, който живее в чужбина, вече близо година и половина, призна самата тя. Бившата изгора на Слави Трифонов и диджей Дончо обаче не е готова на жертвата да зареже живота си и кариерата, за да създаде семейство с настоящия си любим. \"Никога не съм си помисляла да зарежа всичко и да замина. В момента се чувствам силна в това, което правя и не би било много удачно. Виждаме се няколко пъти в месеца, нямаме нормалната връзка, в която постоянно да сме заедно и да живеем под един покрив. В началото ни беше трудно, защото дистанцията ти се вижда нещо ужасно. Но пък имаме много хубави спомени, защото всяко наше виждане е изпълнено с различни емоции и места. Има си дори и чар, защото по този начин си липсваме страшно много. Засега това е начинът ни на живот, който удовлетворява и двама ни\", признав Раева пред \"Лов Стайл\". Новият мъж на инспектор Силвия Желязкова от \"Полицаите от края на града\" е с година по-голяма от нея. Първата им среща е била на родна територия, след което двамата продължили да си комуникират онлайн. Александра засега не смята да разкрива самоличността на приятеля си, неотдавна се осмели само да го покаже в гръб по време на почивката им в Галисия (Испания). Следващите дестинации, към която двойката ще се отправи, са Индонезия и Филипини. Сподели:", "date": "2018.04.18", "title": "ЛЮБОВ ОТ РАЗСТОЯНИЕ! Алекс Раева проговори за новия си мъж, който замени диджей Дончо! Правят секс само в чужбина, защото... "}
{"url": "http://pik.bg/%D0%B4%D0%BE%D1%85%D0%BE%D0%B4%D0%B8%D1%82%D0%B5-%D1%80%D0%B0%D1%81%D1%82%D0%B0%D1%82-%D0%BF%D0%BE%D0%BB%D1%83%D1%87%D0%B0%D0%B2%D0%B0%D0%BC%D0%B5-%D0%BF%D0%BE%D0%B2%D0%B5%D1%87%D0%B5-%D0%BD%D0%BE-%D0%B8-%D1%85%D0%B0%D1%80%D1%87%D0%B8%D0%BC-%D0%BF%D0%BE%D0%B2%D0%B5%D1%87%D0%B5-news743696.html", "text": "Получаваме повече, но и харчим повече, показват данните на националната статистика. През 2017 г. общият доход на едно лице от домакинство е 5586 лева. Спрямо 2016 г. доходът ни се е увеичил с 8%. Основната част от тези над 5000 лева е от работна заплата и пенсии. Оказва се, че по-голямата част от парите, които изкарваме ги харчим.Разходите средно са 5217 лева, така, че като дръпнем чертата се оказва, че ни остават не повече от 370 лева средно. Пестим от разходите за алкохол и цигари, облекло и обувки. Харчим по малко и за културен отдих и образование и здраве. Най-много харчим за храна и безалкохолни напитки – над 1500 лева, за ток, вода и жилището, транспорт, данъци и социални осигуровки. Сподели:", "date": "2018.04.18", "title": "Доходите растат: Получаваме повече, но и харчим повече"}
{"url": "http://pik.bg/%D0%BF%D1%80%D0%B5%D1%87%D0%B8%D1%81%D1%82%D0%B5%D1%82%D0%B5-%D0%BA%D1%80%D1%8A%D0%B2%D1%82%D0%B0-%D0%B2-%D0%B4%D0%BE%D0%BC%D0%B0%D1%88%D0%BD%D0%B8-%D1%83%D1%81%D0%BB%D0%BE%D0%B2%D0%B8%D1%8F-news743528.html", "text": "Кръвта е „течната тъкан” на нашия организъм, която изпълнява куп важни функции: дишане, хранене, изхвърляне на преработените вещества. Тя е и основният преносител на хормоните, от нея зависи киселинно-алкалният баланс и постоянната температура на тялото. Кръвта ни предпазва от различните чужди агенти – микроби, вируси, бактерии. На практика от нея зависи състоянието на сърдечносъдовата система. По състав лимфата е близка до кръвта, а главните ѝ функции са хранителна и защитна. При увеличаване на лимфния поток се засилва процесът на обмяната на веществата. Пречистването на кръвта и лимфата от токсините и шлаките поне два пъти годишно е условие да поддържаме организма си в отлична форма. За целта вземете 2 кг цвекло, 2 кг моркови, 2 кг нар, 2 кг боровинки, 2 кг лимони и мед. От всеки продукт поотделно изцедете сок, след което ги смесете. Сокът от цвекло пригответе 3-4 часа преди смесването, затворете го в бутилка и го оставете в хладилника. След като изсипете в стъклен съд всички сокове, подправете с мед, затворете плътно и съхранявайте в хладилник. Консумирайте всеки ден на гладно по 50 мл от течността, разредена с топла вода, в продължение на десет дни, след което направете пет дни почивка. После продължете в същата дозировка още пет дни. Още една рецепта, изпълнима в домашни условия, е да приемате три пъти на ден по два грама джинджифил на прах, комбиниран с плодове на черница (може и от сладко) и сок от бъз, както и ежедневно да консумирате чесън. За по-добър ефект добавете в менюто си френско грозде, арония и киселец. Сподели:", "date": "2018.04.18", "title": "Пречистете кръвта в домашни условия "}
{"url": "http://pik.bg/%D1%81%D0%B5%D0%BB%D1%84%D0%B8-%D0%B2-%D0%B0%D1%81%D0%B0%D0%BD%D1%81%D1%8C%D0%BE%D1%80%D0%B0-%D0%B4-%D1%80-%D1%81%D1%82%D0%B8%D0%BB%D0%B8%D1%8F%D0%BD%D0%BE%D0%B2%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%BF%D0%BE%D0%BA%D0%B0%D0%B7%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%BE%D1%82%D0%BE-%D1%81%D0%B8-%D0%BA%D0%BE%D1%80%D0%B5%D0%BC%D1%87%D0%B5-%D1%81%D0%BD%D0%B8%D0%BC%D0%BA%D0%B0-news743684.html", "text": "Д-р Галя Стилиянова от \"Откраднат живот\" не спира да работи, макар да е в напреднала бременност. Ралица Паскалева, както е истинското име на актрисата, играеща перфектно ролята си на гинеколог в лекарската тв сага, си щракна селфи пред огледалото. Красавицата вкъщи залага на удобния анцуг, който всъщност е специален, тъй като е с българския флаг и числото 13 - номера, с който играе половинката й волейболиста Теодор Салпаров. Благодарение на фотото феновете й успяха да зърнат наедрялото й коремче, пише \"Хотарена\". През март месец Ралица обяви публично, че е бременна и че знае пола, но иска да го запази в тайна. Нейни почитатели във \"Фейсбук\" са убедени, че бебчето ще бъде момче. Очаква се актрисата да роди през лятото, но кога точно - не е известно, тъй като тя не желае да навлиза в подробности. И макар, че най-топлият сезон идва съвсем скоро, Паскалева се чувства повече от добре и продължава да работи на снимачната площадка. Сподели:", "date": "2018.04.18", "title": "СЕЛФИ В АСАНСЬОРА! Д-р Стилиянова от \"Откраднат живот\" показа бременното си коремче (СНИМКА)"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B2-%D1%81%D0%B5%D0%BA%D1%82%D0%BE%D1%80-%D0%B1-%D0%B4%D0%B5%D1%81%D0%B5%D1%82%D0%BA%D0%B8-%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%BD%D0%B5%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-news743702.html", "text": "Десетки привърженици на \"Левски\" са в ареста във връзка с тежкия инцидент на дербито с ЦСКА, при който полицайка пострада тежко. Жената бе ранена от хвърлена бомбичка и е подложена на спешна операция в ИСУЛ. Съществува опасност тя да загуби зрението на едното си око. Полицайката се е намирала в един от входовете на стадиона заедно със свои колеги. Хвърлената бомбичка е счупила стъклото на вратата. Парчета от въпросното стъкло са попаднали в окото на пострадалата, предава Би Ти Ви. Органите на реда проведоха безпрецедентна акция в сектор \"Б\" на стадион \"Васил Левски\", където по традиция се разполагат \"сините\" фенове. Те пропускаха зрителите един по един след щателна проверка, а заподозрените бяха отведени в районното. \"От камерите имаме описание на външния вид на извършителя. Всички, които отговарят на това описание, са отведени са разпити в районното управление. Работим по горещи следи и веднага опитваме да установим всички лица, които отговарят на описанието като дрехи и външен вид\", заяви заместник-директорът на СДВР старши комисар Антон Златанов. \"Изключително неприятен, грозен инцидент. Бомбичка, самоделно направена - не говорим за пиратка. Мога да кажа, че ако нямаше врата и стъкло, което да се счупи, най-вероятно пораженията по колегите щяха да са по-тежки, защото бомбичката щеше да падне върху техните тела\", допълни Златанов. \"Разговаряхме с тарторите от агитката на Левски, те се разграничават от това поведение. Уж ще съдействат. Но ние разчитаме на себе си да открием извършителя. Ще действаме възможно най-твърдо. До момента задържахме няколко десетки лица, които отговарят на описанието. Започваме да филтрираме. Не знам на какво се дължи тази с нищо непредизвикана агресия на това лице\". Сподели:", "date": "2018.04.18", "title": "Акция в сектор \"Б\"! Десетки фенове на Левски в ареста заради ранената полицайка "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B8%D0%B5%D1%85%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news743698.html", "text": "Негово Светейшество Българският Патриарх Неофит е приет по спешност в болница \"Токуда\", предаде БНТ. Състоянието на главата на Българската Православна Църква е определено като \"стабилно\". От болницата съобщават единствено, че това е във връзка с обостряне на симптоми на хроничните здравословни проблеми, които от няколко години има той. Утре в 9 часа от лечебното заведение ще дадат брифинг за здравето на Негово светейшество. Сподели:", "date": "2018.04.18", "title": "ИЗВЪНРЕДНО В ПИК! Приеха Патриарх Неофит в болница!"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2-%D0%BD%D0%B0%D0%BD%D0%BA%D0%BE%D0%B2-%D1%81%D1%80%D0%B0%D0%B7%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B8%D0%B5-%D1%81%D0%BC%D0%B5-%D0%BE%D1%82-%D1%81%D0%B2%D0%B5%D1%82%D0%BB%D0%B0%D1%82%D0%B0-%D0%B0-%D0%BD%D0%B5-%D0%BE%D1%82-%D1%82%D1%8A%D0%BC%D0%BD%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%E2%80%93-%D0%B4%D0%BE%D1%80%D0%B8-%D0%B8-%D1%82%D1%83%D0%BD%D0%B5%D0%BB%D0%B8-news743602.html", "text": "Нормално е да поискаме среща с президента на Р България и в рамките на нашата компетентност да отговорим на неговите притеснения и да осветлим съответно политиките и темите, за които той говори, че има тъмнина и в които той лично е на тъмно. Това каза на брифинг в Министерския съвет министърът на регионалното развитие и благоустройството Николай Нанков. „Беше цитиран и Гьоте, но той казва, че там, където има много светлина, се появяват и много сенки. Бъдете сигурни, че ние сме от светлата, а не от тъмната страна в случая, тъй като отдавна сме на сцената. Ще се изразя образно, че вече в нашите компетенции дори и тунелите започнаха да стават светли. Две от темите в компетенциите на МРРБ в лекцията на президента в УНСС бяха засегнати. Едната от тях е санирането, а другата – пътното строителство. Ще призова на среща с президента, ако той ни удостои с такава, да бъде осветлена и ясно и категорично да бъде заявена позиция така, както и колегите от БСП, критикувайки вече три години програмата, така и от него, програмата трябва ли да я има, или трябва да бъде спряна“, коментира Нанков. Той уточни, че трябва да се разбере дали са „за“ или „против“ програмата, за да стане известна точната им позиция и МРРБ да предприеме действия. „Може би ще приемем част от аргументите и евентуално трябва да дебатираме за нейното бъдеще, но да знаем точно какви са – критика с конкретни предложение или просто критика заради самата критика. Появи се една нотка да противопоставим политиката по саниране, жилищната политика като глобална тема на газификацията с публичен ресурс на частните домове. Това е една доста опасна тема. Бих призовал компетентния екип на президента Радев да бъде така добър да направи подобен сравнителен анализ между ползите между програмата за саниране и между газификацията на частните жилища с публичен ресурс. Това произлезе като съждение думите му“, каза още регионалният министър. Сподели:", "date": "2018.04.18", "title": "КУЛТОВ! Нанков срази Румен Радев: Ние сме от светлата, а не от тъмната страна – дори и тунелите започнаха да стават светли"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%BE%D0%B4-%D1%81%D1%82%D1%80%D0%B0%D0%B6%D0%B0-%D0%B1%D1%80%D0%B0%D1%82%D0%BE%D1%83%D0%B1%D0%B8%D0%B5%D1%86-%D0%B2-%D1%8F%D0%BC%D0%B1%D0%BE%D0%BB-news743632.html", "text": "По искане на Окръжна прокуратура – Ямбол, съдът задържа под стража Петър П.(на 61г.). Той е обвинен за това, че на 14.04.2018г. в с. Правдино, общ. Стралджа, обл. Ямбол, с огнестрелно оръжие – пистолет, умишлено е умъртвил своя брат – престъпление по чл.116, ал.1, т.6, предл.1, вр. чл.115 от НК. Според прокурора е налице обосновано предположение за това, че Петър П. е извършил престъплението, в което е обвинен. Представителят на държавното обвинение е категоричен, че Петър П. може да се укрие или да извърши ново престъпление. Съдът прие мотивите на прокурора и задържа под стража обвиняемия. Определението на Окръжен съд – Ямбол подлежи на обжалване пред Апелативен съд - Бургас. Сподели:", "date": "2018.04.18", "title": "Задържаха под стража братоубиец в Ямбол"}
{"url": "http://pik.bg/%D1%81%D0%BE%D0%BB%D0%B5%D0%BD%D0%B0-%D0%B3%D0%BB%D0%BE%D0%B1%D0%B0-%D0%B7%D0%B0-%D0%BC%D1%83%D0%B7%D0%B8%D0%BA%D0%B0%D1%83%D1%82%D0%BE%D1%80-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%BE%D0%B1%D0%BE%D1%81%D0%BD%D0%BE%D0%B2%D0%B0%D0%BD%D0%BE-%D0%BF%D1%80%D0%B5%D0%BA%D1%80%D0%B0%D1%82%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D0%B1%D0%BD%D1%80-news743674.html", "text": "Комисията за защита на конкуренцията (КЗК) обяви днес, че налага глоба от 56 678 лв. на „Музикаутор“ заради злоупотреба с господстващо положение при необоснованото прекратяване на договорни отношения с Българското национално радио (БНР). Прекратяване на договора с БНР в началото на миналата година възпрепятства излъчването на музика от репертоара на сдружението в ефира на Радиото. В решението на КЗК се казва, че с тези си действия Сдружението за колективно управление на авторски права „Музикаутор“ „може да предотврати, ограничи или наруши конкуренцията и да засегне интересите на потребителите“. В него се посочва още, че необоснованото прекратяване на договорните отношения с БНР препятства осъществяваната от Радиото дейност. Решението може да бъде обжалвано в 14-дневен срок. Предмет на проучване в производството на КЗК е поведението на „Музикаутор“ във връзка с прекратяване на договора с БНР от 19 декември 2011 г. за разрешаване използването на музикални и литературни произведения по радио. Договорът беше прекратен от 1 януари 2017 г., заради което за БНР последва невъзможност да използва в програмите си репертоара на Сдружението. КЗК прави извод, че прекратяването на действащия договор е начин за постигане на исканите от „Музикаутор“ условия за определяне размера на дължимите му лицензионни възнаграждения. Чрез прекратяването на договора с БНР „Музикаутор“, като предприятие с господстващо положение, лишава Националното радио от възможност за ефективно конкуриране на пазара. Сподели:", "date": "2018.04.18", "title": "Солена глоба за \"Музикаутор\" заради необосновано прекратен договор с БНР"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B8%D1%82%D0%B5-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8-%D0%BE%D1%82-%D0%B3%D0%B5%D1%80%D0%B1-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%82-%D0%BF%D0%B0%D1%80%D1%82%D0%B8%D0%B8%D1%82%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BB%D0%B8-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-%D0%B4%D0%B0-%D0%BF%D0%BE%D0%B5%D0%BC%D0%B0%D1%82--news743654.html", "text": "Настояваме политическите сили, които системно подкрепят действията на кмета на район \"Младост\", да поемат своята отговорност пред гражданите, заявяват общинските съветници от ГЕРБ. Изнесените факти от Специализираната прокуратура за тежка форма на корупция и административен произвол на кмета на район \"Младост\" будят основателно възмущение, се заявява в позиция на общинските съветници от ГЕРБ по повод задържането на районния кмет Десислава Иванчева. Разчитаме на компетентните органи да извършат пълно разследване на обстоятелствата и да установят обективната истина, се отбелязва в позицията. В нея се посочва, че противодействието на корупцията може да се случи единствено с проявата на нетърпимост и с активното участие на всеки гражданин, с подаване на конкретни сигнали до институциите при всеки случай. Групата на ГЕРБ в СОС е доказала, че работи с всеки един демократично избран районен кмет, който се ръководи от интересите на гражданите, без значение от коя политическа сила е издигнат. В случая с кмета на район \"Младост\" липсата на управленски капацитет и некомпетентност налагаше многократно комисиите на СОС да разглеждат сигнали за забавени процедури. Съдействали сме за законосъобразното изпълнение на задълженията й на кмет, посочват общинските съветници от ГЕРБ. Показали сме, че поемаме отговорност и при най-малкото съмнение за нарушено доверие, защото отговорността в политиката се носи, а не се бяга от нея, заявяват те. Затова настояваме политическите сили, които системно подкрепят действията на кмета на район \"Младост\" - представителите на ДСБ, БСП, Зелените, Нормална държава на Георги Кадиев, да поемат своята отговорност пред гражданите. В момента те дължат отговори - защо не са подавали сигнали до компетентните институции, след като сега твърдят, че са имали такава информация, защо не са поискали оставката й, защо не настояват за пълно съдействие с разследването, пише в позицията. Не приемаме политически лидери да наричат борбата с корупцията активно мероприятие и да дискредитират българските правораздавателни институции, това няма да изчисти гузната им съвест, заявяват още общинските съветници от ГЕРБ. Сподели:", "date": "2018.04.18", "title": "Столичните съветници от ГЕРБ настояват: Партиите, подкрепяли кметицата на \"Младост\", да поемат отговорност"}
{"url": "http://pik.bg/%D0%BA%D1%8C%D0%BE%D1%82%D0%B5%D0%BA-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-%D0%BC%D1%83%D1%82%D1%80%D0%B0-%D0%BF%D1%80%D0%B5%D0%B1%D0%B8-%D0%B6%D0%B5%D1%81%D1%82%D0%BE%D0%BA%D0%BE-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B1%D0%B8%D0%B2%D1%88-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D0%BB%D0%B8%D1%82%D0%B5%D0%BA%D1%81-%D1%81%D0%BD%D0%B8%D0%BC%D0%BA%D0%B8-news743604.html", "text": "Тъмни облаци надвиснаха над семейството на бившия треньор на Литекс Драголюб Беквалац. Дъщерята му Наташа, която е певица в Сърбия, е била пребита от съпруга си - хулиган с тъмно минало. Лука Лазукич пребил Нашата Беквалац от бой, въпреки че само преди месец и половина тя му роди дете. \"Удряше ме навсякъде. Даже и по раната на цезаровото сечение. Бе пиян на кирка, влачеше ме за косата като парцал. Искаше да му дам пари\", със сълзи на очите твърди пред ченгетата дъщерята на Беквалац. \"Биеше ме с ръце и крака. По едно време започна и да ме души. Не искам никога повече да го видя\", зарича се поп певицата, която е с два неуспешни брака зад гърба си. Лука Лазукич е бил задържан в дома им в елитния квартал \"Дедине\". Наташа Беквалац е подала молба за развод, пише ежедневник. Сподели:", "date": "2018.04.18", "title": "КЬОТЕК В БЕЛГРАД! Мутра преби жестоко дъщерята на бивш треньор на Литекс (СНИМКИ)"}
{"url": "http://pik.bg/%D0%BF%D0%BE%D0%B2%D0%B8%D1%88%D0%B0%D0%B2%D0%B0%D1%82-%D0%B4%D0%B2%D0%BE%D0%B9%D0%BD%D0%BE-%D0%BA%D0%B0%D0%BF%D0%B0%D1%86%D0%B8%D1%82%D0%B5%D1%82%D0%B0-%D0%BD%D0%B0-%D0%BF%D1%8A%D1%82%D0%BD%D0%B8%D1%86%D0%B8-%D0%B8-%D1%82%D0%BE%D0%B2%D0%B0%D1%80%D0%B8-%D0%BF%D0%BE-%D0%B6%D0%BF-%D0%BB%D0%B8%D0%BD%D0%B8%D1%8F%D1%82%D0%B0-%D0%BF%D0%BB%D0%BE%D0%B2%D0%B4%D0%B8%D0%B2---%D0%B1%D1%83%D1%80%D0%B3%D0%B0%D1%81-news743638.html", "text": "След завършването на тягови подстанции (ТПС) Ямбол, Карнобат и Бургас, увеличаваме двойно електрозахранването и капацитета на жп линията между Пловдив и Бургас. Това заяви ръководителят на Управляващия орган на ОП “Транспорт и транспортна инфраструктура” (ОПТТИ) Галина Василева, по време на официална церемония за откриване на трите обекта, която се състоя вчера в гр. Ямбол. Модернизацията на тяговите подстанции е част от проект, финансиран от ОПТТИ 2014-2020. Общата му стойност е приблизително 21 млн. лева, а обновените съоръжения осигуряват електрозахранването на 145-километровия участък между гр. Кермен и гр. Бургас. “Тези съоръжения са само част от по-мащабен проект за модернизация на жп линията от Пловдив до Бургас, който включва още обновяване на няколко жп отсечки и нови системи за сигнализация и телекомуникации”, посочи Галина Василева. Тя допълни, че в момента се изпълнява втория етап на проекта, на индикативна стойност над 700 млн. лева от ОПТТИ и включва над 30 договора за изпълнение на различни дейности. “Първата фаза на проекта беше стартирана от министър Ивайло Московски, като ръководител на ОП “Транспорт”. За този десетгодишен период той оказва голяма подкрепа за изпълнението на всички инфраструктурни проекти по програмата”, заяви още Василева. Друг обект, който беше открит днес е модернизираната железопътна отсечка Стралджа – Церковски, която също е част от направлението Пловдив – Бургас. Осигуреното финансиране за този жп участък, по линия на ОПТТИ, е 4,2 млн. лева, а средната скорост на трасето е 145 км/ч. По думите на Галина Василева това е първата рехабилитирана отсечка, която откриваме в този програмен период, а през следващата година се очаква да бъде завършен и участъкът Скутаре – Оризово, с дължина 26 км. Сподели:", "date": "2018.04.18", "title": "Повишават двойно капацитета на пътници и товари по жп линията Пловдив - Бургас"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3-%D1%81-%D0%B3%D0%BE%D1%80%D0%B5%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B0%D0%BF%D1%80%D0%B8%D0%BB-%D0%BD%D0%B5%D0%BE%D0%B1%D0%B8%D1%87%D0%B0%D0%B9%D0%BD%D0%BE-%D1%82%D0%BE%D0%BF%D0%BB%D0%BE-%D0%B2-%D0%B7%D0%B0-news743499.html", "text": "Лятото дойде. Дните ще са топли, но ще влиза и студен въздух. Вече са характерни пролетните валежи, които са петнисти, защото на някой места вали, на други не. Това ще продължи днес и утре (18-19 април). Това заяви климатологът д-р Анастасия Стойчева от НИМХ-БАН пред БНТ. \"До петък ще приключат дъждовете и ще влезе студен въздух, тогава температурите ще са най-близки до нормалните за април. Събота и неделя времето ще е много хубаво\", разкри още климатологът. \"Температурите доста ще се повишат. Ще се чуе и за необичайно топло време в Западна България. В Югозападна България температурите ще са над нормата. Следващата седмица (23-29 април) времето ще е хубаво, но във вторник може би ще има леко понижаване на температурите\", каза тя. \"До 1 май не се очакват по-ниски температури от 5 градуса, и то по ниските места в страната\", завърши д-р Анастасия Стойчева. Сподели:", "date": "2018.04.18", "title": "ЕКСКЛУЗИВНО! Климатолог с гореща прогноза за времето до края на април! Необичайно топло в Западна България, до 1 май температурата няма да пада под 5 градуса"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%B0%D1%80%D1%85%D0%B8%D1%82%D0%B5%D0%BA%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%B4%D0%B0%D0%BB-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B6%D0%B0%D0%BB%D0%B1%D0%B8-%D1%81%D1%80%D0%B5%D1%89%D1%83-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-news743699.html", "text": "Главният архитект на София Здравко Здравков вече е дал жалби от инвеститори на прокуратурата. По думите му жалбите при него от страна на инвеститори зачестяват преди повече от два месеца, предаде Би Ти Ви. „Поредица от жалби на инвеститори, които бяха сложени „на трупчета” по отношение техните преписки. Това са, първо, градоустройства, преписки по изработване на подробни устройствени планове, разрешения за строеж, незаверени планове за безопасност и здраве”, казва Здравков. Днес той свидетелства, че разговори с Иванчева заради забавянията са водени неколкократно. „При всяко едно идване се намира конкретно обяснение, намират се формални поводи. Но всички тези процедури бяха забавени изключително умишлено, което създава голямо напрежение в района”, добавя Здравков. Жалбите от бизнеса са предадени на прокуратурата. В тях нямало конкретни данни за корупция, разказва главният архитект. „Няма намек, но когато една процедура законово трае 14 дни, а вие я извършвате за 7 месеца, очевидно се създава такова впечатление”, посочва още той. Бившият заместник на Иванчева Никола Вапцаров също говори за умишлено забавяне. „Ремонт на площадка, градина, смяна на дограма. Уж се правят доброволно, но се поставя условие, че няма да му бъде пусната документацията, докато „нещото” не направи”, обяснява той. Вапцаров напуска районното кметство миналата година. Сигнал до прокуратурата не е подавал. Сподели:", "date": "2018.04.18", "title": "Главният архитект на София дал на прокуратурата жалби срещу кметицата на \"Младост\""}
{"url": "http://pik.bg/%D1%81%D0%BA%D1%80%D0%B8%D1%82%D0%B0-%D0%B2%D0%BE%D0%B9%D0%BD%D0%B0-%D0%BE%D1%81%D1%82%D1%80%D0%BE%D1%82%D0%BE-%D0%BF%D0%B5%D1%80%D0%BE-%D0%B3%D0%B5%D0%BE%D1%80%D0%B3%D0%B8-%D0%B0%D1%82%D0%B0%D0%BD%D0%B0%D1%81%D0%BE%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B7%D0%B0-%D1%86%D1%81%D0%BA%D0%B0-news743626.html", "text": "- Благодаря първо за предоставената ми възможност от една толкова популярна медия като ПИК да спомена и за моето участие в грандиозното честване на 70-годишния юбилей на ЦСКА. По този повод излиза моята книга \"Феноменът ЦСКА\", която е своеобразно продължение на т.нар. \"Червена библия\", която се публикува преди 10 години по повод 60-ата годишнина на \"армейския\" клуб. Иска ми се да споделя с читателите, че съм се опитал да представя един по-различен ракурс към големия празник. Разбира се, в книгата е отделено достатъчно място на славната история на ЦСКА, на галерията от велики футболисти, незабравими европейски епопеи, титли, купи, успехи и грандиозни фигури от ранга на Христо Стоичков, Димитър Бербатов, Димитър Якимов, Димитър Пенев, Иван Колев, Петър Жеков и т.н. В същото време съм се опитал да представя една друга гледна точка към историята, не толкова празнична и фанфарна, колкото реалистична и полемична. С акцент върху драматичните моменти от летописа на великия \"армейски\" тим. Какво имам предвид - като червена нишка през цялата книга преминава сюжетът за необявената война срещу ЦСКА, която тръгва още от 1948 година, когато на финала на републиканското първенство по онова време новороденият \"червен\" отбор надвива фаворитите от Левски София с шампионския гол на Нако Чакмаков, но забележете - победените отказват да поздравят победителите. Това е негласният сигнал, първият залп от необявената война срещу ЦСКА, която продължава до наши дни. През служебно отнетата титла - 1953 година, през съдийския произвол през 70-те, 80-те години, през финала за Купата през 1985-а, когато \"армейците\" платиха чужди грехове. За да стигнем до криминалния преход, когато ЦСКА бе анатемосан като \"комунистически отбор\" и стана потърпевш на целия произвол, който се стовари върху обществото от страна на официалната и паралелната държава. За да стигнем до отнемането на лиценза за Шампионска лига през 2008-а и заточението в Трета дивизия след фалита на АД-то през 2015 година. Всичките тези факти, събития, личности и обстоятелства са преплетени с политическата конюнктура у нас през изминалите 70 години, а и преди това. Тъй като организираният футбол в България се играе още от преди близо век и още тогава в зората на играта са заложени някои от схемите и системите, които продължават да тежат и до днес. И така тази книга е огледало на спорта като неизменна част от социалните, исторически и политическите процеси у нас през 20 и 21 век. - Книгата ще се появи на 19 април, четвъртък, тази година. И ще може да бъде намерена в цялата мрежа от книжарници в страната. Освен това, естествено \"червената\" публика, пък и всеки желаещ - ще може да я намери във фен-магазина на стадион \"Българска армия\". Както и по време на големите празненства на 5 май тази година, на стадиона в \"Борисовата градина\". Използвам случая да обявя, че ще имам удоволствието да подаря книги на детско-юношеската школа на ЦСКА, за да могат младите \"армейци\" да се запознаят още от ранна възраст с великата история на своя клуб. - ЦСКА се намира в подножието на своя исторически връх. След като е на второ място в класирането и в една проблемна позиция спрямо турнира за Купата на България. Тъй като ние говорим с вас седмица преди реванша за Купата срещу Левски. Т.е ЦСКА се намира в подножието на своя исторически връх, защото е ясно, че стандартите на \"армейския\" тим още от неговото създаване при първородната шампионска титла от 1948 година насам са били винаги най-високи. ЦСКА все още има да извърви известен път докато се върне на своята историческа позиция, но тук трябва много, много дебело да се подчертае, с една изключително сериозна линия и удивителна, че ЦСКА се издигна, възроди от пропастта или пепелта. След всичко, което се случи през последното десетилетие - и отнемането на лиценза за Шампионската лига през 2008-а, и след фалита на търговското дружество през 2015 година. И оттогава ЦСКА се завърна в елита и с изключително бързи темпове наваксва това, което бе загубено през последните години. И фактът, че до последно се сражава за титлата със служебния първенец от Делиормана, който се ползва с всички възможни и невъзможни преференции, аванти и бонуси от Системата (каквото и да означава това), е доказателство, че ЦСКА е на прав път под ръководството на Гриша Ганчев. Който наистина направи чудеса и що се отнася до базата, и до детско-юношеската школа, и до структурирането на клуба и неговото управление, и до селекцията, и т.н. Всеки нормален човек, който познава спортната материя може да прецени какви усилия, средства, какъв професионализъм, каква изпреварваща мисъл и идея трябва да бъдат вложени, за да се навакса жестокото, чудовищното, самоубийственото пропадане, което сполетя ЦСКА при управлението на т.нар \"гърнета\" и при Лупи. От 2015 година, откакто Гриша Ганчев влезе на \"Армията\" траекторията е само нагоре. Споменах - база, школа, клубна структура, селекция и т.н. За да стигнем до това положение ЦСКА да води битка на два фронта - за Купата и за първенството. При положение, че срещу отбора продължава да се води необявената война, за която пиша на дълго и на широко в книгата \"Феноменът ЦСКА\". Необявената война, която се води по всевъзможни фронтове, помислете сами какво се случва. Служебният шампион от Делиормана има словом и цифром тази пролет - 2 сериозни мача, срещу ЦСКА. Погледнете какво се случи онзи ден на \"Герена\" - полуизмислена дузпа срещу Левски, насред стадиона на \"сините\" и никой от общността на клуба не казва гък. Просто вековният клуб, срещу който винаги съм полемизирал, изведнъж ми става жал за него - при положение, че този славен български отбор, наричан Левски София, се оказва в ролята на един подизпълнител, подгласник на фирмения проект от Делиормана. И представете си - никой от \"синята\" общност не казва една думичка за полуизмислената дузпа. Не протестира, дори напротив. След края на мача - радостни възгласи за това, че \"зелените\" са победили \"сините\" за сметка на ЦСКА. Представяте ли си докъде са стигнали нещата с деформацията на българския футбол, откакто се появи проектът от Делиормана? Представете си, че тази дузпа за ръката или ръчичката на Вутов беше свирена в мач срещу ЦСКА за първенство или за Купата, щеше да настане Трета световна война, пред която историите със Скрипал и с химическата атака, фалшива разбира се в Сирия, щяха да ни изглеждат като детска играчка. Но сега - цветя и рози, пълно спокойствие, идилия, всички са доволни, щастливи в кръга на мъжката дружба - сподвижниците и съдружниците от \"Герена\" и Делиормана, и всичко е наред. Казвам това, за да се разбере веднъж завинаги - каква жестока битка се води срещу ЦСКА. Не битка, а война. Имаме - един служебен, капариран шампион, както каза Гриша Ганчев, от Делиормана. Имаме подизпълнител - не кой да е, а вековният клуб от \"Герена\" с цялата му политическа, финансова, корпоративна и задкулисна сила. Имаме \"гелосани\" медии. Имаме сателити, които играят със свалени гащи - тип \"Коматево\". Имаме съдии, които свирят дузпи в 90-ата минута - както срещу Септември в Разград. Имаме чиновници, Кучевци в БФС, които преследват футболистите на ЦСКА не само за нарушения на терена, но и за неправилно дишане или по член \"банан\" извън терена, както се провежда расовата дискриминация и сегрегация срещу Каранга, който си позволява да чества своите голове по един нестандартен начин без да засяга никого конкретно. В тези условия една шампионска титла на ЦСКА - към днешна дата, би била по-голямо чудо, отколкото първото място на Лестър във Висшата лига преди 2 години, защото все пак в Англия се играе по някакви спортни правила. Докато тук спортът е изместен от съвсем други не спортни обстоятелства, схеми, конфигурации, системи, конспирации. Така, че в тези условия ЦСКА прави под ръководството на Гриша Ганчев не много, а свръхмного. Връщам се към вашия въпрос за това - къде е ЦСКА в момента. Клубът е близо до връщане към собствения си връх. Ако не тази година - ще стане догодина. Ако не догодина - ще стане по догодина, дай Боже. Но това е неизбежен процес, тъй като ЦСКА има една огромна социална сила, един огромен морален и социален, духовен ресурс. С тези 70 славни години, с титли и драми, с триумфи и трагедии, ЦСКА има най-вече един огромен социален актив - благодарение на своята несравнима публика. И аз призовавам \"червените\" фенове - независимо от това дали ЦСКА ще завърши на първо или второ място, дали ще спечели Купата или не, да напълним стадион \"Васил Левски\" на 5 май по време на големия празник, защото на този ден ще се чества не просто някаква титла, купа или някакво класиране и точки и т.н. Ще се чества една легенда, митология, една социална институция, която от 70 години създава не само велики спортисти и спортни постижения, но и една ценностна система, която обединява 10 поколения българи. - Това е, колега Илиев, все едно да се коментира имагинерната химическа атака онзи ден, за която Запада обвинява Сирия. И за която в Агенция ПИК излязоха поредица интересни материали. С агресията и геноцида, които бяха проведени от \"Цивилизацията\" в Ирак и струваха 1 милион човешки живота. Точка по този въпрос. Нещата са много прости - вие споменавате за Натанаел и Антонио Вутов, а да продължавам ли с това колко пъти същият Натанаел Пимиента и Сисиньо пред погледите на огромна аудитория, телевизионна, направиха покушения срещу Меркадо от ЦСКА в един от мачовете, срещу играчи на Левски, на Берое. Спомняме си не толкова отдавна едно настъпване. Ами кикбокса, който играе Моци. Спомняте ли си какво направи Моци срещу Николич от ЦСКА? Натрупват се толкова неща. Спомняте ли си измислената дузпа, онзи ден, срещу Септември в 90 и ентата минута, както споменах, а срещу Верея засади и дузпи? И срещу Славия, и срещу Витоша, и срещу кого ли не и кого ли не. Това не отрича качествата на скъпите футболисти на проекта от Разград. Само един Швиерчок струва 1 500 000 евро според информация в медиите, да не говорим за заплатата му от 30-40-50 хиляди евро на месец, вероятно подгласник на Левандовски в националния отбор на Полша, ще го заслужава. Погледнете при това раздаване на огромни пари по цялата схема и система, естествено е, че чиновниците, Кучевците от БФС, естествено, че свирките от типа на тези, които обслужват \"каузата\" - всички са зависими, всички са вътре в кюпа, в играта, всички са функция на този огромен финансов оборот, който се върти покрай т.нар. - национална кауза от Разград, в която забележете - има един единствен наш сънародник - Дяков сред 10 чужденци (при титулярите). И Дяков да е жив и здрав - момчето, предполагам, че от началото на новия сезон и той ще отпадне от абонирания първенец, капарирания шампион както каза Гриша Ганчев. Е това ли е националната кауза? Каква е тази национална кауза с 300 души на мач в Разград, с агитка от 30-40 хора с кебапчета и бира из страната и със селфи-публика по време на европейските двубои? Всеки има право да осъществява проект, щом проектът е успешен, щом носи пари и има успех в Европа - значи има право на съществуване. Но когато говорим за национална кауза, за приоритети, за достойнства, все пак трябва да знаем, че футболът е за хората. И затова в момента ЦСКА, независимо дали ще завърши на първо или на второ място, ще спечели ли Купата, ЦСКА има достатъчно титли и купи, по-важно е феновете, \"червените\" да отпразнуват огромния, грандиозния юбилей на своя велик отбор като признание за поколенията, признание за традицията, историята. Като изживяване на собствената морална идентификация, идентичност. И да се разбере, че това, което прави ЦСКА в битката срещу проекта от Делиормана, това е битка за автентичността на българския футбол. Защото не може ЦСКА да завършва 3 мача поред с човек по-малко срещу проекта. Не може да се гаврят с вековния Левски насред \"Герена\" и \"сините\" фенове да бъдат щастливи затова, че помагат на Делиормана срещу \"Армията\". Не може Локомотив София да е в \"Б\" група, дано влезе в \"А\". - Именно, не може Славия да вегетира. Не може футболът в центрове - в Югозападна България, да не говорим за Северна България - да не фигурира на картата. И в това време ние да се прехласваме от един корпоративен проект. За 7 години този проект не прибави нито един симпатизант, в нито една точка на България, извън анти-футболния град сред Делиормана. Какъв е смисълът от всичко това? Да - някой печели, някой се радва, някои футболисти забогатяха, треньори покрай тях, комисионерите и т.н. Но каква е ползата за българския футбол? Този проект даде ли 1 национал, с изключение на Светльо Дяков? Един-едничък национал, докато ЦСКА дава 5-6-7-8 национала на българския футбол. И защото има половин отбор българи нещо много сериозно за сегашните условия - и плаща цената. Виждаме, че Десподов е контузен заради това, че беше пренатоварен с мачове и на клубно ниво, и двубои на младежкия национален отбор. В това време Делиормана няма нито един национал български и си чака дивидента от схемата и системата. Е не е редно, не е редно. И ако \"сините\" - вечни съперници на ЦСКА, това не го разбират и потриват ехидно ръце, че са помогнали на проекта, то това за тях е едно много, много пирово утешение, от което няма да им стане по-леко. - Прибавям и младия Антов, който независимо, че е още 17-18 годишен, някои хора познавачи на футбола, професионалисти, казват, че това момче да е живо и здраво, да се развива има някои от качествата дори на грандиозен футболист като Георги Димитров-Джеки. Това го казват познавачи. Малко съм гледал Антов, но тези думи ми звучат изключително оптимистично. - Разбира се. Чорбаджийски да е жив и здрав не е Бекенбауер или Димитър Пенев, или Божил Колев, или Георги Димитров-Джеки по качества. Но Божидар Чорбаджийски е едно професионално, сериозно момче. Дете на ЦСКА и е чудесно, че животът му поднесе този шанс да бъде на 20 или 21 години капитан на най-великия български отбор. И той в рамките на своите качества, със своите спадове и възвишения, както имаше 1-2 прекрасни изяви в националния тим - срещу Холандия ако не ме лъже паметта, се бори за своето място под слънцето и да докаже - това че заслужено е получил капитанската лента на \"червения\" отбор - което е един огромен морален аванс за него като юноша на ЦСКА. Но и вие както казвате, мисията на ЦСКА с налагането на Чорбаджийски, на Малинов, с връщането в българския футбол на опитни наши играчи - Бодуров, Манолев. Шансът за Десподов най-вече, след това идва Антов, млади момчета се задават. ЦСКА се опитва доколкото е възможно в условията на съвременния глобализиран футбол да прави нещо за реанимация на българския ген във футбола. Казахте за 9 чужденци на \"Герена\" и 10 чужденци и половина в Разград, ами представете си какво би станало ако ЦСКА действаше по същия начин? \"Червените\" в рамките на възможното, на конюнктурата, на тенденциите на глобалния пазар се опитват да налагат български елемент в състава си. И никак не е малко да имаш 4-5-6 родни футболисти титуляри. Както по едно време бяха и вратарят Китанов, и десният бек, и левият бек, и централните защитници, и дефанзивния халф, и един от нападателите. И в момента в тима продължава да има българско ядро. Именно този родна основа е гаранция за съхранението и възпроизвеждането на \"армейския\" дух. Защото колкото и да са майстори чужденците - те много трудно могат да схванат философията на войната в българския футбол, за която аз пиша в книгата \"Феноменът ЦСКА\". Това е една интересна позиция, която споделям за първи път с вас - затова може би прекрасен футболист като Каранга, или Жеферсон, те не си дават сметка до каква степен е жестока и мръсна войната срещу ЦСКА и затова Фернандо Каранга си позволява изблик на своите чувства все едно се намира някъде в Западна Европа. Където никой няма да го наказва за това, че реже главите не на хората за разлика от ислямските джихадисти подкрепяни от Запада, а просто реже главите на спортните съперници като им вкарва голове. Това е една метафора, от която никой не би трябвало да се чувства засегнат. Но това е една много дълга тема. - Да, разбира се. И Жеферсон, както и Каранга, с който дадох пример. Тези момчета, които идват от съвсем друга среда, те не могат да схванат нито за 6 месеца, нито за година, нито за две, контекста на войната срещу ЦСКА, за която говорим и за която на дълго и на широко аз пиша в книгата. И затова те стават едни наивни, инфантилни жертви на провокациите, на враждебната среда. Беше ясно, че Дяков като тарикат от нашенски тип, ще провокира играч на ЦСКА, защото знае се, че съдията е достатъчно подкован и подготвен, и мотивиран веднага да извади картона. То е ясно като 2 + 2 = 4. - Разбира се, ако въобще беше в Първа лига. Разбира се, ЦСКА няма как да изчезне. Тъй като това е социална институция, без която не е възможен българският спорт и футбол. И не случайно даже душманите на ЦСКА потриваха мазно ръчички, когато върнаха клуба в елита, административно, както беше изваден административно, а не по спортни резултати, защото всички демоскопи на прайм-тайма в телевизиите на публиката показват, че без ЦСКА няма нито телевизионни приходи от реклама, нито зрители по стадионите, просто без ЦСКА българският футбол свършва. Така, че ЦСКА няма как да изчезне от картата, но както казахте - колега Илиев, без намесата на Гриша Ганчев ЦСКА щеше вероятно да се влачи в дъното на Първа лига, или като Локомотив София да се боричка за връщане в елита, за удоволствие на душманите и нямаше да бъде никаква конкуренция на \"синьо\" - \"зеленото\" мъжко приятелство от \"Герена\" и Делиормана. И всъщност това беше целта на враговете на ЦСКА - да държат в будна кома отбора. Ако не могат да го унищожат в селските ниви и ливади, то поне да го държат в будна кома, извън конкуренция, извън селекция, извън Европа, извън приходи, извън реалния оборот на професионалния футбол, и да си трупат титлите и купите, да си ги разменят в съдружието. И затова положиха толкова усилия да попречат, да спрат, да откажат, да скандализират Гриша Ганчев, защото знаеха, че ако той се заеме с ЦСКА, няма да им е лесно. И ето виждаме вече втора-трета година ЦСКА ускорено се движи към своя връх. Дори да не се случи тази пролет, ще стане следващата, ако не стане следващата, ще се получи най-късно по следващата. Но процесът на възраждане е необратим. И точно това е поводът отново да призова \"червената\" общност за истински ентусиазъм и оптимизъм по време на грандиозните празненства по повод на 70-годишния юбилей на този уникален клуб, наречен от мен в книгата - Феноменът ЦСКА. - Всички подобни теории, схеми и инсинуации отидоха в канавката. Така както бяха решени проблемите с базата, с школата, с Панчарево, с \"Армията\", с търга, така ще си дойдат на местата и всичките тези казуси, за които говорите. Има си процедури по закон, ще си дойдат на мястото. Не може от ЦСКА да се иска авансово да плаща бакиите на целия криминален преход. Няма как да стане. ЦСКА има достатъчно мъдро ръководство, което знае къде, какво и как да прави. Ако си спомняте и преди Изборния конгрес на БФС, надбягването с един кон, се беше вдигнала истерия - \"защо ЦСКА не заявява предпочитания и номинации\". Защо да го прави? В никоя държава в Западна Европа, от която уж се учим, големите клубове от Барса до Реал и до Манчестър Юнайтед, до Челси и до Ливърпул, и до Ювентус - никой не парадира с предпочитания при кандидатурите за шефове на футболен съюз. Нали затова е тайното, уж демократично гласуване. Заявяват номинации, предпочитания и слагачество само клиентите на системата. Такива каквито достатъчно добре ги знаем у нас - и от Подуене, и от Делиормана, и от къде ли не. Така, че изключително мъдра позиция зае ръководството на ЦСКА като се въздържа от публични заявки преди Конгреса на Футболния съюз, който и без това - беше ясен предварително. По същия начин - без излишни приказки ще бъдат решени всички казуси около емблеми, активи, и т.н. Така, че няма смисъл да говорим сега по тези въпроси. -Да, разбира се, точно така е. И отново казвам, независимо от това дали ЦСКА ще бъде на първо или на второ място, много е трудно да бъде изместен служебния шампион, за който работи цялата официална и паралелна държава. За Купата ще видим какво ще се случи след седмица. Ще поживеем, ще видим. Независимо от всичко това - ЦСКА е на прав път. Не всичко в спорта са точки и класиране, и купи, и медали. Има и вечни стойности. И в името на тази вечна стойност, символизирано свещените 4 букви - ЦСКА, \"червените\" фенове трябва да отпразнуват по достойнство големия празник. - 19 април, четвъртък, ще се появи в книжарската мрежа. И следващите дни разбира се - в цялата страна, в книжарниците основните. И на \"Армията\" ще има, и на 5 май по време на празненствата ще има промоция на \"Българска армия\". Предстои казах и приятна възможност да бъдат подарени книги на детско-юношеската школа и т.н. Сподели:", "date": "2018.04.18", "title": "\"СКРИТА ВОЙНА\"! Острото перо Георги Атанасов пред ПИК с разтърсваща изповед за ЦСКА"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%BE%D1%81%D1%8A%D0%B4%D0%B8%D1%85%D0%B0-%D1%88%D0%B5%D1%84%D0%B0-%D0%BD%D0%B0-%D0%B1%D0%BD%D1%82-%D1%87%D0%B5-%D0%BA%D0%B0%D1%80%D0%B0%D0%BB-%D0%BF%D0%B8%D0%BB-%D0%BA%D0%BE%D0%BA%D0%BE-%D0%BA%D0%B0%D0%BC%D0%B5%D0%BD%D0%B0%D1%80%D0%BE%D0%B2-%D0%B2%D1%8A%D0%B7%D0%B1%D1%83%D0%B4%D0%B8%D0%BB-%D0%B4%D1%80%D0%B5%D0%B3%D0%B5%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%B1%D0%B8%D0%BB%D0%BA%D0%B0-%D0%B7%D0%B0-%D0%BE%D1%82-news743534.html", "text": "Шефът на Българската национална телевизия Константин Каменаров е бил осъден за шофиране в нетрезво състояние. Каменаров е получил присъда от година и три месеца условно с тригодишен изпитателен срок, а книжката му е била отнета за година и половина, съобщава \"19 минути\". Решение № 258093, с което е осъден, е произнесено на 2 ноември 2017 г., когато той вече е генерален директор на БНТ. Малко преди 04:00 часа на 23 юни 2016 г. Каменаров е бил спрян за проверка от патрул на софийското четвърто районно управление, след което му е била направена проба за алохол. Дрегерът отчел 1.65 промила в издишаните от него пари. На Каменаров е била направена и кръвна проба, която също е отчела, че е шофирал след солидна употреба на алкохол. В обясненията си по делото той не отрича, но твърди, че вечерта се е прибрал към 23:00 часа в дома си, след което си сипал едно уиски за отпускане. През този период Каменаров \"с цел стимулиране на метаболизма и загуба на тегло\" пиел разтвор от билка Златен корен, която разтварял в чист етилов алкохол (медицински спирт) и във въпросната вечер изпил двойна доза от разтвора. Сегашният шеф на БНТ посочва, че към 02.00 часа получил обаждане от съпругата си ( ), което според защитата му \"много го било разтревожило\". Радина, явила се като свидетелка по делото, по онова време била поканена на парти и му заявила, че не се чувства добре, като го помолила да я прибере от тържеството. Защо не си е взела такси, което би отнело по-малко време, не става ясно. Подсъдимият потвърждава, че след като взел съпругата си с неговия джип, тръгнали да се прибират. Бил спрян от полицейски служители за проверка, като му била извършена проба за алкохол, а впоследствие бил придружен от полицейските служители до болнично заведение, където дал кръв за изследване. Каменаров заявил пред съдиите, че е невинен и настоява да бъде оправдан. Според адвоката му дрегерът отчел 1.65 промила, защото клиентът му е употребил специфична билка за отслабване, която е разтварял в медицински спирт. Изпитото от Каменаров уиски не би могло да покаже такива стойности на алкохол в издишаните от него пари. За подобно провинение ( ) законът предвижда лишаване от свобода между 1 и 3 години, глоба между 200 и 1000 лева и лишаване от право на управление на МПС. Съдебният състав обаче е решил да осъди настоящият шеф на БНТ на година и три месеца условно с три годишен изпитателен срок. Това се дължи на чистото му съдебно минало и на факта, че тази му проява била \"изолиран случай в неговия живот\". Книжката на Каменаров е била отнета за година и половина. Глобата му е 600 лв., което според съда било съобразено с материалното му положение. Сподели:", "date": "2018.04.18", "title": "КУРИОЗ! Осъдиха шефа на БНТ, че карал пил! Коко Каменаров възбудил дрегера заради билка за отслабване, примесена с алкохол"}
{"url": "http://pik.bg/%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D0%BE%D0%BD-%D0%BB%D0%B0%D0%B9%D0%BD-%D1%81%D0%BB%D0%B5%D0%B4-300-%D1%85%D0%B0%D1%80%D0%B5%D1%81%D0%B2%D0%B0%D0%BD%D0%B8%D1%8F-%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%BD%D0%B0%D0%B5-%D0%BF%D0%BE%D0%B2%D0%B5%D1%87%D0%B5-%D0%B7%D0%B0-%D0%B2%D0%B0%D1%81-%D0%BE%D1%82%D0%BA%D0%BE%D0%BB%D0%BA%D0%BE%D1%82%D0%BE-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B0-%D0%B2%D0%B8-news743647.html", "text": "След едва 300 харесвания в социалната мрежа \"Фейсбук\" тя ще знае повече за вас, отколкото партньорът ви, сочи проучване на социалната мрежа, направено през 2013 г. и цитирано от Си Ен Ен, предаде Би Ти Ви. Проучването е проведено от Майкъл Косински, който е експерт по изчислителна психология. Според него по това какво харесваме онлайн може да се направи много точно предположение за нашия характер, раса, сексуалност и политическа принадлежност. Косински разработил алгоритъм, който познава дали участниците в експеримента са бели или чернокожи с точност от 95%, дали са мъж или жена с точност 93%, хетеросексуален или хомосексуален с точност 88% и демократ или републиканец с точност 85%. Алгоритъмът събира данни от това какво са харесали участниците в проучването. Само с 10 харесани страници във \"Фейсбук\" алгоритъмът на Косински ще ви познава по-добре от колегите ви, със 70 харесвания - по-добре от приятел или съквартирант, със 150 харесвания ще знае повече за вас от собственото ви семейство, а с 300 харесвания - алгоритъмът ще ви познава по-добре от собствения ви съпруг. Косински е посочил и примерни страници, които ако сме харесали, говорят за нашия характер. Ако по характер сте либерална и артистична натура е много по-вероятно да сте харесали страници свързани с Оскар Уайлд, Чарлз Буковски, Леонардо да Винчи и др. Косински посочва, че най-вероятно и \"Фейсбук\" разполага с подобни алгоритми, благодарение на които може да направи доста добро обосновано предположение на какви реклами бихте реагирали и какво бихте купили онлайн Сподели:", "date": "2018.04.18", "title": "БИГ БРАДЪР ОН ЛАЙН! След 300 харесвания \"Фейсбук\" знае повече за вас, отколкото партньора ви"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%84%D0%B5%D0%BD%D0%BA%D0%B8%D1%82%D0%B5-%D0%BD%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%82%D1%80%D1%8A%D0%BF%D0%BD%D0%B0%D1%82-%D0%B5%D1%82%D0%BE-%D0%BA%D0%BE%D0%B9-%D1%81%D0%B5%D0%BA%D1%81%D1%81%D0%B8%D0%BC%D0%B2%D0%BE%D0%BB-%D1%81%D0%B5-%D0%B2%D1%80%D1%8A%D1%89%D0%B0-%D0%B2-%D1%81%D0%B5%D1%80%D0%B8%D0%B0%D0%BB%D0%B0-%D1%81%D0%BD%D0%B8%D0%BC%D0%BA%D0%B0-news743623.html", "text": "Юлиан Вергов се връща в докторския сериал \"Откраднат живот\"! Бившият директор лично съобщи това със снимка пред болница \"Свети Кирил\", в която се разиграва действието, видя ПИК във \"Фейсбук\"-профила му. Банков влезе в четвъртия сезон от сериала на Евтим Милошев. Но на края му се върна в Германия, където екранната му съпруга се събуди от кома. С това стана ясно, че Вергов няма да участва в петия сезон, а по-късно се разбра и каква е причината. На актьора му предстояха тримесечни репетиции за постановката \"NEOдачници\", чията премиера бе наскоро в Народния театър. Най-вероятно Вергов ще се завърне в \"Откраднат живот\" към финала на петия сезон, чийто снимки все още продължават. ПИК научи, че към момента са заснети три четвърти от \"Критична точка\". Актьорите и екипът са всеки ден на терен и работят усилено по финалните епизоди. Фенките на Банков коментираха с възтиха снимката му пред \"Свети Кирил\". Те се обединиха около това, че Вергов е липсвал на сериала, тъй като е талантлив артист със завладяващо излъчване. Сподели:", "date": "2018.04.18", "title": "ИЗНЕНАДА! Фенките на \"Откраднат живот\" тръпнат! Ето кой секссимвол се връща в сериала... (СНИМКА)"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D0%B8-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D0%B8-%D1%85%D1%80%D0%B8%D1%81%D1%82%D0%BE-%D0%B1%D0%BE%D1%82%D0%B5%D0%B2-%D0%B1%D0%B4%D1%8F%D1%82-%D0%BD%D0%B0%D0%B4-%D0%BB%D1%8E%D0%BB%D0%B8%D0%BD-%D0%BA%D0%BC%D0%B5%D1%82%D1%8A%D1%82-%D0%BF%D0%BE%D1%80%D1%8A%D1%87%D0%B0-%D0%B3%D1%80%D0%B0%D1%84%D0%B8%D1%82%D0%B8-%D0%BD%D0%B0-%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%B5%D1%80%D0%B8-news743657.html", "text": "Христо Ботев и Васил Левски ще следят от високо дали жителите на \"Люлин\" спазват заветите им! Кметът на Община \"Люлин\" Милко Младенов е инициатор на идеята великаните на революционната мисъл да грейнат в най-населения столичен квартал, разбра ПИК. Ликът на Работата върху графита започна по-рано днес, когато кран издигна художника на проект по средата на 14-етажната жилищна сграда. За операцията съобщи Владимир Савов във \"Фейсбук\"-групата \"Люлин\". \"Блок 604 е вторият напълно саниран. Върху първия, 317-и, вече грее ликът на Васил Левски. Инициативата на г-н Младенов тепърва ще се разраства. Вече имаме още няколко одобрени от програмата за енергийна ефективност блока. Те също ще се сдобият с графити на революционери\", коментира патриотичната инициатива пиарът на общината Христина Петрова. Под графита на Васил Левски в трети микрорайон общинарите са изписали и незабравимия му завет, който трябва да служи като пример не само за люлинчани, а за всички българи: \"Дела трябват, а не думи\"!. революционера, поет и публицист Христо Ботев до дни ще се появи върху фасадата на блок 604 в шести микрорайон. Сподели:", "date": "2018.04.18", "title": "ПАТРИОТИ! Васил Левски и Христо Ботев бдят над \"Люлин\"! Кметът поръча графити на революционерите (СНИМКИ)"}
{"url": "http://pik.bg/%D1%80%D0%B8%D1%82%D0%B0-%D0%BE%D1%80%D0%B0-%D0%B8%D0%B4%D0%B2%D0%B0-%D0%B7%D0%B0-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news743579.html", "text": "Най-успешното откритие на Джей Зи – Рита Ора ще пристигне на българска територия. Повод за визитата на хитовата певица с албански корени у нас е второто издание на фестивала MTV Presents Varna Beach 2018, който ще се проведе това лято. За високия градус на настроението изпълнителката на Anywhere ще се погрижи на 12 август. Билетите за събитието ще влязат в продажба в 10 ч. следващия петък (27 април), а за парти с Рита Ора ще броим по 20 евро. Тя е първата певица, потвърдила официално участието си на форума в морската ни столица. Кои други звезди ще акостират във Варна, ще разберем през следващите месеци, казват организаторите. Дебютното издание на MTV Presents Varna Beach предизвика огромен интерес у меломаните в България. Сред изпълнителите, които дадоха тон за песен миналото лято, бяха носителят на „Грами“ Тайни Темпа и Биби Рекса. За организацията на фестивала този август постоянната комисия „Култура и духовно развитие“ към Общинския съвет във Варна реши да отпусне 150 хиляди евро. Мащабното шоу на плажа, се очаква да струва над 2 млн. евро. Сподели:", "date": "2018.04.18", "title": "Рита Ора идва за концерт в България"}
{"url": "http://pik.bg/%D0%BE%D0%B1%D1%81%D1%82%D1%80%D0%B5%D0%BB%D0%B2%D0%B0%D1%85%D0%B0-%D0%B5%D0%BA%D0%B8%D0%BF-%D0%BD%D0%B0-%D0%BE%D0%BE%D0%BD-%D0%B2-%D0%B4%D1%83%D0%BC%D0%B0-news743700.html", "text": "Екип по сигурността на ООН попадна под обстрел, докато беше на разузнавателна мисия в сирийския град Дума. Екипът е бил там, за да подготви разполагането на експерти, разследващи предполагаемата химическа атака. \"Те не бяха ранени и се върнаха в Дамаск.\" Експертите от ОЗХО очакват зелена светлина от екипа по сигурността, преди да започнат разследването на място в Дума, съобщи официално представител на ООН пред АФП, цитиран от БГНЕС. Предполагаемата газова атака в града, намиращ се близо до Дамаск, уби повече от 40 души, като за това беше обвинен сирийския президент Башар Асад.Британският посланик Питър Уилсън заяви пред репортери в Хага, че екипът по сигурността е пътувал до два обекта в Дума, придружен от руски части. Официалният представител на ООН, който отказа да бъде назован, каза, че засега екипът за сигурност ще остане в Дамаск с експертите на ОЗХО.Сирийският посланик на ООН Башар Джафари заяви пред Съвета за сигурност, че експертите на ОЗХО ще започнат разследването си, след като получат разрешение от екипа за сигурност на ООН.Посланикът подчерта, че \"сирийското правителство е направило всичко възможно, за да улесни работата на мисията. Сподели:", "date": "2018.04.18", "title": "Обстрелваха екип на ООН в Дума"}
{"url": "http://pik.bg/%D0%B2%D0%BA%D0%B0%D1%80%D0%B2%D0%B0%D1%82-%D0%BF%D0%B5%D0%B2%D0%B5%D1%86-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0-%D0%BE%D0%B1%D0%B8%D0%B4%D0%B0-%D0%BF%D0%BE-%D0%B0%D0%B4%D1%80%D0%B5%D1%81-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-news743583.html", "text": "Присъда от 11 месеца и 20 дни лишаване от свобода получи турският Суави заради обида на президента на страната Реджеп Ердоган, пише местният в. Хюриет. Съд в средиземноморския град Измир призна 67-годиншия изпълнител за виновен в уронване на престижа на държавния глава. Освен лишаване от свобода певецът бе глобен с 14 000 турски лири (около 3400 долара). Поводът за решението на магистратите от пристанището беше изказване на Суави от октомври 2016 г. Тогава той заяви: \"Довчера Ердоган и ислямския проповедник Фетуллах Гюлен бяха първи приятели, а сега са смъртни врагове.\" Думите на певеца станаха повод обвинението да се самосезира. Анкара от години настоява САЩ да предадат живеещия в Пенсилвания свещеник на Турция. След опита за преврат срещу Ердоган от лятото на 2016 г. Турция обяви Гюлен за инициатор на пуча. Той веднага след това отрече твърденията на властите в родината си. Сподели:", "date": "2018.04.18", "title": "Вкарват певец в затвора за обида по адрес на Ердоган"}
{"url": "http://pik.bg/%D0%B0%D0%B2%D0%B0%D1%80%D0%B8%D1%8F-%D0%B2-%D0%B7%D0%B0%D0%B2%D0%BE%D0%B4-%D0%B7%D0%B0%D0%BC%D1%8A%D1%80%D1%81%D0%B8-%D0%B2%D1%8A%D0%B7%D0%B4%D1%83%D1%85%D0%B0-%D0%BD%D0%B0%D0%B4-%D0%B4%D0%B5%D0%B2%D0%BD%D1%8F-news743636.html", "text": "Авария в клапата на процесния филтър - пречиствателно съоръжение по замърсител \"прах“ на суровинна мелница и пещ №7, е причина за залповото замърсяване на въздуха от циментовия завод в Девня, което бе забелязано около 18 часа във вторник (на снимката). Това съобщи Сабина Пенкова от отдел „Атмосферен въздух“ към Регионалната инспекция по околната среда и водите във Варна. Екоекспертката допълни, че въздухът в района е бил замърсен с варовик и мергел, но няма как да се разбере с какви количества, предава \"ДевняНюз\". При повредата пещ №7 автоматично е спряла да работи, а при анормален режим няма норми за допустими емисии, обясни Пенкова. Системата за непрекъснати измервания (СНИ), която отчита данни на половин час, е инсталирана в комина, докато източник на замърсяването в случая е площадката на завода, тоест говорим за неорганизирани емисии, допълни експертката от РИОСВ-Варна. По думите й от \"Девня цимент“ са реагирали своевременно и са отстранили повредата в рамките на 15-20 минути, спазвайки всички инструкции и уведомявайки екоинспекцията. След преодоляването на аварийната ситуация работата на пещта е била възобновена. Първата регистрирана стойност от СНИ на комина е от 19 часа, когато са отчетени 0.41 микрограма на кубически метър при пределно допустима норма от 20 мг/куб.м. Сподели:", "date": "2018.04.18", "title": "Авария в завод замърси въздуха над Девня "}
{"url": "http://pik.bg/%D1%82%D1%80%D0%B5%D0%B2%D0%BE%D0%B3%D0%B8-%D0%B2-%D0%B8%D1%82%D0%B0%D0%BB%D0%B8%D1%8F---%D1%89%D0%B5-%D0%B8%D0%BC%D0%B0-%D0%BB%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BF%D0%B5%D1%82-%D0%B7%D0%B2%D0%B5%D0%B7%D0%B4%D0%B8-%D0%BF%D0%BE%D1%81%D1%82%D0%B0%D0%B2%D0%B8%D1%85%D0%B0-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BD%D0%B0-%D0%BA%D1%80%D0%B0%D0%B9%D0%BD%D0%BE%D0%B4%D0%B5%D1%81%D0%BD%D0%B8%D1%82%D0%B5-news743701.html", "text": "Антисистемното Движение \"Пет звезди\" заяви днес, че крайнодясната партия \"Лига\" трябва да реши до края на седмицата дали иска да обедини сили с него в ново правителство на Италия, предаде Ройтерс, цитирана от БТА. Лидерът на движението Луиджи ди Майо повтори отказа си да се присъедини към каквато и да е коалиция със съюзника на Лигата - партията \"Напред, Италия\" на бившия министър-председател Силвио Берлускони. \"Пет звезди\" е готово да подпише договор за управление с Лигата, а не с всички десноцентристи\", заяви Ди Майо след разговори с председателя на Сената. Ди Майо каза на лидера на Лигата Матео Салвини, че времето изтича. \"Той трябва да вземе решение тази седмица\", заяви Ди Майо. Сподели:", "date": "2018.04.18", "title": "Тревоги в Италия - ще има ли правителство? \"Пет звезди\" поставиха ултиматум на крайнодесните"}
{"url": "http://pik.bg/%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D0%BF%D0%B0%D1%80%D0%B5%D1%89-%D0%B0%D0%BD%D0%B0%D0%BB%D0%B8%D0%B7-news743697.html", "text": "Наставникът на Левски - Делио Роси, изрази задоволство от проявения характер срещу ЦСКА, при равенството 2:2. \"Ние започнахме с четирима нападатели, оставихме средата на терена с малко хора, затова им отстъпихме във въпросната зона. След това се поправихме и се случи това, което стана и се видя през второто полувреме\", заяви Роси. \"Просто се подредихме по-добре в средата на терена, Прохазка ни помогна да уплътним центъра, защото преди това и Нашименто се включваше в атака. Причините бяха тактически да изоставаме, а не заради самата игра на футболистите. Дадохме възможност на противника да прави повече атаки през първото полувреме. Странен отбор сме, но въпреки това жив\", добави италианският специалист, цитиран от \"Топспорт\". Сподели:", "date": "2018.04.18", "title": "Наставникът на Левски с парещ анализ"}
{"url": "http://pik.bg/%D0%B4%D0%B5%D0%B9%D0%B2%D0%B8%D0%B4-%D0%BA%D0%BE%D0%BF%D1%8A%D1%80%D1%84%D0%B8%D0%B9%D0%BB%D0%B4-%D1%80%D0%B0%D0%B7%D0%BA%D1%80%D0%B8-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BF-%D1%84%D0%BE%D0%BA%D1%83%D1%81-%D0%B7%D0%B0%D1%80%D0%B0%D0%B4%D0%B8-%D1%81%D1%8A%D0%B4%D0%B5%D0%B1%D0%BD%D0%BE-%D0%B4%D0%B5%D0%BB%D0%BE-news743610.html", "text": "Съдебни заседатели в Невада получиха възможност да разберат тайната на номера на Дейвид Копърфийлд, в който изчезват хора от сцената, след като британец го обвини, че е получил травма заради него през 2013 г., съобщи Асошиейтед прес. Изпълнителният продуцент на шоуто в Лас Вегас даде показания как се извеждат случайно избраните участници по време на фокуса. Той се състои в това десетина зрители да се качат на сцената, да изчезнат с магия, след което да се появят в дъното на залата. Дългогодишният бизнес партньор на Копърфийлд каза в съда, че участниците не знаят предварително как ще ги изведат бързо по тайни коридори. Дейвид Копърфийлд също ще даде показания по делото, защото е обвинен в небрежност. Сподели:", "date": "2018.04.18", "title": "Дейвид Копърфийлд разкри тайната на топ фокус заради съдебно дело"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D0%B2%D0%BF%D0%B8%D1%81%D0%B2%D0%B0%D0%BD%D0%B8%D1%8F-%D1%89%D0%B5-%D1%80%D0%B0%D0%B1%D0%BE%D1%82%D0%B8-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE-%D0%B7%D0%B0%D1%8F%D0%B2%D0%BB%D0%B5%D0%BD%D0%B8%D1%8F%D1%82%D0%B0-%D0%B4%D0%BE-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%8F-%D1%80%D0%B5%D0%B3%D0%B8%D1%81%D1%82%D1%8A%D1%80-news743617.html", "text": "Министерството на правосъдието Ръководството на Агенция по вписванията предприема спешни мерки за преодоляване на забавянето при обработката на заявленията, подадени в Търговския регистър и регистър на юридическите лица с нестопанска цел. Това съобщиха от . За целта част от екипа на институцията ще работи в съботни дни, за да въвежда подадените вече заявления. Полагането на извънреден труд е съобразено с нормативните разпоредби. В периода 1 януари – 31 март 2018 г. в Агенция по вписванията са подадени над 200 000 заявления от дружества, които не са упражнявали дейност през изминалата година. Вследствие на това се стигна до генериране на забава в регистъра и невъзможност да се обработят подадените заявления в законовите срокове. Забавянето в обработката на приетите заявления се случи след промени в Закона за счетоводството, влезли в сила от 1 януари 2018 г., които не бяха съгласувани предварително с Агенция по вписванията. Промените задължиха фирмите, които не са осъществили дейност през предходната година, да декларират това обстоятелство със заявления към агенцията. Заедно с тази промяна следваше да бъде приет и образец на заявление за деклариране на липса на дейност, но такъв не беше приет. Така, системата на Търговския регистър и регистър на юридическите лица с нестопанска цел автоматично разпределя за разглеждане заявленията по реда на постъпването им, независимо дали е подадено заявление за: първоначална регистрация, за пререгистрация на ЮЛНЦ, за промяна в обстоятелствата или заявление за липса на дейност през предходната година. Сподели:", "date": "2018.04.18", "title": "ВАЖНО! Агенцията по вписвания ще работи извънредно по заявленията до Търговския регистър"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BE%D0%B1%D1%8F%D1%81%D0%BD%D0%B8-%D0%B2%D0%B8%D0%B6%D0%B4%D0%B0%D0%BB%D0%B0-%D0%BB%D0%B8-%D1%81%D0%B5-%D0%B5-%D1%81-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BF%D1%80%D0%B5%D0%B4%D0%B8-%D0%B0%D1%80%D0%B5%D1%81%D1%82%D0%B0-news743690.html", "text": "Кметът на София Йорданка Фандъкова отрече, че преди да бъде задържана Десислава Иванчева, е имала среща с нея. Кметът на район \"Младост\" е била в сградата на Столичната община и се е видяла със заместник-кметове. Фандъкова обясни, че не е било приятно да гледа кадри със задържането на Иванчева. \"Аз не съм имала нито планирана среща вчера с г-жа Иванчева, нито съм провеждала среща. Да, тя е била в Столична община по работа. Често се случва това. Миналата седмица или преди 10 дни имах среща с нея. Винаги сме се опитвали да помагаме, защото по отношение на процедурите тя не е много наясно, затова и хората от моя екип имат тази задача. Вчера е имала среща с г-н Крусев, без предварителна уговорка, по повод ремонти на улици. Имала е среща със зам.-кмета Стоянова. Сподели:", "date": "2018.04.18", "title": "Фандъкова обясни виждала ли се е с Десислава Иванчева преди ареста"}
{"url": "http://pik.bg/%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%B0%D0%BC%D0%BE%D1%83%D0%B1%D0%B8%D0%BB%D0%B0%D1%82%D0%B0-%D1%81%D0%B5-%D0%B6%D0%B5%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D0%B8%D0%BB%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BF%D0%BE-%D1%84%D0%B8%D0%B7%D0%B8%D1%87%D0%B5%D1%81%D0%BA%D0%BE-%D1%81%D0%BD%D0%B8%D0%BC%D0%BA%D0%B8-18-news743694.html", "text": "Жената, която скочи от блок на улица \"Скопие“ в Пловдив и загина на място, е била дългогодишна учителка по физическо. От няколко години Недка Т. страдала от шизофрения. Преди месец и половина тя направила друг опит за самоубийство, като пак скочила от терасата на четвъртия етаж, където е апартаментът й. Тогава обаче тялото й се ударило в козирка на долния етаж, след което жената паднала в храстите пред блока. Тя била откарана в болница, после известно време била настанена и в психиатрия, разказва покъртителната история \"Марица\". „Дори не сме разбрали, че се е върнала. Живееше в апартамента със сина си Евгени, който също не е добре. Състоянието й се влоши преди около две години, когато стана доста неадекватна“, разказа комшийка на загиналата. Хора от другия вход на блока пък изобщо не бяха разбрали, че 65-годишната жена е скочила отвисоко. „Не я познавам. Помислих, че е вървяла, прилошало й е паднала на плочките. На мястото няма капка кръв. Беше по чорапи и с домашни дрехи. После дойде полицията и загради всичко“, каза преминаваща съседка. Около 15 ч. пристигна кола на съдебна медицина, която вдигна тялото и го откара за аутопсия. Полицаите пък събраха жълтите ленти, с които бяха оградили градинката пред блока, и също си тръгнаха. След тях съседи отново се събраха до мястото на трагедията и започнаха да коментират, че входът им сякаш е прокълнат. Наскоро техен 29-годишен съсед загинал в катастрофа. Миналия месец изпратили в последния му път друг млад човек, покосен от болест. Сега пък ги потресла смъртта на бившата учителка, приключила живота си с полет от четвъртия етаж. Сподели:", "date": "2018.04.18", "title": "ПОКЪРТИТЕЛНА ТРАГЕДИЯ! Самоубилата се жена в Пловдив била учителка по физическо (СНИМКИ 18+)"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%BD%D0%B0%D0%BD%D0%B8%D0%B5%D0%B2-%D0%BF%D0%BE%D1%85%D0%B2%D0%B0%D0%BB%D0%B8-%D0%BC%D0%B5%D0%B4%D0%B8%D1%86%D0%B8%D1%82%D0%B5-%D0%BE%D1%82-%D1%83%D0%BC%D0%B1%D0%B0%D0%BB-%E2%80%9C%D1%81%D0%B2%D0%B5%D1%82%D0%B0-%D0%B0%D0%BD%D0%BD%D0%B0%E2%80%9D---%D1%81%D0%BE%D1%84%D0%B8%D1%8F-news743553.html", "text": "Министърът на здравеопазването Кирил Ананиев изрази дълбока благодарност към “отличната реакция на всички медицински специалисти от УМБАЛ “Света Анна” - София. Те помагаха за спасяването на човешки животи и за осигуряването на навременна медицинска помощ след тежката катастрофа на АМ Тракия при Вакарел в петък. По думите на министър Ананиев, в писмо до болницата, компетентната помощ е поредното свидетелство за изключетелен професионализъм, способност за реакция в кризисни ситуации и работа в екип. Сподели:", "date": "2018.04.18", "title": "Признание! Министър Ананиев похвали медиците от УМБАЛ “Света Анна” - София"}
{"url": "http://pik.bg/%D1%82%D1%80%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D1%85%D0%B0-%D0%B5%D0%BA-%D0%B4%D0%B0-%D0%B2%D1%8A%D0%B2%D0%B5%D0%B4%D0%B5-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B8-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B8-%D0%B7%D0%B0-%D1%85%D1%80%D0%B0%D0%BD%D0%B8%D1%82%D0%B5-%D0%B2-%D0%B5%D0%B2%D1%80%D0%BE-news743630.html", "text": "„Въпросът с разликите в качеството на хранителните и нехранителните продукти в Европа е пряко свързан със същността на функционирането на единния пазар и доверието на потребителите. Поради това настоятелно призоваваме Европейската комисия да въведе общи минимални стандарти за хранителни и нехранителни продукти в ЕС“, се казва в едно от ключовите изменения, които българските евродепутати Емил Радев (ЕНП), Андрей Новаков (ЕНП) и Филиз Хюсменова (АЛДЕ) предлагат. Изменението се прави към доклада относно разликите в качеството на някои продукти на единния пазар в Комисията по вътрешен пазар и защита на потребителите, който Европейския парламент предстои да обсъди съвсем скоро. Заедно с идеята за създаване на минимални стандарти, българските евродепутати настояват още за по-голяма закрила за европейските потребители, като изрично добавят и хората със специални диетични нужди, по отношение на които също се наблюдава дискриминация на пазара по оста Изток-Запад. Сред промените на тримата евродепутати се откроява също така призив за по-активна роля от страна на потребителските организации в Европа, така че те да могат да изградят експертиза и да развият способностите си за изследване на пазара, което би подпомогнало националните компетентни органи да откриват и да се справят със случаите на нелоялни търговски практики и разлики в качеството на продуктите, продавани на съответния национален пазар. На последно, но не и по важност място, евродепутатите настояват да се прекрати всяка дискриминация спрямо държавите от Централна и Източна Европа по отношение на храните, продавани на техните пазари и да се осигури равното третиране на техните граждани, независимо от покупателната им възможност, съществуващите нелоялни търговски практики и др., които в повечето случаи се оказват в ущърб на гражданите с по-ниски доходи за каквито са считани и  източноевропейските. Според Емил Радев, който от години се бори с порочната практика на двойните стандарти в Европа, Съюзът има още много какво да направи по отношение равноправието на европейските граждани и еднаквата защита на техните права. „Въпросът с двойните стандарти не е нов, той винаги е съществувал, но  първите публични твърдения за това се появяват едва през 2009 г. в Словакия. Жалко е, че вече близо 10 г. ЕС не прави почти нищо, за да сложи край на тази несправедливост. Вярваме, че с въвеждането на единен минимален стандарт за целия Съюз, гражданите от Източна Европа най-накрая ще получат равен достъп до продукти със същите качествени характеристики и състав като гражданите на Германия, Франция или Австрия например, като за това няма да се налага да плащат повече, каквато практика също се наблюдава у нас в момента“, коментира Емил Радев. Според Андрей Новаков, крайно време е Европейската комисия да наложи стандарти, така че производителите да не третират потребителите в различните региони на Европа по неравнопоставен начин. В момента компаниите използват слабостта в европейското законодателство, че в Европейския съюз има 28 различни контролни органи и 28 различни законодателства. Като член на Комисията по Вътрешен пазар и защита на потребителите в ЕП, евродепутатът Филиз Хюсменова допълни: „Безспорно е, че съществуват двойни стандарти. Няколко изследвания гo показаха спрямо качеството на храните. И това е така не само по отношение на България, а и на редица други държави от Източна и Централна Европа. Наивно е да се търсят разрешения, ако всяка страна работи самостоятелно. Затова ние в Европейския парламент обединихме усилията си в защита на равнопоставеността на потребителите от всички държави в ЕС. Така допринасяме и за постигане на целите на българското председателство и за качеството на живот на всички нас в България.“ Сподели:", "date": "2018.04.18", "title": "Трима български евродепутати предложиха ЕК да въведе минимални стандарти за храните в Европа"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B7%D0%BD%D0%B0%D0%BC%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F---%D0%BE%D0%B1%D1%8A%D1%80%D0%BD%D0%B0%D1%82%D0%BE-%D0%BA%D0%B0%D1%82%D0%BE-%D0%B7%D0%B0-%D0%B2%D0%BE%D0%B9%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news743658.html", "text": "Българският трикольор е обърнат наобратно на входа на летище София, Терминал 1, алармира в ПИК читателят Петко Петков. Ето какво написа той в мейл до редакцията: \"Изпращам ви снимка от днес, на която ми направи впечатление, че на входа на летище София, Терминал 1, знамето ни показва, че сме във война. Днес кацам и ми е интересно дали съм пропуснал нещо или България е обявила война на съседна държава?\". Сподели:", "date": "2018.04.18", "title": "СИГНАЛ ДО ПИК! Българското знаме на летище София - обърнато като за война? (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D0%BA%D0%BE-%D1%80%D0%B0%D0%BD%D0%B5%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D0%BE%D1%82-%D0%B1%D0%BE%D0%BC%D0%B1%D0%B0-%D0%BD%D0%B0-%D1%81%D0%B5%D0%BA%D1%82%D0%BE%D1%80-%D0%B1-news743693.html", "text": "С изключително неприятен инцидент беше белязано поредното дерби между ЦСКА и Левски на стадион \"Васил Левски\". Тежко ранена бе служителка на реда, отговаряща за сигурността пред Сектор \"Б\". Тя беше ударена от една от бомбичките, които бяха хвърлени от ултрасите на \"сините\" в началото на второто полувреме, като цялата беше обляна в кръв, пише \"Спортал\". Моментално жената с униформа беше изнесена от няколко свои колеги и откарана с Бърза помощ. За голямо съжаление за пореден път двубоят, който трябва да бъде футболен празник на България, е белязан от изключително тежки и неприятни инциденти, които само по чудо не водят до трагичен край. Срещата завърши при резултат 2:2. Сподели:", "date": "2018.04.18", "title": "ИЗВЪНРЕДНО! Тежко ранена полицайка от бомба на Сектор \"Б\""}
{"url": "http://pik.bg/%D1%83%D0%B6%D0%B0%D1%81-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%82%D1%80%D1%83%D0%BF-%D0%BD%D0%B0-%D0%BA%D1%80%D0%B0%D0%B2%D0%B0-%D0%B8%D0%B7%D0%BF%D0%BB%D1%83%D0%B2%D0%B0-%D0%BD%D0%B0-%D0%BF%D0%BB%D0%B0%D0%B6%D0%B0-news743594.html", "text": "Труп на крава беше забелязан тази сутрин от граждани на брега на морето във Варна. Зловещата находка е открита на Трета буна от разхождащи се варненци, съобщава \"Варна 24\". За съжаление, гледката на мъртви домашни животни не е чак толкова рядка по плажовете във Варна. Преди време имаше цяла серия от мъртви овце, които изплуваха на пясъчната ивица. Като причина за стряскащите ситуации се сочат преминаващите кораби, от които се изхвърлят мъртви животни. Засега по случая с намерената мъртва крава няма официална реакция от институциите . Сподели:", "date": "2018.04.18", "title": "УЖАС ВЪВ ВАРНА! Труп на крава изплува на плажа"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B3%D0%BE%D1%82%D0%B2%D0%B8-%D0%BE%D0%B1%D1%89%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BA%D0%BE%D0%BB%D0%B5%D0%BA%D1%82%D0%BE%D1%80%D1%81%D0%BA%D0%B8%D1%82%D0%B5-%D1%84%D0%B8%D1%80%D0%BC%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-news743675.html", "text": "В писмо до Комитета за защита на потребителите еврокомисар Вера Йоурова заявява, че в проектодиректива се въвеждат правни гаранции и правила за прозрачност с цел защита на интересите и правата на потребителите Европейската комисия е приела амбициозен пакет с мерки, чиято цел е намаляването на необслужваните дългове, под отговорността на заместник-председателя Валдис Домбровскис. Това се казва в отговора на еврокомисаря по правосъдие, потребители и равенство на половете Вера Йоурова. В средата на февруари 2018 г. Пейо Майорски, председател на Инициативния комитет за защита на потребителите подаде сигнал до еврокомисар Йоурова за липсата на каквито и да било законови правила за дейността на колекторските фирми в България, което ощетява основни права на потребителите. В него се настоява за съдействие от страна ЕК този процес да бъде урегулиран по примера на други страни членки на ЕС. В своя отговор еврокомисар Йоурова пояснява, че този пакет от мерки е в допълнение към усилията на ЕК за превантивна дейност в областта на оценката на кредитоспособността. Сред предложените мерки, Комисията е приела предложението за директива относно обслужващите предприятия, купувачите на кредити и събирането на обезпеченията. „Целта на това предложение за директива е засилването на развитието на вторични пазари за необслужваните дългове, създаването на общи правила и изисквания за операторите от сектора, които да се прилагат в целия ЕС“, се казва в писмото на еврокомисар Йоурова до Пейо Майорски. Тя уточнява също така, че в предложението на ЕК се определят дейностите на обслужващите предприятия, събиращите дългове дружества, формулират се общи стандарти за лицензиране и надзор и се установяват правила за осъществяване на тази дейност в целия ЕС. От съществено значение за Комитета за защита на потребителите е това, че еврокомисар Йоурова подчертава в заключение, че в предложението за директива се въвеждат няколко правни гаранции и правила за прозрачност с цел защита на интересите и правата на потребителите. Ние от Комитета за защитата на потребителите се надяваме да се потвърди във времето заявката на еврокомисар Йоурова, че: „тези общи европейски правила за обслужването на кредити ще подобрят допълнително защитата на потребителите и ще предотвратят недобросъвестните практики на събиращите дългове дружества.“ Ще следим усилията на ЕК в тази посока и се надяваме българските власти също да предприемат необходимите законодателни промени в близко бъдеще, вместо да чакат това да стане едва след влизането на директивата в действие. Сподели:", "date": "2018.04.18", "title": "Европейската комисия готви общи правила за работата на колекторските фирми (ДОКУМЕНТИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B0%D1%80%D0%B5%D1%88%D0%BA%D0%B8-%D0%BF%D0%BE%D0%BF%D0%B8%D0%BB%D1%8F-%D0%BA%D0%BE%D1%80%D0%BD%D0%B8-%D0%BF%D0%BE%D0%B2%D0%B4%D0%B8%D0%B3%D0%B0-%D0%BC%D0%B8-%D1%81%D0%B5-%D0%BE%D1%82-%D0%BD%D0%B5%D1%8F-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D0%BE%D0%BB%D1%8F-%D1%81%D0%B2%D0%B8-%D1%84%D1%83%D0%BD%D0%B8%D0%B9%D0%BA%D0%B0-%D0%B7%D0%B0-%D0%BF%D0%BE%D0%B2%D1%80%D1%8A-news743685.html", "text": "Цял ден ми се повдига от това цинично изказване на Корнелия Нинова. Вие представяте ли си да си назначен за лидер на партия, дотолкова се отдалечаваш от хората. Това каза по Би Ти Ви заместник-председателят на Народното събрание Веселин Марешки по повод на заявеното днес намерение на лидерката на БСП Корнелия Нинова да се орежат привилегиите на депутатите. Марешки направи фунийка от листове и го връчи на водещата, един вид да я ползва, ако й се повдига и на нея. \"Тази партия остави ширеща се корупция, остави хората с 3 долара заплата и да излезеш и да си правиш такъв пиар, едвам се възстанових от това. Супер цинично е това\", продължи с атаката си срещу Нинова той. \"Корнелия Нинова и БСП гласуваха против закона, внесен от мен за нула лева субсидия. 50 млн. лв. е субсидията на БСП, хайде да я махнем. Ако Корнелия Нинова предложи да се премахнат субсидиите, ще го подкрепим\", коментира още той. \"Тя се опитва на гърба на президента да се качи по асансьора. Неговата единствена грешка е, че е взел подкрепата на тази партия, която е съсипала българския народ. По-скоро те ще го свалят долу\", захапа още веднъж Нинова аптекарският бос. Сподели:", "date": "2018.04.18", "title": "ЕКСКЛУЗИВНО! Марешки попиля Корни: Повдига ми се от нея! Лидерът на \"Воля\" сви фунийка за повръщане в ефир"}
{"url": "http://pik.bg/%D1%87%D0%B5%D0%BB%D0%B5%D0%BD-%D0%BF%D1%80%D0%B8%D0%BC%D0%B5%D1%80-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%83%D0%B3%D0%B0%D0%BD%D0%B4%D0%B0-%D0%BD%D0%B0%D1%80%D0%B5%D0%B4%D0%B8-%D0%BD%D0%B8%D0%BA%D0%B0%D0%BA%D1%8A%D0%B2-%D0%BE%D1%80%D0%B0%D0%BB%D0%B5%D0%BD-%D1%81%D0%B5%D0%BA%D1%81-%D1%83%D1%81%D1%82%D0%B0%D1%82%D0%B0-%D0%B5-%D0%B7%D0%B0-%D1%8F%D0%B4%D0%B5%D0%BD%D0%B5-news743589.html", "text": "Президентът на Уганда Йовери Мусевени заяви, че ще въведе забрана за практикуването на орален секс, съобщава \"Дейли Мейл\". Според държавния глава на африканската държава, \"устата е за ядене\". Според Мусевени гражданите на Уганда са подбуждани от \"чужди влияния\" да правят орална любов и по тази причина той сметна за нужно да отправи публично предупреждение по тази тема. \"Нека да предупредя нашите сънародници официално за някои практики, насърчавани от външни лица. Една от тях е т. нар. \"орален секс\". Устата е за ядене, а не за секс\", категоричен е президентът на африканската държава. \"Ние знаем какво представлява сексът и къде се извършва\", уточнява още той. Сподели:", "date": "2018.04.18", "title": "ЧЕЛЕН ПРИМЕР! Президентът на Уганда нареди: Никакъв орален секс, устата е за ядене!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B2-%D0%B5%D1%84%D0%B8%D1%80-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BA%D0%B0%D1%80%D0%BE%D0%BB%D0%B5%D0%B2-%D0%BF%D0%BE%D0%BF%D0%B8%D0%BB%D1%8F-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B7%D0%BD%D0%B0%D0%BC-%D0%B8%D0%BC-%D0%BB%D1%8A%D0%B6-news743691.html", "text": "Може би вече 20 пъти, който и да е представител на тази измислена партия ПП \"Зелените\", не иска да сяда с мене в телевизионно студио, защото знаят, че аз ходя подготвен, знам им лъжите и ги изобличавам. Те няколко пъти отказват да седнат с мен в студио и искат първо аз да говоря, а след това те за говорят след мен без аз да имам право да си изкажа мнението. Така коментира ексклузивно пред ПИК икономистът Владимир Каролев скандала в ефира на БНТ, който се разигра между него и пиара на кметството на район \"Младост\" Петър Кърджилов. \"Днес по същия начин бяха решили да го организират - първо аз да говоря, той да говори след мен без да имам право на реплика. Казах на г-н Кошлуков, че няма да стане така и той каза \"Добре, тогава ще седнете двамата\". Само че този младеж каза, че не иска да сядаме двамата и другото го видяхте - празни приказки, бил съм лакей на мафията. Аз го казах и в студиото - този утре отива на съд\", уточни още Каролев. Икономистът сподели повече и за делото, което води срещу председателя на партия \"Зелените\" Борислав Сандев: \"През 2016 г. той ме нарече \"лакей на мафията\" във Фейсбук и в интервю. Аз го съдя повече от година. Ето, това е проблемът на българската правосъдна система - повече от година те не можеха да го намерят. Оказа се, че се води на адрес в смолянски квартал ли, в девински квартал ли, не го намериха там. Накрая моите адвокати го намериха къде живее на квартира с един друг от \"зелените\". Няколко пъти той не идва, а праща адвоката си - бил много зает. Доколкото знам съдията, при който се води делото, на следващото гледане, което е скоро, ще се вземе решение и се надявам да бъде осъден. Не може да се появяват по медии и да ме наричат клеветник и лакей на мафията. Днес беше същото, едно към едно!\". \"Този младеж за първи път го виждам\", върна се отново на скандала от днес Каролев. \"\"Зелените\" са превзели община \"Младост\" - заместник-кметът им е от \"Зелените\", пиарът е от \"Зелените\"...\", завърши той. Сподели:", "date": "2018.04.18", "title": "ЕКСКЛУЗИВНО И САМО В ПИК! След скандала в ефир Владимир Каролев попиля \"Зелените\": Знам им лъжите, превзели са община \"Младост\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-4-%D0%B7%D0%B2%D0%B5%D0%B7%D0%B4%D0%B5%D0%BD-%D1%82%D1%80%D0%B8%D0%BB%D1%8A%D1%80-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D1%82%D0%B0%D0%B4%D0%B8%D0%BE%D0%BD---%D1%81%D0%BF%D0%BE%D1%80%D1%8A%D1%82-%D0%BC%D0%B5%D0%B6%D0%B4%D1%83-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%B8-%D1%81%D0%B8%D0%BD%D0%B8%D1%82%D0%B5-news743668.html", "text": "ЦСКА и Левски не се победиха - 2:2, в драматично дерби от 30-ия кръг на Първа лига. Каранга от дузпа в 6-ата минута изведе \"червените\" напред, в 9-ата Енрике реализира за 2:0, Горанов вкара в началото на второто полувреме, а в 61-ата минута Паулиньо бе точен за крайното 2:2. Жеферсон и Буш бяха изгонени от терена в 84-ата минута. Оформи се меле между играчи на грандовете, а по трибуните обстановката стана изключително напрегната. Подопечните на Делио Роси са четвърти във временното класиране, очертава се спор между \"сините\" и Берое за третото място. ЦСКА към момента е на втората позиция, а лидер е Лудогорец. \"Орлите\" са все по-близо до седма поредна шампионска титла. Дербито започна много добре за \"армейците\". Фернандо Каранга реализира от дузпа в 6-ата минута. Бялата точка бе посочена за нарушение на Митрев срещу Каранга. Стражът на \"сините\" пък протестира, че Фернандо се е забавил умишлено при изпълнението на дузпата и явно искаше тя да бъде пребита. Само 3 минути по-късно Енрике Рафаел проби по лявото крило, шутира остро, а топката облиза дясната странична греда и влетя в мрежата - 2:0 за подопечните на Стамен Белчев. Митрев парира опасен изстрел на Тиаго в 34-ата минута. В 39-ата минута Каранга се озова очи в очи с вратаря на Левски, шутира по тревата, а топката мина на сантиметри от вратата на \"сините\". До почивката резултатът остана непроменен - 2 попадения преднина за \"червените\". Само 3 минути след подновяването на играта Цветкович центрира прецизно, а Горанов бе точен с глава, футболистите на Делио Роси намалиха пасива си - 1:2. Много класна изява на защитника Иван Горанов в предни позиции. В 61-ата минута \"армейците\" направиха сериозна грешка в отбрана, таранът Серджиу Буш се вклини в наказателното поле, подаде към Паулиньо, а техничарят вкара за 2:2. Последваха 2 пропуска на Фернандо Каранга. Фернандо прати топката в мрежата в 81-ата минута, а съдиите отмениха попадението заради засада. Секунди по-късно Жеферсон и Серджиу Буш получиха червени картони. Защитникът фаулира нападателя, след което Буш изблъска без топка Жеферсон. Меле на терена и напрежение по трибуните. Феновете и на двата колоса са гневни. До края на срещата резултатът не бе променен - 2:2 между грандовете. 30. Черниаускас, 2. Атанасов, 3. Жеферсон, 4. Чорбаджийски, 5. Бодуров, 6. Пинто, 9. Каранга, 11. Манолев, 15. Малинов, 17. Енрике, 20. Тиаго 21. Митрев, 4. Горанов, 5. Ейолфсон, 7. Паулиньо, 8. Вутов, 9. Буш, 14. Тиам, 19. Цветкович, 20. Нашименто, 28. Яблонски, 32. Обертан Сподели:", "date": "2018.04.18", "title": "ИЗВЪНРЕДНО В ПИК! 4-звезден трилър на Националния стадион - спорът между \"армейците\" и \"сините\" жесток! Дъжд от голове, меле, червени картони и... (ОБНОВЕНА)"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B3%D0%BE%D0%BB%D0%B5%D0%BC%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%B2-%D1%81%D0%BE%D1%84%D0%B8%D1%8F-%D0%B4%D0%BE-%D0%B4%D0%BD%D0%B8-%D1%81%D1%82%D0%B0%D1%80%D1%82%D0%B8%D1%80%D0%B0%D1%82-%D1%86%D1%8F%D0%BB%D0%BE%D1%81%D1%82%D0%BD%D0%B0%D1%82%D0%B0-%D1%80%D0%B5%D0%BA%D0%BE%D0%BD%D1%81%D1%82%D1%80%D1%83%D0%BA%D1%86%D0%B8%D1%8F-%D0%BD%D0%B0-%D1%83%D0%BB-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82-news743641.html", "text": "Има готовност за цялостната реконструкция на \"Граф Игнатиев\" и околната зона, планираната дата за начало е 8 май, съобщи кметът на София Йорданка Фандъкована пресконференция, на която представи програмата за ремонт и изграждане на пътна инфраструктура в столицата. Обектът е част от програмата, финансирана по ОПРР, имаме пълна готовност. В сериозен участък ще бъдат подменени канализационната и водопроводната мрежа, посочи кметът Фандъкова, която помоли за извинение в аванс живеещите в района хора, заради дейности, свързани със сериозен шум. И тази година предстои тежък строителен сезон, някои от обектите са с хоризонт от две години, целта е да продължим с възстановяването и модернизацията на инфраструктурата в града, посочи столичният кмет, като добави, че отново акцентът е върху големите улици и булеварди, като големите обекти са около 20. Има сериозен акцент върху трамвайния релсов път, предвижда се цялостна реконструкция на трамвайни трасета, сред тях на ул. \"Граф Игнатиев\", \"Каменоделска\", бул. \"Цар Борис III\". Повечето от обектите са свързани със затруднения в движението, посочи Фандъкова, като добави, че са направени внимателни оценки, за да бъдат те по-малки, но все пак ще бъдат факт. Ще направим възможното основната тежест да е през летните месеци, добави тя. Сред новостите е, че еднакви усилия ще се съсредоточат върху базовата инфраструктура и кварталните улици - бюджетът от общинския бюджет е почти равен, даже с лек превес на кварталните улици. Предвижда се ремонт на тротоарите в цялата Столична община. При контрола върху дейностите в кварталните улици и тротоарите залагам много и поставям задачи на районните кметове, без подпис на районен кмет не се изплащат средствата на съответните фирми, така че те имат лостове за сериозен контрол, посочи Йорданка Фандъкова. Планира се в края на май да започне и цялостен ремонт на подлеза на бул. \"България\" и \"Гешов\", където състоянието е тежко и се цели също координация със строителството на метрото. Няма конкретна дата, но продължаваме с намерението поетапно да бъде ремонтиран и бул. \"България\", за да спре кърпенето, предстои приключване на обществена поръчка за избор на изпълнител, имаме намерението да ремонтираме от бул. \"Гешов\" до бул. \"Гоце Делчев\" - участъка в най-тежко състояние, но кога точно зависи от приключването на процедурата, посочи столичният кмет. Продължава и работата по редица обекти от миналата година. Сред обектите, за които има готовност, са предстоящо преасфалтиране на бул. \"Христофор Колумб\" в \"Дружба\" - след 15 юни. Предстои и преасфалтиране на Източната тангента - след 15 май, както и на участъка от \"Васил Левски\" - от Ректората до \"Патриарх Евтимий\". Сред обектите, за които има все още процедури за избор на изпълнител, но които трябва да почнат тази година, е и тунелът на \"Люлин\", който не е ремонтиран, откакто е построен. По бул. \"Тодор Каблешков\" се предвижда възможността за изграждане на трамвайно трасе. Предстои до края на май да има избран изпълнител за реконструкция на трамвайното трасе по бул. \"Цар Борис III\", както и изпълнител за реконструция на зоната около храма \"Св. Александър Невски\". Бюджетът за дейностите и от различни източници. Големите обекти, които са част от проектите по ОП \"Региони в растеж\" - двете зони и интегрираният проект за модернизация на градския транспорт, са на стойност близо 88 млн. лева - те ще се изпълняват в рамките на две години. От бюджета на Столична община има около 37 млн. лева за основни обекти и около 39 млн. лева за квартални улици и тротоари, посочи Фандъкова. Строителството на метрото продължава междувременно, добави кметът Фандъкова, която благодари в аванс на гражданите за търпението във връзка с неудобствата покрай строителството, защото по думите й затруднения ще има, пише БТА. Сподели:", "date": "2018.04.18", "title": "ЗАПОЧВАТ ГОЛЕМИ РЕМОНТИ В СОФИЯ! До дни стартират цялостната реконструкция на ул. \"Граф Игнатиев\"!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%B2%D0%B5%D1%87%D0%B5-%D1%85%D0%B8%D1%87-%D0%BD%D0%B5-%D1%8F-%D1%81%D0%B2%D1%8A%D1%80%D1%82%D0%B0-%D1%82%D1%83%D0%BA%D0%B0---%D0%BF%D0%B0%D0%BB%D0%B8-%D0%B3%D1%83%D0%BC%D0%B8%D1%82%D0%B5-%D0%B7%D0%B0-%D1%85%D0%B0%D0%B2%D0%B0%D0%B9-news743686.html", "text": "На президентшата Десислава Радева очевидно й е скучно у нас. Днес жената на президента Румен Радев смени снимката си на профила и я придружи с умопомрачителния текст от песента \"Боби\" на Уикеда: \" \". Както става ясно, Радева не я свърта вече тук и й се потегля към екзотични дестинации, по възможност с палми. А иначе, цитираната от президентшата песен, както знаем, съдържа и сочни реплики, които са подходящи точно като за съпруга на държавен глава: \" \" По-рано днес морското чадо, (Радева е от Бургас), е сменила и тапета си със снимка с лодка, рибар и котки. Както пеят Уикеда - дай да палим гумите и към Хавай И богатите понякога плачат, а слънце ще огрее един ден и кучия гъз. /Дааа гъз!/ Обед минава, минават колите. По масата, пълзят бавно 2-3 мухи. Писна ми тука! Поглежда ме Боби, знаеш ли брат хората на Запад колко взимат само за час, толкова че тука с тия парички, кафенце ще жулим 4-5 дни. А нека работят здраво маймуните, не се става така лесно човек, а ние с Боби работим над себе си, работим над себе си и пием, пием КАФЕ. Сподели:", "date": "2018.04.18", "title": "ЕКСКЛУЗИВНО В ПИК! Генерал Деси вече хич не я свърта тука - пали гумите \"за Хавай\"!"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BD%D0%B0%D0%B4%D0%B5%D0%B6%D0%B4%D0%B0-%D0%BD%D0%B5%D0%B9%D0%BD%D1%81%D0%BA%D0%B8-%D1%81-%D1%86%D0%B5%D0%BD%D0%B5%D0%BD-%D0%BF%D0%BE%D0%B4%D0%B0%D1%80%D1%8A%D0%BA-%D0%BE%D1%82-%D0%B2%D1%8A%D0%BD%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news743678.html", "text": "Надежда Нейнски проведе среща с министъра на вътрешните работи на Република Турция г-н Сюлейман Сойлу. Посланик Нейнски запозна министъра с планираната за края на месец май конференция на тема „Гранична сигурност”, която ще се проведе в Одрин, съобщиха от посолството на България в Турция. Посолството-Анкара организира конференцията в рамките на Българското председателство на Съвета на ЕС. Целта е да се представят положителните практики и най-добри стандарти по охрана на българо-турската граница като външна граница на ЕС. От своя страна, министър Сойлу изказа благодарност на българския министър-председател Бойко Борисов за професионално организираното домакинство на лидерската среща на 26 март т.г. във Варна. Министърът изтъкна също доброто и ползотворно сътрудничество между министерствата на вътрешните работи на Република България и Република Турция. Нейнски получи и ценен подарък от домакина - порцелан с поднос с дантелени мотиви в специална кутия. Сподели:", "date": "2018.04.18", "title": "Първо в ПИК! Посланик Надежда Нейнски с ценен подарък от външния министър на Турция (СНИМКИ)"}
{"url": "http://pik.bg/%D1%83%D0%B4%D0%B0%D1%80-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B3%D0%BE%D0%BB%D1%8F%D0%BC%D0%BE-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-news743599.html", "text": "Опит за контрабанден внос на голямо количество различни медикаменти предотвратиха митническите служители на митнически пункт „Капитан Андреево“ в нощта на 15 април. Това съобщиха от Агенция „Митници“. При проверката на косовски микробус, пътуващ от Турция през България с четирима косовски граждани и шофьор със сръбски паспорт, митническите инспектори откриват между багажа на пътниците 1969 блистера лекарствени продукти, сред които такива, предназначени за антибиотично лечение, епилепсия, остеопороза, за отслабване, срещу висок холестерол, имуностимулатори. Открити са и 458 тубички с крем за лечение на гъбички по кожата. В хода на проверката митническите служители намират и 20 кутии, с общо тегло близо 11 кг, тютюн за наргиле без акцизни документи. Иззети са и 20 от 30-те кутии цигари, които пътниците декларирали, но които превишават нормите за безмитен внос на тютюневи изделия. Установено е, че медикаментите и тютюнът за наргиле са собственост на шофьора. Контрабандната стока е задържана, съставени са два акта за нарушение на Закона за митниците. Сподели:", "date": "2018.04.18", "title": "УДАР! Митничари на \"Капитан Андреево\" задържаха голямо количество лекарства"}
{"url": "http://pik.bg/%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D1%81%D0%B4%D1%81-%D0%BB%D1%83%D0%BA%D0%B0%D1%80%D1%81%D0%BA%D0%B8-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B1%D0%BE%D1%8F-%D0%BC%D1%83%D1%82%D1%80%D0%B8%D1%82%D0%B5-%D0%B8-%D1%86%D0%B8%D0%B3%D0%B0%D0%BD%D0%B8%D1%82%D0%B5---%D0%BA%D0%BE%D0%B9-%D0%B8-%D0%B7%D0%B0%D1%89%D0%BE-%D0%B1%D1%80%D1%83%D1%82%D0%B0%D0%BB%D0%BD%D0%B8-news743681.html", "text": "Чух нагли лъжи от Кабаиванов, станал му е навик да лъже. Той се би да скъса сценария, после се видя, че вече бяха изпълнили първата му страница. Това коментира пред Би Ти Ви председателят на СДС Божидар Лукарски за вчерашния бой на заседанието на Националния съвет на партията. Лукарски съзря зад всичко страх от възраждането на десницата чрез консервативно-патриотично обединение: \"Има хора и политически сили, които се страхуват от линията, която аз прокарвам по линията на консервативно-патриотичната линия. Не казвам с НФСБ. Вчера трябваше да се води този дебат за политиките да се говори за бъдещо такова обединение\". \"Този сценарий е за края на СДС и за разбиването. Почеркът е агентурен, обслужва чужди интереси. Беше явно, че освен ще се гласува моята оставка, трябваше да се обсъжда и бъдещето на партията. Този дебат не беше проведен\", разясни целта на вчерашното заседание нароченият за сваляне лидер на СДС. \"Някои хора сериозно са уплашени от един такъв хипотетичен съюз. Гледах сутринта Радан Кънев и чух какво каза\", заяви още той. \"Тези хора да не очакват да се откажа! В момента няма и алтернатива. Уставът го казва ясно\", уточни Лукарски на въпрос защо не си е подал оставката след парламентарните избори миналата година. \"Очаквахме такъв цирк, но чак такъв... имаше лица от ромски произход, които по даден знак свиреха и викаха. Те не са членове на СДС. Охраната беше охранителна фирма. Видях бащата на Георги Пилев, един кръчмар от Сопот от агитката на Емил Кабаиванов. Сценарият е смешен и той цели разбиването на СДС\", завърши той. Сподели:", "date": "2018.04.18", "title": "БИТКАТА ЗА СДС! Лукарски с горещи разкрития за боя, мутрите и циганите - кой и защо бруталния сценарий за нечувания скандал в партията?"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B5%D1%84%D0%B8%D1%80-%D1%87%D0%BE%D0%B2%D0%B5%D0%BA-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B8-%D0%BA%D0%B0%D1%80%D0%BE%D0%BB%D0%B5%D0%B2-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%B0%D0%BA%D1%82%D0%B8%D0%B2%D0%B8%D1%81%D1%82%D1%8A%D1%82-%D0%BD%D0%B0-%D0%B7%D0%B5%D0%BB%D0%B5%D0%BD%D0%B8%D1%82%D0%B5--news743688.html", "text": "Скандал се заформи в ефира на БНТ по време на гостуването при Емил Кошлуков на пиара на кметицата на \"Младост\" Петър Кърджилов и икономиста Владимир Каролев. Скандалът в ефир беше предизвикан именно от него. Кърджилов е активист на партия \"Зелените\", а за Каролев се знае, че е техен върл враг. Пиарът категорично отказа да седне до Каролев в студиото и зае място зад него. \"Той не иска да седне до мен. Заповядайте г-н Кърджилов, седнете до мен\", покани го Каролев. \"Повторете още веднъж. Повторете как ме нарекохте\", заплаши Каролев и допълни, че към делото срещу Борислав Сандев ще се присъедини и г-н Кърджилов. \" \"Парите са подхвърлени, колата е служебна. Иванчева е неудобна, защото защитава правата на гражданите. Води политика на социална отговорност\", каза Кърджилов и напусна студиото, а Каролев остана да коментира още няколко минути. Петър Кърджилов пристигна в студиото, но заяви, че няма да седне на една маса с опонента си. Той заплаши, че ще напусне студиото, ако Каролев не си тръгне. След като той си тръгне, ще говоря. Искам да напуснете. Вие сте лакей на мафията. Довиждане\", обърна се той към Владимир Каролев. Скри се в ъгъла като мушмурок“, отбеляза бившият общински съветник. Сподели:", "date": "2018.04.18", "title": "СКАНДАЛ В ЕФИР! Човек на Иванчева и Каролев се хванаха гуша за гуша! Активистът на \"Зелените\" хули икономиста: Ти си лакей на мафията! "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%B7%D0%B0%D1%89%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BF%D1%80%D0%B5%D1%82%D0%B5-%D0%B7%D0%B0%D1%85%D0%B0%D1%80%D1%82%D0%B0-news743506.html", "text": "Ако искаме да се чувстваме по-бодри, здрави, тонизирани и изпълнени с енергия, можем да направим много малко усилия, за да постигнем големи резултати и то само за месец. Комбинацията от здравословно хранене и спорт е само стъпка към успеха, а намаляването на бялата рафинирана захар от ежедневното ни меню оказва голямо влияние на цялостното ни състояние. Вижте пет причини да ограничите захарта: 1. Консумацията на рафинирана захар състарява В процес, известен като гликация, захарта се закача към колагена в кожата и други части на тялото. Това причинява възпаление и намалява ефекта, както на колагена, така и на еластина – протеините в кожата, които и помагат да се запази млада. Когато тези протеини не работят толкова добре, кожата вместо еластична и млада, започва да изглежда суха и състарена . 2. Проблемите с кръвната захар са едни от водещите причини за безсъние Консумацията на захар и рафинирани източници на бърза енергия (особено преди лягане) повлияват агресивно на нивата на инсулина (или кръвната захар). Това може да е сериозна пречка за постигане на ползотворен сън. 3. Захарта може да е по-пристрастяваща от някои наркотици Британски проучвания доказват, че захарта в някои случаи може да е по-пристрастяваща от някои наркотици. Водещи лекари смятат, че пристрастяването, което се получава от честата консумация на захар, е биологично разстройство, задвижвано от хормони и невротрансмитери, които ни карат да жадуваме захар и прости въглехидрати. Бактериите обичат сладкото и ако това е храната, която консумирате най-често, те ще се настанят трайно по тях и ще рушат зъбите ви, причинявайки кариеси и проблеми с венците. 5. Всичко прекалено уврежда здравето на тялото и ума Разбира се, гореизброените факти не значат, че трябва да спрете рафинираната захар завинаги. Но просто не прекалявайте! Всичко прекалено уврежда здравето на тялото и ума. Така е и с рафинираната захар. Съвременните изследвания доказват връзката между захарта и заболявания като главоболие, кожни болести, диабет. А с какво да я заместим? Има достатъчно нейни заместители, сред които стевия и мед. Ако искаме да влезем във форма, трябва да имаме предвид, че медът е по-калоричен и трябва да сме умерени с него, когато сме в режим. Сподели:", "date": "2018.04.18", "title": "ВАЖНО! Ето защо трябва да спрете захарта"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0%D0%B2%D0%B5%D1%80%D0%BA%D0%B0-%E2%80%9E%D0%B0%D0%BF%D0%BE%D1%81%D1%82%D0%B8%D0%BB%E2%80%9C-%D1%89%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BF%D1%80%D0%B0%D0%B2%D0%B8-%D0%B8-%D0%BE%D1%82-%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%82%D0%B5-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D0%B8-news743593.html", "text": "Заверка „апостил“ да може да се прави и от областните администрации в страната, а не само от МВнР, предвиждат одобрени от правителството промени на Закона за ратифициране на Конвенцията за премахване на изискването за легализация на чуждестранни публични актове. Приетите допълнения въвеждат децентрализиране на извършването на заверки с „апостил“ на документи, издавани от общинските администрации, като тези функции се възлагат и на 28-те областни администрации. По сега действащата нормативна уредба заверката се прави само от Министерството на външните работи. По този начин всеки човек, който има нужда от услугата, трябва да пътува до София или да ползва услугите на посредник, а това изисква допълнително време и води до по-високи финансови разходи за гражданите и бизнеса. Тази практика се прилага в редица европейски страни. Целта й е да се постигне подобряване на административното обслужване и намаляване на административната тежест при извършване на заверки на документи с апостил. Сподели:", "date": "2018.04.18", "title": "ВАЖНО! Заверка „апостил“ ще може да се прави и от областните администрации"}
{"url": "http://pik.bg/%D0%BC%D0%B0%D0%B4%D0%B0%D1%80%D1%81%D0%BA%D0%B8%D1%8F%D1%82-%D0%BA%D0%BE%D0%BD%D0%BD%D0%B8%D0%BA---%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BE%D0%B1%D0%B2%D0%B5%D1%8F%D0%BD-%D1%81-%D0%BB%D0%B5%D0%B3%D0%B5%D0%BD%D0%B4%D0%B8-%D0%B8-%D0%BC%D0%B8%D1%82%D0%BE%D0%B2%D0%B5-%D0%B4%D0%BD%D0%B5%D1%81-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D0%B4%D0%B5%D0%BD%D1%8F-%D0%B7%D0%B0-%D0%BE%D0%BF%D0%B0%D0%B7%D0%B2%D0%B0%D0%BD%D0%B5-%D0%BD-news743591.html", "text": "Мадарският конник, Рилският манастир, Казанлъшката гробница, Боянската църква, Старият Несебър, Свещарската гробница, Ивановските скални църкви; Национален резерват Пирин и Природен резерват Сребърна. Последният природен обект влиза в колективния природен паметник на ЮНЕСКО \"Древни и вековни букови гори в Карпатите и други региони на Европа\". Сред кандидатите за номинация у нас са: пещерата Магура със скалните рисунки, датиращи от бронзовата епоха; античният римски град Никополис ад Иструм; античната римска гробница в Силистра; Бачковският манастир; Мелник и Роженският манастир; Стария Пловдив и др. Паметник на културата, съгласно Закона за културното наследство от 2009 г., е всяко недвижимо и движимо автентично материално свидетелство за човешко присъствие и дейност и за процесите в природата, което има научна и/или културна стойност и притежава обществена значимост. Надзорът по издирването, изучаването и опазването на паметниците на културата се извършва от Националния институт за паметници на културата към Министерството на културата. Институтът дава предложение на Министерството на културата за обявяването на даден обект за паметник, след като задължително вземе мнението на кмета на общината, на територията на която се намира дадената забележителност. Дори да не знае със сигурност кои са паметниците ни, включени в списъка на ЮНЕСКО, всеки българин би се досетил, че сред тях е Мадарският конник. Той е единственият скален релеф в Европа от ранното Средновековие. С него започва и списът от монументи, включени в новата книга на издателство \"Милениум\" с автор Иван Първанов. От нея читателите ще научат всичко най-интересно за повече от 300 паметника на наши герои, намиращи се както в пределите на родината, така и в чужбина - за инициирането и трудностите при построяването им, а и факти за личностите, на които са посветени монументите. Книгата, която е на пазара само от месец, се радва на огромен читателски интерес. Тя привлича и с многобройните си цветни илюстрации, показващи почти всички представени паметници, и представлява истински патриотичен албум, който е достъпен по съдържанието си и атрактивен за хората на всички възрасти. На Мадарския конник е посветена и една от най-интересните глави в друга нова книга на \"Милениум\" - на историка Веселин Игнатов. В нея той развенчава заблудите, наслоени в историографията ни и залегнали дълбоко в съзнанието на поколения българи. Такъв мит е това, че на скалния балереф е изобразен хан Тервел. Според Игнатов Мадарският конник всъщност е друг. За да разберете кой е той и защо безусловно можем да бъдем убедени в неговата самоличност, разгърнете любопитния том. Днес отбелязваме Международния ден за опазване на паметниците на културата. Той се чества от 1984 г. по решение на ЮНЕСКО. 18 април е повод да се привлече общественото внимание във всички страни по света към ценностите на собственото им и общочовешкото културно наследство и да се приобщят нови участници към усилията за опазването на паметниците на културата. В списъка на ЮНЕСКО за световното културно и природно наследство са осем културни и два природни български обекта. Това са: Сподели:", "date": "2018.04.18", "title": "Мадарският конник - паметник обвеян с легенди и митове. Днес отбелязваме Деня за опазване на паметниците на културата"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%B7%D0%B0%D1%89%D0%BE-5-%D0%B3%D0%BE%D0%B4%D0%B8%D0%BD%D0%B8-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%8F%D1%82-%D0%BE%D1%82-%D0%B8%D0%BD%D1%82%D0%B5%D1%80%D0%BF%D0%BE%D0%BB-%D1%80%D0%B0%D0%BB%D0%B8-%D0%BF%D0%B8%D0%BB%D0%BE%D1%82-%D0%BD%D0%B8%D0%BA%D0%BE%D0%BB%D0%B0%D0%B9-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%B5-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%BF%D1%80%D0%B5%D0%B4-news743515.html", "text": "„Ще извърша лична проверка на всички факти и обстоятелства и най-вече на това – какви действия са предприели службите, които е трябвало да го издирят”, заяви окръжният прокурор на Варна Владимир Чавдаров, след като стана ясно, че рали състезателят, който помете шестима зрители на състезанието край Шумен, всъщност е осъден за документална измама и е издирван от 5 години от Интерпол. Окръжният прокурор обясни, че въпреки влязлата си в сила присъда, Николай Георгиев е обикалял Испания и Англия. „В Испания е засичан за разпространението на наркотици, в Англия – за банкови измами, заяви Владимир Чавдаров. У нас Георгиев е бил осъден на 3 години затвор за документни измами. Той обаче изчезнал. „Било е възложено на органите на МВР да продължат с неговото фактическо издирване”, обясни прокурорът. От година и половина Георгиев се състезава за варненски рали клуб. Има своя визитка в официалния му сайт и доста успехи. Пътувал, регистрирал се по хотели, проверявали ги полицията. Организаторите си припомнят, че той напуснал веднага произшествието, след като се врязал в публиката на шуменското рали. Вчера Георгиев сам се е предал в ОД Съдебна охрана във Варна. Сподели:", "date": "2018.04.18", "title": "КУРИОЗ! Защо 5 години издирваният от Интерпол рали пилот Николай Георгиев е на свобода? Предал се сам, след като помел шестима зрители на състезание"}
{"url": "http://pik.bg/%D1%81%D0%B8%D0%BD%D0%B8%D1%82%D0%B5-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D1%85%D0%BE%D0%B4-news743677.html", "text": "\"Станете част от най-голямото футболно зрелище в България! На 19 август, от 19:45 часа на стадион \"Васил Левски\", ПФК Левски ще се изправи срещу един от най-големите футболни клубове в света, за да почете подобаващо 75-годишнината от рождението на легендарния нападател на сините Георги Аспарухов-Гунди. Българската публика ще има уникалната възможност да посрещне световните футболни звезди за първи път на наш терен, където те ще играят в приятелски двубой срещу състава на Левски. Името на мистериозния съперник на \"сините\" ще бъде разкрито официално на 4 май в София, по време на мача Левски - \"Ботев\" Пловдив на стадион \"Георги Аспарухов\", рождената дата на идола на \"синята\" агитка. \"75 години Георги Аспарухов\" обещава да бъде не само приятелска среща, а и незабравим футболен спектакъл за цяла България. Пригответе се за изключително събитие с наелектризираща празнична атмосфера и оспорвана игра, което ще остане в историята като един от най-запомнящите се футболни сблъсъци – достоен начин да почетем заедно вечната \"синя\" деветка Гунди. Всички заедно на 19 август! Събитието \"75 години Георги Аспарухов\" е на 19 август 2018 г. на Национален стадион \"Васил Левски\". Начало 19:43 часа. Цената на билетите за грандиозното събитие ще варира от 19,14 до 194,30 лева. За първи път се предвижда и специален семеен пакет: 2 билета за възрастни и 1 билет за дете (до 16 год) за Сектор Г\", съобщават от официалния сайт на \"синия\" клуб. Сподели:", "date": "2018.04.18", "title": "\"Сините\" със страхотен ход!"}
{"url": "http://pik.bg/%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D1%81%D1%8A%D1%81%D0%B8%D0%BF%D0%B2%D0%B0-%E2%80%9E%D0%BB%D0%B5%D0%B2%D1%81%D0%BA%D0%B8%E2%80%9D-news743620.html", "text": "И пророците се провалят. Точно това се случва с Делио Роси. Пророкът от Римини вероятно ще отбележи най-крупния си провал в треньорската си кариера. Не че толкова му пука. Той е на възраст, в която му е време да си стои вкъщи с внуците и да си гледа старините. Вместо това се опитва да оправи сините бакии. Които все повече изглеждат неоправими. Въпреки златния дъжд, който Спас Русев изсипва на „Герена”. И под вещото ръководство на Делио възелът става все по-заплетен. Това не е и не може да е „Левски“. Бил оправил защитата, вече не ни вкарвали толкова голове. Научил ги бил да ходят, сега щял да ги учи да играят. На кого обаче му пука, след като „сините” ги бият кой където ги хване, кой колкото може и кой както може. Нека да се пропуква „синята” защита един, два пъти или три пъти на мач. Нека да пропуска два или три гола, ама нападателите да отбележат четири или пет. А то стана така, че и съдиите вече се чудят какво да правят. Дават дузпи, ама „сините” и тях не могат да вкарат. И като капак вечно спокойният коментар на треньора, който вече дори не изнервя никого от привържениците, по-скоро ги отвращава и отблъсква. Всички онези, които стоят твърдо зад Роси, нека да знаят, че това няма да е задълго. Някой разумен наистина ли вярва, че „сините” могат да победят ловчанлии и разградчани, за да вземат купата. Развръзката предстои. И тя ще е със сигурност катастрофална. И дано тогава на Русев му дойде акълът. Да разкара всички и да започне начисто само със „сините” си юноши. Видя се какво може един Станислав Иванов. Ами Найденов, Кабов, Боримиров и другите, пръснати из цялата страна. Дето все ги обиграваме, после ги гоним, пък те накрая ни правят луди като чужди футболисти. След като ще сме шести, по-добре да сме си с нашите момчета. Хем няма да ги нападаме и да им се гневим, хем и по-евтино ще е за Русев. Сподели:", "date": "2018.04.18", "title": "Делио Роси съсипва „Левски”  "}
{"url": "http://pik.bg/%D0%B1%D0%BE%D0%BD%D0%B8-%D0%B7%D0%B0%D0%B3%D0%B0%D1%82%D0%BD%D0%B0-%D0%B7%D0%B0-%D0%BD%D0%BE%D0%B2-%D0%BF%D1%80%D0%BE%D0%B5%D0%BA%D1%82-%D1%81-%D1%82%D0%BE%D0%BD%D0%B8-%D1%81%D1%82%D0%BE%D1%80%D0%B0%D1%80%D0%BE-news743618.html", "text": "Бони открехна леко вратата на бъдещите си проекти, а един от тях е свързан с Тони Стораро. \"Имаме нещо предвид, но нека остане в тайна. Да не издавам предстоящите проекти на Тони\", сподели изпълнителката. Тя коментира и първия си дует с Човека глас \"Съседи по сърце\", който направи премиерата си преди месец. Въпреки, че двамата са приятели от години, първата им съвместна песен се появява едва сега. \"Някои неща, колкото и да ги искаме, ако не им е дошло времето, няма как да се случат. Но ето, че след такова дългогодишно приятелство решихме да направим нещо. Аз се шегувах с Тони, казах му: \"Тони, мисля, че е време като поостареем, да можем да покажем нещо на внуците и правнуците, да си имаме спомен\". Той ми отговори: \"Да, разбира се, това трябваше да го направим по-рано\", сподели певицата пред ФЕН Тв. Сподели:", "date": "2018.04.18", "title": "Бони загатна за нов проект с Тони Стораро"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%80%D0%B0%D0%B7%D0%BF%D0%B8%D1%82%D0%B2%D0%B0-%D0%B8%D0%B2%D0%B0%D0%B9%D0%BB%D0%BE-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D0%B7%D0%B0-%D0%BA%D0%B0%D1%82%D0%B0%D1%81%D1%82-news743600.html", "text": "Транспортната комисия в парламента разпитва министър Ивайло Московски за тежките катастрофи, отнели живота на 8 души и ранили други близо 30 само за два дни в края на миналата седмица. Той бе запитан за състоянието на БДЖ и закупуването на нови влакове. Московски посочи, че процедурата за закупуване на нови влакове предвижда да се стартира с по 35 милиона на година, а с недостигът от 420 млн. лева ще се ангажира държавата. Субсидията е друго перо в БДЖ и тя не може да бъде ползвана за закупуване на нови влакове, отговори на въпрос министърът. На въпрос за концесията на летище Пловдив той заяви, че комисия по темата е приключила работа и е обявила компанията Хайнан груп, китайска компанпия, която печели процедурата. Най-общо концесията предвижда годишно плащане на концесионна вноска, предвижда променлива част от концесионната такса, която е процент от приходите на компанията и размер от 160 милиона лева годишно инвестиции. Такава е оценката на комисията и така докладвах на МС. тече 14-дневен срок до понеделник за обжалване, той изтече и няма обжалване. КЗК сега трябва да се произнесе и имаме двумесечен срок за сключване на договор с оператора, посочи още министърът. Московски даде пояснения и за катастрофата на \"Тракия\" и направените проверки. Водачът притежава всички необходими документи и сертификати. Проверихме по самото движение на автобуса, като изпъление на самия курс София-Бургас-София, установен е валиден пътен лист с часове и имена на водачите. Не сме установили някакви нарушения. Паралелно с това започна друга проверка, която е съвместно с органите на МВР и е в офиса на компанията. По нея не мога да кажа нищо, не знам докъде е, допълни Московски. Относно тахошайбите, също не разполагам с информация и не зная. Това е информация, предмет на следствените органи, посочи той. По темата с коланите много ясно сме заявили, че не са задължителни, където автобусите не са оборудвани с такива, заяви Московски. И допълни, че министерството ще вземе мерки, които са в неговите компетенции, но не и за войната по пътищата. По думите му коланите са задължителни за пътниците, ако автобусът фабрично разполага с такива. Сподели:", "date": "2018.04.18", "title": "ИЗВЪНРЕДНО В ПИК TV! Транспортната комисия в парламента разпитва Ивайло Московски за катастрофите! МВР тараши \"Юнион-Ивкони\"! (ОБНОВЕНА)"}
{"url": "http://pik.bg/%D1%81%D0%BE%D1%84%D0%B8%D1%8F-%D0%BF%D0%BE%D0%B4-%D0%B1%D0%BB%D0%BE%D0%BA%D0%B0%D0%B4%D0%B0-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B1%D1%83%D0%BB%D0%B5%D0%B2%D0%B0%D1%80%D0%B4%D0%B8-%D0%B8-%D1%83%D0%BB%D0%B8%D1%86%D0%B8-%D0%B7%D0%B0%D1%80%D0%B0%D0%B4%D0%B8-%D0%BC%D0%B0%D1%87%D0%B0-%D0%BB%D0%B5%D0%B2%D1%81%D0%BA%D0%B8---%D1%86%D1%81%D0%BA%D0%B0-news743555.html", "text": "Промени в движението в София заради мача между Левски и ЦСКА-София , който започва в 18 часа на Националния стадион \"Васил Левски\". В часовете преди двубоя ще има ограничение на движението по столичните булеварди \"Драган Цанков\", \"Цар Освободител\", \"Христо и Евлоги Георгиев\" и ул. ген \"Гурко\". Паркирането около националния стадион \"Васил Левски\" ще е забранено. Сподели:", "date": "2018.04.18", "title": "СОФИЯ ПОД БЛОКАДА! Затварят булеварди и улици заради мача Левски - ЦСКА"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D1%81%D1%82%D0%B0%D0%BD%D0%B0-%D0%BC%D0%B5%D0%B6%D0%B4%D1%83-%D1%82%D1%80%D1%8A%D0%BC%D0%BF-%D0%B8-%D0%BF%D1%83%D1%82%D0%B8%D0%BD-%D1%81%D0%BD%D0%B8%D0%BC%D0%BA%D0%B0-news743607.html", "text": "\"Имаме си Бойко Борисов! Война няма да има! Докато аз успивам Путин, Борисов щял да уйдурдисва Тръмп и ще се възцари вечен мир и благоденствие!\". Така Цветан Атанасов, собственикът на първия у нас по рода си музей на восъчните фигури, се похвали в интернет, че е готова статуята на министър-председателя Бойко Борисов и тя ще бъде пусната в \"обращение\" за жадните зрители да пипнат бицепса на Бойко. \"От години искам да го направим, само той липсваше от световните лидери, които сме направили\", обясни Цецо, който продължава с направата на фигури на Криско и Фики. Сподели:", "date": "2018.04.18", "title": "ЕКСКЛУЗИВНО! Бойко Борисов застана между Тръмп и Путин (СНИМКА)"}
{"url": "http://pik.bg/%D0%B9%D0%BE%D0%B0%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D0%B5%D0%B5-%D0%BD%D0%B0-200-%D0%BE%D0%B2%D1%86%D0%B5-%D0%B2-%D0%B4%D1%8A%D0%B1%D0%BE%D0%B2%D0%B0%D0%BD-news743631.html", "text": "Йоана Захариева-Йоко гледа 200 овце край Дунава в новия епизод на \"Смени жената\". Преди 18 години тя стана поп-сензация буквално за една нощ с хита си \"Hypersonic\". Днес е загърбила сцената и се бори мъжки с реалността - отдава апартаменти под наем и отглежда сама двамата си синове. Семейното риалити праща родената и отрасла в центъра на столицата Йоана в село Дъбован. Там тя разбира, че в семейството на животновъдите Радослав и Десислава тежкият селски труд от зори до мрак изцяло поглъща силите им, и техните две деца растат под грижите на баба си. Йоана не се плаши от работа и самоотвержено се хвърля в новия си бит - смело стартира трактора в Дъбован, за да зареди тежките бали сено и дори намира настроение да попее на обитателите на обора, поверен на грижите й. Междувременно в София Деси навлиза в градския трафик и бизнеса с чужденци - тя трябва да шофира в час пик и да отдаде апартамент под наем на американка. Сподели:", "date": "2018.04.18", "title": "Йоана Захариева пее на 200 овце в Дъбован"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B0-%D0%B4%D1%80%D0%B0%D0%BC%D0%B0-%D0%B0%D0%B1%D0%B2-%D0%BE%D1%82%D1%81%D1%82%D1%80%D0%B5%D0%BB%D1%8F-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B3-%D0%B6%D0%B0-%D0%BB%D1%8A%D0%B6%D0%B0-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D1%81%D1%82%D0%B2%D0%B0%D0%BB%D0%B0-%D0%BC%D1%8A%D1%80%D1%82%D1%8A%D0%B2-%D0%B4%D0%B8%D0%B2%D0%B5%D1%87-%D0%B2-%D0%BF%D0%B0%D1%80%D1%82%D0%B8%D1%8F-news743639.html", "text": "Партия АБВ поля с леден душ лидерката на червените Корнелия Нинова, която вчера гръмко се похвали, че хора от АБВ-Благоевград се вливат в редиците на БСП, научи ПИК. Във връзка с тиражираните в медиите спекулации от ръководството на БСП, заявяваме, че областната организация на АБВ-Благоевград, вкл. нашите представители в органите за местно самоуправление, са на мястото си и се намират в добра кондиция, отсякоха днес в съобщение до медиите, от партията, създадена от президента Георги Първанов, който в момента е неин почетен лидер. Настоящият председател на партията е Константин Проданов. На 29 април предстои Областна конференция на АБВ-Благоевград, след която, на пресконференция, ще бъдат засегнати основни проблеми за региона. Намираме за странно, че в момент, в който страната ни, раздирана от крайна бедност и неравенства, се тресе от корупционни скандали и протести на онеправдани слоеве от обществото, ръководството на БСП прави своя първостепенна задача издирването на официално отстранени от ПП АБВ поради незадоволителна работа личности и шумно ги присъединява към редиците си. Въпреки това желаем успех и вярваме, че те ще носят на БСП същите резултати, с каквито „радваха“ АБВ, злорадстват от партията. Целият този ПР трик обаче не се свежда единствено до един отстранен от партия АБВ член и приятелския му кръг. Би било само смешно ако е така. Тъжното е, че когато обществото има крещяща нужда от обединение на лявото, ръководството на  партията, която претендира за лидерска роля в този процес, превръща тази естествена обществена потребност в мишкуване и бракониерство на мъртъв дивеч. Не така се променя статуквото! Не така се прави обединение! С мълчание по болните политически и обществени проблеми и автентичните леви каузи, още дълго ГЕРБ и сие ще безчинстват, а лявото у нас ще споделя нерадостната съдбата на левицата в държави като Чехия, Унгария, Полша, Франция, Италия…. А може би някой цели точно това?! Ние от АБВ сме убедени, че хилядите честни и достойни социалисти, които винаги сме приемали като съмишленици и другари, не мислят така! Сподели:", "date": "2018.04.18", "title": "ЧЕРВЕНА ДРАМА! АБВ отстреля Корнелия Нинова! Г-жа Лъжа бракониерствала \"мъртъв дивеч\" в партията на Първанов "}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%B7%D0%B0-%D0%BE%D0%B1%D0%B3%D0%B0%D0%B7%D1%8F%D0%B2%D0%B0%D0%BD%D0%B5-news743570.html", "text": "Поредица сигнали за обгазяване на Бургас са получени тази сутрин малко след 05:00 часа на горещия телефон на РИОСВ в морския град. Притеснените граждани са информирали, че се усеща неприятнаостра миризма на газ. Измервателните станции за чистотата на въздуха не са показали превишение на нормите за замърсяване на въздуха. Въпреки това експерти на еко- инспекцията и общината са извършили проверка на две от големите производствени предприятия. До момента обаче нарушения не са открити. От  началото на годината Инициативен комитет в Бургас организира два протеста, с искане да се спазва правото бургазлии да дишат чист въздух. След това бяха наложени санкции на две големи фирми, при които бяха открити нарушения. Сподели:", "date": "2018.04.18", "title": "Жители на Бургас алармират за обгазяване"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%B8%D0%BA-tv-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news743627.html", "text": "зам.-председателя на парламента Емил Христов. Причината е, че той не допуснал протестиращи в Народното събрание. „Системата ни убива”. Истиски екшън се разигра в кулоарите на Народното събрание. Социалистите се проявиха още в първия ден на новата сесия на парламента и поискаха поредната оставка. Този път от БСП искат главата на Социалистите обясниха, че искали хората с увреждания да влязат в парламента управляващите обаче не ги били допуснали. По думи на Корнелия Нинова нареждането идвало директно от Емил Христов. Скандалът обаче продължи между Антон Кутев, Драгомир Стойнев и Цветан Цветанов. Двамата социалисти изчакаха на изхода шефа на парламентарната група на ГЕРБ, за да го запитат каква е тази дискриманация. Той от своя страна обясни, че само за последните години правителството е отпуснало над 168 млн. лв. и от БСП нямат основание да го обвиняват и да ги нападат по този начин. Цветанов не успя да каже каквато и да било, тъй като от левицата не му дадоха думата. Вместо това му връчиха черната фланелка, която днес носеха всички протестиращи, а на нея пише БСП си търсят инцидент, за да поискат оставката на Емил Христов, който няма вина и умисъл. Това каза председателят на ПГ на ГЕРБ Цветан Цветанов пред журналисти . „Това, което днес се разигра, вие видяхте накрая какво каза Драго Стойнев от БСП. Той каза: „Г-н Христов, подайте си оставката“. Г-н Христов води заседание на българския парламент. Има си ред, по който може да се осигури допуска на външни лица в залата на парламента или в кулоарите на парламента. Това нещо просто е търсено като инцидент, който да може да създаде това, което днес наблюдаваме и да може да казват, че искат оставката на Емил Христов. Оттук нататък спираме да говорим за президента, за неговите изказвания, за тъмнината, за светлината. Ние сме прозрачни\", заяви Цветанов. Той поясни, че е излязъл от зала в момента, в който е разбрал, че има проблем с допуска на хората с увреждания. Цветанов допълни, че когато е излязъл вече хората ги е нямало. Той попита дали такова нещо може да се използва като политически аргумент и да се прави подобен сценарий и цирк. „Това е недопустимо. Г-н Христов води заседание не може да следи за всяко едно намерение на БСП и начина, по който искат да провокират напрежение в българския парламент“, каза още Цветанов. Той обърна внимание, че има работна група, в която се търсят възможности за хората с увреждания. Цветанов поясни, че БСП няма никаква политика и могат да говорят, че депутатите не трябва да получават заплати. „Депутатите от ГЕРБ не са участвали в приватизационни сделки. Ако всеки един от нас народните представители бяхме взели по един „Техноимпекс“, може би действително още от самото начало, когато положихме клетва, нямаше да го правим. Нека да погледнем кои са богаташите в БСП“, заяви Цветанов. Сподели:", "date": "2018.04.18", "title": "ЕКШЪН В ПИК TV! Социалисти нападнаха Цветанов в парламента"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B6%D0%B5%D0%BD%D0%B0-%D1%81%D0%B5-%D1%85%D0%B2%D1%8A%D1%80%D0%BB%D0%B8-%D0%BE%D1%82-%D0%B1%D0%BB%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news743637.html", "text": "Около 13 часа е подаден сигнал на тел. 112, че от жилищен блок на улица \"Скопие\" е паднала жена. На място, в присъствието на съдебен лекар, е установена смъртта на 65-годишна обитателка на един от апартаметите. Няма данни за насилие. По непотвърдена информация става дума за самоубийство. Полицията веднага е отцепила района, предава \"Глас.бг\". Труп на жена е бил открит в ранния следобед в пловдивски квартал \"Кючук Париж\", съобщиха от полицията. Сподели:", "date": "2018.04.18", "title": "ТРАГЕДИЯ! Жена се хвърли от блок в Пловдив"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%B0%D0%BD%D0%BA%D0%B0-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B0-%D0%BF%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D0%B2%D0%BD%D0%B5%D1%81%D0%B5-%D1%85%D0%B5%D1%80%D0%BE%D0%B8%D0%BD-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-news743635.html", "text": "пресцентъра на МВР 52- годишна столичанка е задържана във Второ РУ след опит да внесе наркотици в софийския затвор. Това съобщиха от . На 10 април след обяд, при проверка на багаж, който Д.Р. /52г./ носела за лишен от свобода, служители на ГДИН намерили и иззели укрити наркотични вещества. Д.Р. била задържана във Второ РУ с полицейска мярка до 24 часа, а по случая - образувано досъдебно производство. Резултатът от назначената експертна справка показал, че иззетото вещество е хероин с тегло 4.11г. След доклад на събраните материали в Софийска градска прокуратура, Д.Р. е привлечена като обвиняема и й е наложена мярка за неотклонение „парична гаранция“ в размер на 400 лв. Сподели:", "date": "2018.04.18", "title": "Столичанка е задържана при опит да внесе хероин в Софийския затвор"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%81-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-%D0%BC%D0%B0%D0%BB%D0%BA%D0%BE-%D1%81%D0%B5-%D0%BF%D1%80%D0%B5%D0%BC%D0%B8%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-news743619.html", "text": "Малко се премина границата. С тези думи вицепремиерът Екатерина Захариева коментира показната акция по ареста на кмета на „Младост” Десислава Иванчева. Захариева обяви, че вярва в презумпция – невинен до доказване на противното. Захариева допълни, че ще се направи анализ на акцията от вторник. Десислава Иванчева и заместничката й Биляна Петрова бяха арестувани във вторник пред Спортната палата, а в колата им бяха открити 70 000 евро. Твърди се, че парите са били част от подкуп за издаване на разрешително за строеж. Сподели:", "date": "2018.04.18", "title": "Екатерина Захариева по случая с кметицата на \"Младост\": Малко се премина границата"}
{"url": "http://pik.bg/%D0%BC%D0%B5%D0%B3%D0%B0%D0%BD-%D0%B8-%D1%85%D0%B0%D1%80%D0%B8-%D1%81-%D0%BA%D0%B8%D0%BB%D0%B8%D0%BC-%D0%BE%D1%82-%D1%80%D0%BE%D0%B4%D0%BE%D0%BF%D0%B8%D1%82%D0%B5-news743538.html", "text": "Ръчно тъкан килим от българския град Костандово може да краси семейния дом-дворец на бъдещите младоженци-принц Хари и Меган Маркъл. Това издадоха от фирмата в родопското градче, където повече от 20 години се изработват уникалните тъкани килими. \"Такава е традицията в кралското семейство - един път оценили ръчните изделия на родопските килимарки - и бъдещите престолонаследници да се радват на изяществото и окраските на тежките килими, излезли изпод талантливите ръце на местните майсторки. Надяваме се да получим поръчка за сватбения подарък на принц Хари и Меган, но с какви точно размери и дизайн ще бъде ръчно изработеният килим зависи от мястото, в което ще живеят, от интериора и т.н\", коментира съуправителят на фирмата, пише \"Монитор\". Сред ВИП-клиентите на българската фамилия Парпулови, прославили родното килимарство по света, са бившият британски министър-председател Тони Блеър; замъкът Алнуик, в който е заснета част от филма “Хари Потър”; музеят “Алберт” във Виена; стаята на цар Борис III в Рилския манастир. Сред клиентите на цеха са британското кралско семейство, холандската кралица Беатрикс, внучката на Уинстън Чърчил – Джейн и Националната организация за запазване на културното наследство на Великобритания. По-големият син на принцеса Даяна и принц Чарлз- принц Уилям и Кейт Мидълтън са се оженили върху пътека, изтъкана в България. Българските тъкачки са направили реплика на най-прочутия килим от библиотеката на кралица Виктория, който вече не съществува. Тъкачницата в Костандово е изработила всички килими, с които е обзаведено любимото имение на английския престолонаследник в Уелс. Родните тъкачки са известни с това, че изпълняват изключително сложни частни поръчки и са изработили за имението килим, който е точно копие на стенописите по един от таваните. Там са създали и килим за Британския музей в Лондон, който пресъздава цялата история на Албион. Сподели:", "date": "2018.04.18", "title": "Меган и Хари с килим от Родопите"}
{"url": "http://pik.bg/%D0%B1%D0%B0%D0%BD%D1%81%D0%BA%D0%B8-%D1%81-%D0%BD%D0%BE%D0%B2-%D0%B4%D0%B8%D0%B7%D0%B0%D0%B9%D0%BD-%D0%BD%D0%B0-%D0%B3%D0%BE%D1%80%D0%BD%D0%B8%D1%89%D0%B5%D1%82%D0%BE-%E2%80%93-%D1%85%D0%B8%D1%82-%D0%B2-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-%D1%81%D0%BD%D0%B8%D0%BC%D0%BA%D0%B8-news743132.html", "text": "В социалните мрежи се появиха много дами, които позират по бански на австралийския бранд Bamba. Интересното в случая е, че дизайнът на горнището на този модел бански е с V-образна чашка, която не всяка жена ще възприеме. Тенденцията вече е последвана и от други лейбъли, включително британския търговец на дребно Missguided Новият модел бански, с необичаен дизайн, може и да се превърне в една от най-горещите тенденции това лято, тъй като много известни влогърки демонстрират модела онлайн. Дори моделът на Victoria`s Secret Жизел Оливейра и знаменитата стилистка Рошъл Уайт вече са добавили този бански в гардероба си. Според някои специалисти моделът на горнището приляга на дами със всякакви размери на чашката. Скоро и марката от Лос Анджелис Hai Swim също ще пусне своя собствена версия на тенденцията. Сподели:", "date": "2018.04.18", "title": "Бански с нов дизайн на горнището – хит в Инстаграм (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D0%B6%D0%B0%D1%80-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B3%D0%BE%D1%80%D0%B8-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%BD%D0%B0-%D0%B2%D0%B8%D1%82%D0%BE%D1%88%D0%BA%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B8-news743622.html", "text": "Кафене пламна в центъра на София, научи ПИК. Пожарната е реагирала светкавично и пламъците са угасени преди да причинят сериозни щети. Няма данни и за пострадали. Пожарникарите заявиха пред камерата на ПИК TV, че не могат да разкрият подробности. Хората моментално са евакуирани, след като са усетили дим, тръгнал от кухнята, където се е развихрил пожара, съобщи водещата Ива Николова. Заведението, което е горяло е кафене \"София\", където се сервира и храна. Сподели:", "date": "2018.04.18", "title": "ИЗВЪНРЕДНО В ПИК TV! Пожар в центъра на София, гори заведение на \"Витошка\" (ОБНОВЕНА/СНИМКИ)"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B1%D0%B0%D0%B3%D0%B5%D1%80%D0%B8-%D0%B1%D1%83%D1%82%D0%B0%D1%82-%D0%BD%D0%B0%D1%80%D0%B5%D0%B4-%D0%BA%D1%8A%D1%89%D0%B8-%D0%B2-%D1%86%D0%B8%D0%B3%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B0%D0%BD-%D0%BC%D0%B0%D1%85%D0%B0%D0%BB%D0%B0-news743517.html", "text": "Багери отново влизат в ромската махала Арман днес. Тежката техника ще събори няколко незаконни постройки, сред които палат на три етажа.  Премахването е трябвало да стане още преди година, но тогава действията на машините бяха спрени поради жалби на ромите, отправени до Страсбург, съобщава \"Трафикнюз\". Живеещите в плануваните за бутане сгради са от ромски произход. Те многократно са молили районния кмет на „Северен” Ральо Ралев за отсрочка или да ги компенсира с временни жилища. Къщите са били изградени на терен, който е общинска собственост, без каквито и да е строителни документи и книжа.  Багерите ще бъдат придружавани от полиция. Още 16 заповеди за премахване е издала администрацията на район „Източен”.  Къщите се намират на улица „Бъндерица” в Столипиново. Сподели:", "date": "2018.04.18", "title": "НАПРЕЖЕНИЕ! Багери бутат наред къщи в циганската \"Арман махала\""}
{"url": "http://pik.bg/%D0%B1%D0%B0%D1%80%D0%B0%D0%B1%D0%B0%D1%80-%D0%BF%D0%B5%D1%82%D0%BA%D0%BE-%D1%81-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%B5%D1%82%D0%BE-%D0%BA%D0%BE%D0%B9-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%8F%D1%82-%D0%B1%D0%B8%D0%B2%D1%88-%D0%BA%D0%BC%D0%B5%D1%82-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82---%D0%BF%D0%BE%D1%81%D1%80%D0%B5%D0%B4%D0%BD%D0%B8%D0%BA-%D0%BF%D1%80%D0%B8-%D0%B4%D0%B0%D0%BB%D0%B0%D0%B2-news743628.html", "text": "Бившият кмет на столичния “Младост” Петко Дюлгеров е третият задържан при акцията за ареста на настоящата шефка на района Десислава Иванчева и заместничката й Биляна Петрова – това съобщава “Труд”, позовавайки се на няколко свои независими един от друг източника, включително и от разследването. Според информацията сегашната секретарка на Иванчева е заемала същият пост при Дюлгеров в периода на неговото управление, започнало през 2007 година и приключило през 2011-а. Покрай секретарката той се запознал със сегашната кметица. След разрива между Иванчева и “Нормална държава” на Георги Кадиев, кметицата останала без доверени съветници и в сградата на общината все по-често започнал да се появява Петко Дюлгеров, който й давал насоки в работата. Сподели:", "date": "2018.04.18", "title": "БАРАБАР ПЕТКО С КМЕТИЦАТА! Ето кой е задържаният бивш кмет на \"Младост\" - посредник при далаверата"}
{"url": "http://pik.bg/%D0%B4%D0%BE%D0%BC%D0%B0%D1%88%D0%BD%D0%B8-%D1%85%D0%BB%D0%B5%D0%B1%D1%87%D0%B5%D1%82%D0%B0-news384798.html", "text": "500 мл топла вода 7 с.л. разтопен маргарин 5 с.л. сухо мляко 4 яйца 1 мая (20 г) 2 ч.л. захар 3 ч.л. сол Сподели:", "date": "2018.04.18", "title": "Домашни хлебчета"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%82%D0%B0%D1%80%D0%B0%D1%88%D0%B0%D1%82-%D0%BE%D1%84%D0%B8%D1%81%D0%B8%D1%82%D0%B5-%D0%BD%D0%B0-%D0%BF%D0%BE%D1%80%D1%88%D0%B5-%D0%B8-%D0%B0%D1%83%D0%B4%D0%B8-news743624.html", "text": "Германската полиция проведе акция и един бивш служител. Проверката е част от разследване на измами, свързани със скандала с фалшифицираните тестове за емисиите на дизеловите коли, съобщи прокуратурата, цитирана от АФП. В съвместна акция прокурори от Щутгарт и Мюнхен, подпомагани от 160 полицаи, претърсиха , се казва в съобщение на прокуратурата в Щутгарт. Трима души са разследвани по подозрение в на дизелови автомобили, произведени от \"Порше\". От прокуратурата поясняват, че единият е член на управителния съвет на компанията, вторият е мениджър, а третият вече не работи в компанията. От \"Порше\" потвърдиха, че властите са , допълвайки, че претърсването е извършено в офиси на компанията в Щутгарт, както и в офиси на \"Ауди\" в Инголщат. И двете автомобилни \"Ауди\" и \"Порше\" напълно сътрудничат на разследващите, каза говорител на \"Порше\". Прокуратурата отказва да През 2015 г. \"Фолксваген\" призна, че е използвал софтуер, за да на 11 милиона автомобила по света. в офиси на двама началници на \"Порше\" \"10 обекта\" в провинциите Баден-Вюртемберг и Бавария измама и подвеждаща информация относно обработката на отработените газове извършили акция марки са собственост на \"Фолксваген\". разкрие подробности. манипулира тестовете за изгорените газове Сподели:", "date": "2018.04.18", "title": "Германските власти тарашат офисите на \"Порше\" и \"Ауди\""}
{"url": "http://pik.bg/%D0%BF%D0%BE%D1%80%D0%BE%D0%B8-%D1%83%D0%B4%D0%B0%D0%B2%D0%B8%D1%85%D0%B0-%D1%85%D0%B0%D0%B2%D0%B0%D0%B8%D1%82%D0%B5-news743513.html", "text": "Стотици хора бяха евакуирани след продължилите 24 часа обилни валежи на едномилионния атлантически американски остров Хаваите. Водната стихия в Кауай в северната част на острова е довела до огромни свлачища, пише \"Монитор\". Най-малко 152 души са били спасени с хеликоптери, а 121 са извозени с автобуси, предадоха местните власти. Евакуираните са били предупредени, че не е ясно кога ще могат да се върнат по домовете си, защото свлачище е блокирало магистралата. Други наводнени региони са Ханалей, Уайниха, Хаена и Анахола, където местната река е преляла. Лошото време залости 40 туристи в убежище на Червения кръст в местно училище. Други 21 души сами са се придвижили до убежището, бягайки от опустошителната стихия. Поради валежите и силните ветрове, евакуирането им с хеликоптери се оказало невъзможно. Близо 30 къмпингари пък не са успели да напуснат природния парк „Натали“ и се е наложило организирането на специална мисия за спасяването им. Сподели:", "date": "2018.04.18", "title": "Порои удавиха Хаваите"}
{"url": "http://pik.bg/%D1%85%D0%B8%D1%82-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D0%B4%D0%B2%D0%B0%D0%BC%D0%B0-%D0%BB%D0%B8%D0%B4%D0%B5%D1%80%D0%B8---%D0%B0%D0%B7-%D0%B8-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-news743556.html", "text": "Лидерът на \"Воля\", както винаги, изтъкна като най-усърдни в работата своите депутати - те били в 5-те процента работещи в парламента, а себе си издигна на най-висок пиетдестал в държавата. И позволи само на един друг политически лидер да дели с него върха - Бойко Борисов. Това било така, защото в България имало глад за истински, силни политически лидери. Марешки атакува президента и особено лидера на БСП с внушението, че се числели към задкулисието и не предлагали алтернатива. Трябвало да прояват смелост. \"Всеки престъпник има право да си скъса опашката и да каже \"не съм част от задкулисието\", каза още по адрес на президента и на лидера на БСП Веселин Марешки. До края словото му бе низ от хвалби за онова, което прави само \"Воля\" и никой друг, наред с критики към лидерката на опозиционната БСП - Корнелия Нинова. Лидерът на \"Воля\" посъветва Нинова, ако желае да скъса наистина със задкулисието - да се отдели и да излезе със свой политически проект. Той обяви, че депутатите от партията са единствените, които работят срещу корупцията и за подобряване на стандарта на живот на хората. За парламентарната група на \"Воля\" се оказа, че у нас има двама лидери - Бойко Борисов и Веселин Марешки. В декларация за началото на парламентарната сесия, прочетена от самия Марешки, се казва, че Марешки е единствената алтернатива. \"В момента в България има двама лидери - Бойко Борисов и Веселин Марешки\", изхвърли се от трибуната бизнесменът. \"Да, знам, че няма да ви се хареса това\", коментира той по повод шумната реакция в пленарната зала. \"Повечето български граждани живеят с по-малко пари, отколкото дава лидерката на една партия за прически\", упрекна той председателя на соцпартията. Сподели:", "date": "2018.04.18", "title": "ХИТ В ПАРЛАМЕНТА! Марешки изби рибата: В България има двама лидери - аз и Бойко Борисов!"}
{"url": "http://pik.bg/%D0%BA%D0%BE%D0%BB%D0%B0-%D0%BF%D0%BE%D0%BC%D0%B5%D1%82%D0%B5-%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news743516.html", "text": "Млада жена е в болница след като е била ударена от автомобил на бул. \"Христо Ботев\" в Пловдив, съобщават от полицията. На 16 април около 13.30 часа в сектор \"Пътна полиция\" е постъпил сигнал, че лек автомобил \"Пежо\" блъснал пресичаща пътното платно 21-годишна пешеходка. Пострадалата е със счупен крак и е оставена под лекарско наблюдение в болница. 28-годишната шофьорка на колата е тествана с дрегер за алкохол, резултатът е отрицателен. По случая е образувано досъдебно производство. Сподели:", "date": "2018.04.18", "title": "Кола помете пешеходка в Пловдив"}
{"url": "http://pik.bg/%D0%BF%D0%BB%D0%BE%D1%89%D0%B0%D0%B4-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%BE%D1%81%D1%8A%D0%BC%D0%BD%D0%B0-%D1%81-%D0%B1%D0%BE%D1%8F%D0%B4%D0%B8%D1%81%D0%B0%D0%BD%D0%B8-%D0%BA%D1%83%D1%87%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-news743565.html", "text": "\"Няма да пиша за отвращението си, а за това какви чудовища живеят между нас. Какъв изрод трябва да си, за да извършиш подобен акт на насилие към бездомни животни. Потресена съм, коментара оставям на всички, на които им пука\", написа тя и сподели снимки на малтретираните от неизвестен животни. Софийският площад \"Журналист\" тази сутрин осъмна с боядисани кучета. За това сигнализира във \"Фейсбук\" столичанката Биляна Лавчева, видя ПИК. Сподели:", "date": "2018.04.18", "title": "Площад \"Журналист\" осъмна с боядисани кучета (СНИМКИ)"}
{"url": "http://pik.bg/%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D1%87%D0%B5%D0%B7-%D1%89%D0%B5-%D0%BD%D0%B8%D1%89%D0%B8-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B4%D0%BE-10-%D0%BC%D0%B0%D0%B9-news743561.html", "text": "До 10 май да се удължи дейността на временната комисия, която проверява сделката за продажбата на ЧЕЗ. Tова решиха депутатите в първия си работен ден след дългата ваканция за Великден. Предложението бе подкрепено от 112 от народните представители, само един беше против, а други 8 се въздържаха. Преди гласуването председателят на комисията Жельо Бойчев представи доклада за дейността на комисията до момента. Комисията бе създадена на 14 март със срок на действие един месец. Единствен Рамадан Аталай от ДПС посочи, че няма смисъл да се продължава с комисията. По думите му вече са получили отговорите на въпросите, интересуващи обществото - че никой не стои зад „Инерком” и че държавата няма да се меси в сделката. Според него с продължаването на работата на комисия само ще се харчат и излишни пари. Сподели:", "date": "2018.04.18", "title": "Комисията за ЧЕЗ ще нищи сделката до 10 май"}
{"url": "http://pik.bg/%D1%88%D0%BE%D0%BA-%D0%B2-%D1%80%D0%B0%D0%B7%D0%B3%D1%80%D0%B0%D0%B4%D1%81%D0%BA%D0%BE-%D0%B4%D0%B2%D1%83%D0%BC%D0%B5%D1%81%D0%B5%D1%87%D0%BD%D0%BE-%D0%B1%D0%B5%D0%B1%D0%B5-%D0%BF%D0%BE%D1%87%D0%B8%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%BE-news743558.html", "text": "Сигналът за смъртта на бебето е подаден около 04.25 часа на 18 април от 39-годишната му майка, която установила смъртта на момиченцето си. При извършения оглед следи от насилие не са установени. Тялото е откарано за аутопсия в МБАЛ-Разград. За случая са уведомени дежурният районен и окръжният прокурор.  Образувано е досъдебно производство. Двумесечно бебе починало в дома си в самуилското село Здравец. Сподели:", "date": "2018.04.18", "title": "ШОК В РАЗГРАДСКО! Двумесечно бебе почина мистериозно"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-%D0%BF%D0%BE-%D1%88%D0%BE%D1%82%D0%BE%D0%BA%D0%B0%D0%BD-%D0%BA%D0%B0%D1%80%D0%B0%D1%82%D0%B5-%D0%B4%D0%BE-%D1%81%D0%B5-%D0%B2%D1%8A%D1%80%D0%BD%D0%B0%D1%85%D0%B0-%D1%81-20-%D0%BC%D0%B5%D0%B4%D0%B0%D0%BB%D0%B0-%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%B2-news743559.html", "text": "Националите по шотокан карате-до грабнаха общо 20 медала от Европейското първенство в Полша. То се проведе от 13 до 15 април в Доброва Горница, където се стекоха спортисти от близо 30 европейски държави. Форумът се организира от Шотокан Карате-до на Обединените нации (Shotokan Karate Do of United Nations - SKDUN), чийто представител у нас е Българската Федерация Шотокан Карате-До. Българските национали (мъже и жени) спечелиха 6 златни медали, толкова са и сребърните, а бронзовите са осем в индивидуалните дисциплини. Сред тях на първите места са и тези състезатели, участвали в най-престижните категории - \"Оупън\" и \"Мастърс\". Европейски шампиони сме и на груповото представяне за мъже, от където идва и шестия златен медал за България. Голям успех имахме и на Европейската Кохай Купа, където сме втори на комплексното класиране. Децата участници бяха представители на голяма част от клубовете на федерацията. Със златни медали в индивидуалните дисциплини от Полша се върнаха Борислава Ганева +58 кг., Пламен Кирилов - 67кг., Тихомир Тодоров +87 кг., Илиян Илиев - \"Оупън\", Реми Бобев - \"Мастърс\". сното класиране. Децата участници бяха представители на голяма част от клубовете на федерацията. Със златни медали в индивидуалните дисциплини от Полша се върнаха Борислава Ганева +58 кг., Пламен Кирилов - 67кг., Тихомир Тодоров +87 кг., Илиян Илиев - \"Оупън\", Реми Бобев - \"Мастърс\". Сподели:", "date": "2018.04.18", "title": "БРАВО! Националите по Шотокан Карате-до се върнаха с 20 медала от Европейското първенство в Полша (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B3%D0%B5%D1%88%D0%B5%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0---%D0%BF%D0%BE%D0%B8%D1%81%D0%BA%D0%B0%D0%BB%D0%B0-%D0%BE%D1%82-%D1%81%D1%82%D1%80%D0%BE%D0%B8%D1%82%D0%B5%D0%BB-500--news743483.html", "text": "Шефът на новата мегакомисия за борба с корупцията и отнемането на незаконно придобито имущество Пламен Георгиев прави разтърсващи разкрития за вчерашния арест на кметицата на \"Младост\" Десислава Иванчева, която бе арестувана с подкуп от 56 000 евро пред Спортната палата в 13.30 ч. след заградителни мероприятия на органите на реда и прекара там над 5 часа, а след това бе отведена в следствения арест. Производството за корупция по високите етажи на властта се провежда от Специализирана прокуратура, заяви в началото на брифинга говорителят на главният прокурор Румяна Арнаудова. \"Тече досъдебно производство на Специализирана прокуратура, по което сме работили съвместно с колегите от Комисия за противодействие на корупцията и с различни структури от Министерство на вътрешните работи. То е образувано февруари, а проверката по него е извършвана от прокурор от началото а декември. Образувано е за търговия с влияние, а на по-късен етап са събрани доказателства за корупция. Благодаря на Младен Маринов и СДВР, на групите \"Кобра\" по задържането, които също много ни подпомогнаха. Някои колеги последните 10-15 дни работиха денонощно и не са се прибирали по домовете си, докато чакахме предаването на парите, за което ще съобщя след малко\", заяви директорът й Иван Гешев. Гешев обясни, че досъдебното производство касае доста сигнали за неправомерни отношения и работа в община \"Младост\". \"Днес ще изложим факти, а съдът ще реши дали има вина. Ние ще коментираме само фактите, тъй като делото е с обществен интерес. Става въпрос за многобройни сигнали от различен характер, касаещи действията на кмета на община \"Младост\" още от декември месец. В хода на производството колегите от комисията за противодействие на корупцията събраха информация за още едно лице, което е строителен предприемач, извършващ действия на територията на район \"Младост\" и дълги години е живял в чужбина и няма нагласата на някои наши бизнесмени и не възприема тези втори начини за разрешаване на проблема с пари под масата. Той е с различно мислене и в резултат на това е бил изнудван в житейски смисъл, не като наказателна квалификация. Той е трябвало да плати сериозна сума, но не се е поддал на този тип натиск и се е свързал с Комисия за противодействие на корупцията. Колегите ни дадоха тази информация и след разпит той обясни конкретната ситуация. Тя за нас не беше новост, тъй като по делото има множество такива сигнали и от предприемачи, и от обикновени граждани, за работата в тази община\", разкри още Гешев. По думите му в тази община имало много още такива сигнали и натискът бил редовна и порочна практика. \"С години се бавят различни проекти с различни цели, за което можехме да предполагаме, а сега вече се знае защо са бавени тези преписки с години. При претърсването на кабинета на кмета бяха намерени стотици преписки, които не трябва да са там, а в кабинетите на конкретни специалисти. Срещу бавенето им се иска нещо. Имахме оперативна информация, че се искат пари, но някои хора предпочитаха да не го разкриват, а да си решават по друг начин проблемите. Други хора споделиха, че е трябвало срещу придвижването на преписките им да извършват облагородителни или строителни дейности в \"Младост\". Някои са били притискани да извършват нови и нови такива дейности и е спирано развитието на проектите им изцяло. Така са спирани дори инвеститори клас \"А\", които няма как законно да извършат работата си, дори да нямат никакви нарушения. Има такива, на които всичко им е законно, но са били спирани. Това е било стандартен подход в тази община. Дори в дома на кметицата намерихме такива преписки. Освен това е искано дейностите да бъдат извършвани не от хората, които са били притискани, а от конкретна фирма\", разкри още Гешев. Конкретният човек, подал сигнала, е имал всички разрешения, включително от главния архитект на София. Трябвало е той да получи разрешение от общината за седмица, но това не е станало и са започнали да го търсят различни служители на кметицата, които му казали, че цената за разрешаване на този проблем струва 20 евро на квадратен метър. \"Казано му е, че понеже той има инвестиционни намерения за около 49 хил. кв. метра в \"Младост\" съвместната дейност трябвало да продължи при същата разценка. То й е преговарял и общата цена е слязла до 500 хил. евро.\", разкри Гешев. Строителят се договорил да се раздели сумата на вноски и се уговорили за по 70 хил. евро. \"Човекът е искал да помогне, защото така му е било заявено от представители на държавата, той съдействал, дали за облагородяването на общината... Така се стигна до чакането за получаване на сумата, което продължи около 20 дни. Над 100 човека стояхме денонощно тези дни да чакаме и това беше гигантска организация, която са платили голяма част от колегите, които сме работили по случая\", каза Гешев. Няколко срещи между кметицата и бизнесмена били отложени, защото кметицата не била разположена поради бурен нощен живот, или поради заетост на посредника. \"В крайна сметка вчера беше определена среща между кметицата, зам.-кмета на \"Младост\", посредник, който е бивш кмет на \"Младост\" и човекът, който е бил изнудван. Срещата била първоначално в столичен ресторант срещу ВИАЗ. След това сменили мястото в едно кафе на \"Гурко\". Посредникът се свързал с кметицата и предал парите. Посредникът си взел 14 хил. евро от тези 70 хил. евро, което била неговата част. Първоначално той заявил, че няма да взима процент, а само от изнудваното лице ще иска пари, но взел в крайна сметка и от кметицата 20%. Ние изчакахме съзнателно да не ги задържим там, защото тогава парите нямаше да са в нея и вие щяхте да кажете, че това е една невинна жена\", разкри още шефът на спецпрокуратурата. Гешев разкри, че посредникът също е задържан и в него за намерени 14 хил. евро, които преди това са били маркирани. \"Така светнаха всички като коледни елхи. След това той сподели, че всичко ще обясни. Написал е 4 страници доброволно всичко и е описал цялата тази фактическа обстановка. Кметицата е спряна с колата заедно със заместничката си. Ние трябва да й гарантираме правата и за това не я преместихме някъде. Освен това не са били в багажника, а в колата - на задната седалка. Ако я бяхме отстранили, щяхте да кажете, че не сме й гарантирали колата. Те седяха и гледаха какво се случва - това са действия по НПК. Следователите претърсват колата и описват абсолютно всичко, както е по българското НПК. Ако не бяхме го направили така, щяхте да питате защо е паднало делото. В крайна сметка парите бяха намерени и описани отново банкнота по банкнота, номер по номер, взеха се проби от вратите на колите кой е пипал. Иззехме проби от банкнотите за маркировката. После на едната жена й стана лоша, извикахме линейка. Дойдоха 4 адвоката, вписахме ги в протокола, въпреки че нямаме такова задължение, а чак след задържането в арест. Но ето, че ние осигурихме възможността адвокатите да присъстват на огледа, да подпишат протоколите, да си направят възражения, осигурихме им възможност да присъстват на целия оглед и сме спазили даже още повече от задължения по НПК\", каза Гешев. Той обясни, че кметицата и заместничката й били с белезници, тъй като трябвало да се запази веществото, с което били маркирани парите предварително. Чак след отвеждането им, те били проверени и за това трябвало да се пазят ръцете им, за да не могат да изтрият веществото. \"Направихме им лични обиски, проверихме ръцете им и те светнаха. Затова нямаше как да кажат, че не са пипали парите и те им били подхвърлени\", завърши Гешев. Шефът на антикорпуционната комисия Пламен Георгиев заяви, че работили отдавна по този случай, след като получили сигнал от притисканото лице. \"Взехме решение да взаимодействаме с прокуратурата, което беше перфектно от началото на разследването до самата реализация до задържането. Благодарности към всички хора, които участваха в акцията и изкараха много безсънни нощи. Всичко е документирано по неправомерните действия на кмета, на зам.-кмета и на други лица. Използвани са СРС-та, използвани са и други способи. Събрани са голям брой годни доказателства, така че да може съдът да вземе решение. Има данни и за други лица, които са били притискани да слагат пейки, детски площадки и какво ли още не, което не е редно, и то особено през конкретна фирма. Не може да казва: \"Ще ти се получи това и това, ако дадеш пари за това и това\". Поискани са от този човек 500 хил. евро за 4 обекта с РЗП 49 хил. кв. м. За първия обект е фиксирана сумата от 250 хил. евро, а за другите обекти са направили отстъпка заради количеството на РЗП. Имаше много отлагания на срещата. Тя действаше предпазливо, пазеше се много. Но имаме разговори с посредниците. Благодарен съм на МВР и г-н Младен Маринов, защото те постоянно бяха готовност заедно с нас по всяко време да се случи срещата. Явно е, че имаше притеснение и тя се пазеше\", разкри Георгиев. По думите му бизнесменът помогнал на разследващите като осигурил парите, защото иначе държавните органи нямало откъде да вземат такива пари. \"Този човек показа изключителна гражданска позиция. В нашите закони това не е предвидено и ако той не беше дал парите, ние нямаше как да имате възможност да направим акцията\", каза още шефът на антикорупционната комисия. Шефът на дирекцията \"Корупция\" в комисията Антон Славчев разкри, че 2 месеца служителите на комисията, прокуратурата и МВР са били разделени на 10 екипа, за да чакат денонощно кога ще бъде поискана и уредена среща за предаване на сумата. Той разкритикува медиите, че вчера по време на задържането за пречели на работата на разследващите. \"Радвам се, че има хора, които вярват в институциите и вие сега може да се убедите в това след тази акция\", заяви Славчев. Прокурор Гешев разкри, че са задържани още лица, които ще бъдат привлечени за корупция и подкупи в големи размери. Работното обвинение срещу кмета на \"Младост\" и зам.-кмета, както и посредника - бившия кмет на \"Младост\" е за \"Взимане на подкуп и изнудване в особено големи размери и пране на пари\". Гешев обясни, че няма съмнение, че са пипали парите, тъй като са присъствали химици, фотографи, имало е маркиращо вещество и са спазени всички процедури. Шефът на специализираната прокуратура заяви, че последните 10 дни няколко пъти са били отлагани срещите. По думите му кметицата е била предпазлива, но в крайна сметка е рискувала за тази сериозна сума. \"Аз не мога да ви кажа какво е казала, което е записано на СРС-та, защото това ще е престъпление. Това не е единичен случай, а има още много други сигнали за искани пари, по които също има свидетели и по които ние работим. Говорим за модел на поведение\", каза още Иван Гешев. Наказанието е от 10 до 30 години по това обвинение, заяви Георгиев. Затова по неговите думи не може да има споразумение, отговори той на журналистически въпрос. В момента тече привличането на лицата по обвинението и още не се знае какви ще бъдат мерките за неотклонение, което ще реши наблюдаващия прокурор по делото и следователите.  \"Продължаваме да получаваме сигнали, днес една директорка на училище също се обади. Има множество сигнали в продължение на две години, включително до Столична община. Безобразие е две години да не са решени случаите на хората, тези папки да отлежават в кабинета и дома й, зад което се вижда какво стои\", каза още Гешев. Сподели:", "date": "2018.04.18", "title": "ПЪРВО В ПИК TV! Прокурор Гешев с шокиращи разкрития за Иванчева - поискала от строител 500 хил. евро! Ръцете на кметицата светнали от маркираните пачки с парите (ОБНОВЕНА)"}
{"url": "http://pik.bg/%D0%B0%D0%BD%D0%B8-%D1%85%D0%BE%D0%B0%D0%BD%D0%B3-%D0%B2%D0%BA%D1%83%D1%81%D0%B8-%D1%81%D0%BA%D0%BE%D1%80%D0%BF%D0%B8%D0%BE%D0%BD-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-%D0%B0-%D0%BB%D1%8E%D1%81%D0%B8-%D0%B8%D0%BB%D0%B0%D1%80%D0%B8%D0%BE%D0%BD%D0%BE%D0%B2---%D1%85%D0%BB%D0%B5%D0%B1%D0%B0%D1%80%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news743568.html", "text": "Ани Хоанг се завърна от едно емоционално наситено пътешествие в Тайланд, където прекара близо две седмици с любимия си мъж Людмил Иларионов и група приятели. Веселата компания съчета полезното с приятното, защото освен почивката, дружно поработиха здраво. Ани разкри, че са успели да заснемат не един, а цели два клипа. Поводът за пътуването всъщност е новият дует на певицата с нейния колега и приятел Dee. Преди да отлетят двамата изпълнители се сдобиха с екзотични прически на малки плитчици, специално за снимките. Режисьор на лентата е Люси и за него Тайланд се оказа безкраен извор на вдъхновение. \"Парчето e много модерно и се казва \"Papi\" - взривяващо е. Забавлявахме се много, докато снимахме. Във видеото показваме щурия живот в Банкок, един динамичен космополитен град. Затворихме булевард, наехме тук-тук, снимахме в Чайнатаун, Двореца на краля и Аютая, древната столица на Тайланд, не скучахме нито за миг. Нашата идея е до края на месеца да e официалната премиера на видеото\", сподели Люси пред \"Планета\". Провокирани от зарибяващата атмосфера на Тайланд Ани Хоанг и Иларионов се впуснаха в различни приключения, които те изкушават буквално на всяка крачка. Двамата се престрашиха да опитат скорпиони, местен деликатес като режисьорът, тласкан от любопитство, опитал и хлебарка. Другата песен, която се сдоби с клип в Тайланд, е самостоятелна на Ани Хоанг. За целта цялата група пътува часове наред сред джунглата до острова Кох Панган, където остават няколко дни. И там се получили доста интересни кадри, запечатали местния колорит. Клипът ще се появи най-вероятно в разгара на лятото. Сподели:", "date": "2018.04.18", "title": "Ани Хоанг вкуси скорпион в Тайланд, а Люси Иларионов - хлебарки (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B3%D0%B8%D0%BD%D0%BA%D0%B0-%D0%B7%D0%B0-%D1%87%D0%B5%D0%B7-%D0%B2%D0%B8%D1%81%D0%B8-%D0%BD%D0%B0-%D0%BA%D0%BE%D1%81%D1%8A%D0%BC-news743567.html", "text": "Чуха се гласове от страна на продавача на активите на ЧЕЗ, че те обмислят и вариант за преговори със втория в класирането. Това е изцяло в правомощията на чешката държава. Това коментира пред журналисти енергийният министър Теменужка Петкова. „За да се случи подобна сделка трябва да е налице съответното финансиране. Това е ангажимент на компанията, която е кандидат за купувач на този етап“, посочи тя, цитирана от \"Фокус\". Сподели:", "date": "2018.04.18", "title": "ЕКСКЛУЗИВНО! Сделката на Гинка за ЧЕЗ виси на косъм"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BD%D0%B5%D0%B1%D0%B5%D1%82%D0%BE-%D1%82%D1%83%D1%80%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%B7%D0%B0%D1%81%D1%8F%D0%BA%D0%BE%D1%85%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B0-%D0%BD%D0%B0-%D1%86%D0%B8%D0%BF%D1%80%D0%B0%D1%81-news743566.html", "text": "електронното издание на гръцкия вестник Protothema. По време на завръщането на гръцкия премиер Алексис Ципрас от остров Ро до Родос, два турски изтребителя са прелетели на около 6-7 километра от хеликоптера му, докато от турската командна кула са поискали от пилота да напусне, както те са казали, турското въздушно пространство. Той е игнорирал командата и е информирал министър-председателя и началника на Генералния щаб, които са били на борда, пише Хеликптерът Chinook не е променил курса си, пише изданието и пилотите не са отговорили на турската провокация. Но малко по-късно турските ВВС са подновили провокативното си поведение с двойка F-16, вдигнати от военновъздушната база Даламан, които постоянно са пробвали да навлизат в гръцкото въздушно пространство. Гръцките ВВС са отговорили като са изпратили двойка свои изтребители, които да засекат турските F-16. Нарушението на гръцкото въздушно пространство се е случило, докато хеликоптерът Chinook, с премиера Ципрас на борда си, е летял от остров Ро до остров Родос. Сподели:", "date": "2018.04.18", "title": "ЕКШЪН В НЕБЕТО! Турски самолети засякоха хеликоптера на Ципрас"}
{"url": "http://pik.bg/%D0%B2%D0%BB%D1%8E%D0%B1%D0%B5%D0%BD-%D0%B2-%D1%81%D0%B5%D0%B1%D0%B5-%D1%81%D0%B8-%D1%80%D0%BE%D0%B1%D0%B8-%D1%83%D0%B8%D0%BB%D1%8F%D0%BC%D1%81-%D1%81%D0%B5-%D1%82%D0%B0%D1%82%D1%83%D0%B8%D1%80%D0%B0-%D1%81%D1%8A%D1%81-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%8F-%D1%81%D0%B8-%D0%BB%D0%B8%D0%BA-%D1%81%D0%BD%D0%B8%D0%BC%D0%BA%D0%B0-news743571.html", "text": "44-годишният Роби Уилямс изненада своите 1.1 милиона почитатели в \"Инстаграм\". Той пусна снимка, чрез която разкрива новата си татуировка, пише \"Ева\". А тя е... усмихнат портрет на собственото му лице. Позициониран е стратегически в средата на гръдния му кош. Част от феновете му се усъмниха в истинността на тутуса, според някои е временен, но дори да е така - странна хрумка е това, Роби! Сподели:", "date": "2018.04.18", "title": "ВЛЮБЕН В СЕБЕ СИ! Роби Уилямс се татуира със собствения си лик (СНИМКА)"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%BB%D1%83%D0%B4%D0%B8%D1%8F-%D1%80%D0%B5%D0%BF%D0%BE%D1%80%D1%82%D0%B5%D1%80-%D0%B8-%D0%B1%D0%BE%D0%B3%D0%B4%D0%B0%D0%BD%D1%81%D0%BA%D0%B0-%D1%87%D0%B0%D0%BA%D0%B0%D1%82-%D0%B1%D0%B5%D0%B1%D0%B5-news743503.html", "text": ". „Нямах търпение да споделя с вас дългоочакваната новина!!! С Александра ще си имаме дете. Бременен съм в 4-тия месец“, намигна Петканов в профила си във Фейсбук. Към момента двамата са на екзотична почивка във Валенсия, Испания, пише \"Монитор\". Дани и Алекс си казаха заветното „да“ по време на последния сезон на „Вип Брадър“. До вричането във вечна вярност се стигна няколко месеца, след като Петканов обвини публично изгората си в изневяра. Скоро след сватбата си пък младоженците коментираха, че мечтаят да имат голямо семейство. Самата Богданска се зарече да роди три „луди репортерчета“. Звездното семейство Даниел Петканов и Александра Богданска са в очакване на първата си рожба. Новината съобщи бъдещият татко, популярен като „Лудия репортер“, в социалните мрежи Сподели:", "date": "2018.04.18", "title": "РАДОСТ! Лудия репортер и Богданска чакат бебе"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B5%D0%B4-%D0%BA%D0%B0%D0%BC%D0%B5%D1%80%D0%B0%D1%82%D0%B0-%D0%BD%D0%B8-%D0%B7%D0%B0-%D0%BE%D1%80%D1%8F%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B8%D0%B2%D0%B8%D0%BB%D0%B5%D0%B3%D0%B8%D0%B8%D1%82%D0%B5-%D0%BD-news743573.html", "text": "Навръх рождения ден на Кирил Добрев Корнелия Нинова разкрива пред камерата на ПИК TV как ще ореже привилегиите на депутатите и защо трябва да се откажат от тях. Тя посети партито в парламента за празника на Добрев и му поднесе дарове. \"Не ни се полагат такива привилегии. Трябва да имаме еднакви отпуски с другите български граждани, както и еднакво заплащане. Например за интелектуален труд. Това не е популизъм, а мое убеждение е, че не е редно и законно. Ние сме обрасли с привилегии в политическата класа - отпуски, бонуси, коли, допълнителни почивки. Трябва сами да проумеем това и да го променим, иначе народът ще ни помете. Не трябва да мислим ден за ден, а за бъдещето. Не мога да кажа, че имам пълна подкрепа, и при нас има гласове против това, но ще го обсъждаме\", заяви Нинова. Тя не се притеснява, че това ще доведе до корупция. \"Видяхме, че последните тримесечия депутатите постоянно са си вдигали заплатите. Това не е нормално, откъде накъде? Това трябва да бъде променено и наша отговорност е да има справедливост\", заяви Нинова пред камерата на ПИК TV. Тя е категорична, че в личен план има очи да говори за това. Самата тя се отказала от кола, от шофьор, от охрана от НСО. \"Днес съм депутат, утре ще съм юрист от някоя кантора, защото това ми е образованието. Вътрешно убедена съм и съм гарант, че това някой ден ще стане\", каза още лидерката на БСП. След това продължи празникът за рождения ден на Кирил Добрев, както и на още двама рожденици от БСП, които лично са платили почерпката. Рожденикът Кирил Добрев прие поздравления за рождения си ден, но отказа да говори по политически теми. \"Благодаря, че уважихте празника ми, но няма да споделя какво съм си пожелал\", каза Добрев пред камерата ни, но не каза дали одобрява предложенията на лидерката си. Сподели:", "date": "2018.04.18", "title": "САМО В ПИК TV! Корнелия Нинова ексклузивно пред камерата ни за орязването на привилегиите на депутатите: Стига отпуски, повишени заплати и коли! (ОБНОВЕНА/СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%B1%D0%B5%D0%BB%D0%B3%D0%B8%D1%8F-%D0%B4%D0%BE%D1%81%D1%82%D0%B0%D0%B2%D1%8F%D0%BB%D0%B0-%D0%B2-%D1%81%D0%B8%D1%80%D0%B8%D1%8F-%D1%85%D0%B8%D0%BC%D0%B8%D0%BA%D0%B0%D0%BB%D0%B8-%D0%B7%D0%B0-%D0%B1%D0%BE%D0%B5%D0%BD-%D0%B3%D0%B0%D0%B7-news743523.html", "text": "Установено е, че това е станало с разрешението на белгийските митници и без да се отчете ембаргото от 2013 г. на Организацията за забрана на химическите оръжия (ОЗХО). Белгийските фирми от Антверпен са продали на частни дружества от Сирия и Ливан изопропанол с официалното обяснение, че веществото ще се ползва за изработката на бои, лакове и охладителна течност. В Белгия е заведено дело срещу местните фирми, а съдебните заседания са насрочени за следващия месец. Медиите отбелязват, че през 2014 г. ОЗХО унищожи в Сирия 120 тона изопропанол. Сподели:", "date": "2018.04.18", "title": "ИЗВЪНРЕДНО ЗА ВОЙНАТА! Белгия доставяла в Сирия химикали за боен газ"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D1%84-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D1%81%D1%8A%D1%81-%D1%81%D0%BF%D0%B5%D1%88%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%BE%D0%B7%D0%B8%D1%86%D0%B8%D0%B8%D1%82%D0%B5-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D0%B8-%D0%BE%D0%BF%D0%B0%D1%81-news743532.html", "text": "Депутатът от БСП проф. Иво Христов прави апокалиптична прогноза за сблъсъците САЩ - Русия - ЕС, посочва мястото на България в конфликтите и коментира позициите на президента Радев. \"Атаките в Сирия бяха нарушение на нормите. Опитват се да ни свикнат, че това е някаква норма и тези атаки ще станат нормални. Следете и какво се случва в тайванския проток, където се извършват най-големите учения в история на Китай\", разкри проф. Христов. По думите му там се заражда втора точка на напрежение след Сирия. Русия и Турция имат противоположни интереси на Балканите, в Кавказ, Кюрдистан. Всяко отслабване на Русия се използва от Турция и затова няма как да има приятелство между тези две империи, коментира депутатът. \"Това, което стана миналата седмица е показване на сили. Тръмп засега се спаси, но това няма да му помогне във вътрешен план. За да докаже, че не е марионетка на Путин, трябва да има антируска позиция, която обаче може да доведе до война. В противен случай пък ще го обявят в марионетка на Путин. Интерес от това имат Иран и Израел, които се явяват ключов фактор в региона\", заяви проф. Христов. Според него всички тези сблъсъци ще рефлектират върху Балканите. \"Трябва да си запазим чергата. Нашия интерес включва присъединяването на Западните Балкани в ЕС, но не влияем ние на това решение. Още повече, че няма да се допусне лесно от геополитическите сили, които имат влияние на Балканите. Нашите държавни мъже трябва да очертаят план за нашето отношение към тези процеси. В света рязко намалява качеството на хората, които вземат геополитически решения. Когато аз повдигнах този въпрос, провинциалното българско мислене ме нападна. Но ето, че сега това се случва и се показва\", каза депутатът. Проф. Христов коментира нападките на Румен Радев към управлението и отговорът на правителството. \"Защо го прави, трябва да бъде попитан той. Този сблъсък е предсказуем и тепърва ще се разгръща. Казах, че България се намира в едно от най-лошите си състояния за 120 годишната си история след Освобождението. Слезли сме под 7 милиона души, качественото българско население се е изнесло от страната. Това са реалните проблеми на българската национална сигурност. Ние имаме проблем дали ще ни има като нация и народ, какво ще е качеството на елита ни.Това са водещите и важните въпроси, за които отговорните фактори трябва да работят. В тежки моменти трябва да се показва държавническо мислене. Както стана например с решението за гоненето на руските дипломати, за което поздравявам премиера Борисов. А сега е време да се мисли още по-мащабно, а не на принципа, че сме за малко и трябва да вземем много. Никой няма да търпи на това важно стратегическо място на Балканите вакуум, какъвто се очертава да има в България - изчезващ народ\", заяви още проф. Иво Христов. Сподели:", "date": "2018.04.18", "title": "САМО В ПИК TV! Проф. Иво Христов със спешен коментар за позициите на президента Радев и опасността от световна война (ОБНОВЕНА)"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B0%D1%82%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%BF%D0%BE%D0%B2%D0%B4%D0%B8%D0%B3%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BD%D0%B0-%D0%BF%D0%B5%D1%82%D0%B8%D0%BC%D0%B0%D1%82%D0%B0-%D0%BA%D0%B0%D0%BD%D0%B0%D0%BB%D0%B4%D0%B6%D0%B8%D0%B8-news743537.html", "text": "Специализираната прокуратура повдигна обвинения за незаконно превеждане на мигранти през турско-българската граница и през страната на петима участници в организирана престъпна група, действала от февруари 2016 г. до ноември 2017 г. на територията на Бургаска област. Срещу част от обвинените има образувани дела за такива престъпления. Те са присъединени към досъдебното производство на СП, след като се доказва, че привлечените под отговорност са действали като част от организирана престъпна група. Петимата са задържани в хода на проведена специализирана операция на ГДБОП, ОДМВР-Бургас и териториалните дирекции \"Национална сигурност\"-Бургас и Ямбол, под ръководството и надзора на Специализирана прокуратура. Според първоначалните данни участниците в групата са поддържали контакти с турски каналджии. Съгласували с тях кога и къде ще бъдат преведени през границата определен брой мигранти, посрещали ги, настанявали ги по квартири. След това ги превозвали към вътрешността на страната с лични автомобили или с наети таксита. Лидерът на групата е задържан непосредствено след влизането му в България през ГКПП „Капитан Андреево“. Специализираният наказателен съд е определил за петимата обвинени мярка за неотклонение „задържане под стража“. Мярката подлежи на обжалване пред горната съдебна инстанция. Сподели:", "date": "2018.04.18", "title": "Специализираната прокуратура повдигна обвинения на петимата каналджии"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%BE%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B7%D0%B0%D0%BA%D0%BB%D0%B0%D1%85%D0%B0-12-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B4%D0%B0%D0%BB%D0%BE-%D0%B2%D0%BE%D0%B4%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B9-news743533.html", "text": "Терористи от групировката „Ислямска държава“ екзекутираха 12-годишно момче заради това, че е помогнало на местен полицай в Северен Афганистан, предава радио The Voice of America, като се позовава на местните органи на реда. Момчето е обвинено, че е снабдило с храна и вода местен афгански полицейски пост в северната провинция Джавзян. „Момчето явно е помагало на доведения си брат, който служи в местната афганска полиция и се бие срещу терористите“, заяви началникът на провинциалната полиция. „Това не е първият случай, в който терористите извършват подобни зверства срещу мирното население. Преди те убиваха жени в показни екзекуции“, съобщава \"Фокус\". „Ислямска държава“ е активна в своята афганистанска крепост – провинция Нангарар, където и се появи за първи път в страната през 2015 година, пише VOA. От тогава тя дори е успяла да се разшири в няколко съседни северни провинции, сред които е и Джавзян. Сподели:", "date": "2018.04.18", "title": "ЗВЕРСТВО! Терористите от \"Ислямска държава\" заклаха 12-годишно дете, дало вода на полицай"}
{"url": "http://pik.bg/%D0%B8%D1%80%D0%B0%D0%BD%D1%81%D0%BA%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%BF%D0%B5%D1%80%D1%81%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news743477.html", "text": "Ирански хеликоптер се разби в Персийския залив. Машината е превозвала пациент за болница от остров Лаван за остров Киш. Причината за катастрофата е неизвестна. Властите разследват причините за инцидента. Двама души са изчезнали, съобщи агенция ИРНА, цитирана от НюзБг. Лекар и болният са загинали. Пилотът е успял да се спаси. Сподели:", "date": "2018.04.18", "title": "Ирански хеликоптер се разби в Персийския залив "}
{"url": "http://pik.bg/%D1%80%D1%83%D1%81%D0%B8%D1%8F-%D0%BE%D1%82%D1%80%D0%B8%D1%87%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89-%D0%B8-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0-%D0%B3%D0%BB%D0%BE%D0%B1%D0%B0%D0%BB%D0%BD%D0%B0%D1%82%D0%B0-%D0%BA%D0%B8%D0%B1%D0%B5%D1%80%D0%B0%D1%82%D0%B0%D0%BA%D0%B0-news743480.html", "text": "The Moscow Times, цитира Фокус. Британските и американските обвинения, че Русия е подготвяла глобална кибер шпионска кампания, бяха без доказателства, заявиха от Кремъл във вторник, предадено от „Не знаем на какво се базират последните обвинения“, заяви говорителят на Кремъл Дмитрий Песков пред репортери. „Както и преди, никой – нито един от нашите колеги в САЩ и Великобритания – не си направи труда да представи каквато и да е аргументация, дори най-слабата.“ „От нашата гледна точка тези недоказани обвинения не струват нищо“, допълни той. Сподели:", "date": "2018.04.18", "title": " Русия отрича обвиненията на САЩ и Великобритания за глобалната кибератака"}
{"url": "http://pik.bg/%D0%BF%D0%B0%D0%BA-%D1%82%D0%BE%D0%BF%D0%BB%D0%BE-%D1%81%D0%BB%D1%8A%D0%BD%D1%86%D0%B5-%D0%B8-%D0%BE%D0%B1%D0%BB%D0%B0%D1%86%D0%B8-%D1%89%D0%B5-%D1%81%D0%B5-%D1%80%D0%B5%D0%B4%D1%83%D0%B2%D0%B0%D1%82-%D0%BF%D1%80%D0%B5%D0%B7-%D1%86%D0%B5%D0%BB%D0%B8%D1%8F-%D0%B4%D0%B5%D0%BD-news743465.html", "text": "Днес над по-голямата част от страната ще бъде предимно слънчево. По-значителна ще е облачността в западните райони, където на отделни места краткотрайно ще превали. Ще духа слаб североизточен вятър. Максималните температури ще са между 20° и 25°, по морския бряг – между 13° и 17°, в София – около 20°. Над планините облачността ще е по-често значителна, като повече слънчеви часове ще има в Източна България. На места главно в югозападните масиви ще има краткотрайни превалявания, възможно е и да прегърми. Максималната температура на височина 1200 метра ще е около 15°, на 2000 метра – около 7°. Над Черноморието ще преобладава слънчево време, с по-значителна облачност в часовете преди обяд по северното крайбрежие. Ще духа слаб до умерен североизточен вятър. Дневните температури ще достигнат 13-17°. Температурата на морската вода е 11-12°. Вълнението на морето ще е 2-3 бала. На 18.04.2018 слънцето ще изгрее в 06:41 часа и ще залезе в 20:12 часа. Продължителност на деня 13:31 часа. На 18.04.2018 луната ще изгрее в 08:27 часа и ще залезе в 22:56 часа. Осветеност на диска в 0h UT 5 %. Фаза на луната: след новолуние преди първа четвърт. Сподели:", "date": "2018.04.18", "title": "ПАК ТОПЛО! Слънце и облаци ще се редуват през целия ден "}
{"url": "http://pik.bg/5-%D0%B7%D0%BD%D0%B0%D0%BA%D0%B0-%D1%87%D0%B5-%D0%BF%D1%80%D0%B5%D0%B6%D0%B8%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D1%81-%D0%B2%D0%B0%D1%81-%D0%B5-%D1%83%D0%BD%D0%B8%D0%BA%D0%B0%D0%BB%D0%BD%D0%BE-news743478.html", "text": "Всеки един човек е имал момент, в който се е замислял дали е добър в секса, дали се справя добре и дали партньорът му е доволен. Разбира се, освен да попитаме човека, с когото делим едно легло, дали би ни дал 10 от 10, можем да проследим няколко признака. Представяме ви топ 5 на признаците, че определено сте човекът, с когото партньорът ви е правил най-добрия секс до сега. Ето кои са те: Ако след секс вашият партньор има нужда от някакво време, в което да пие вода, да си почине малко или дори да си разтегне ръцете и краката, значи сте се справили супер. Ако човекът до вас успее да изпита няколко оргазма – браво! Това означава, че сте успели да възбудите така, че да не могат да ви се наситят и сте доставили наистина несравнимо удоволствие. В случай, че след секс партньорът ви заспи веднага, то тогава сте изцедили всичките му сили и сте се представили супер. Дори и да не ви се вярва – това е комплимент. Партньорът не се опитва да „претупа“ любовната игра? Това значи, че иска да се наслади на всяка една секунда. В този случай с пълна сила важи мисълта, че понякога пътешествието е по-важно от мястото, на което стигате. Приключили сте секс и вашият партньор има блажена усмивка, която не може да слезе от лицето му? Това значи, че е щастлив, че му е харесало и определено можете да се гордеете от уменията си в леглото. източник: teenproblem.net Сподели:", "date": "2018.04.18", "title": "5 знака, че преживяването с вас е уникално"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%B0%D1%80%D0%B1%D0%B0%D1%80%D0%B0-%D0%B1%D1%83%D1%88-news743486.html", "text": "На 92 години е починала Барбара Буш. Говорителят на съпруга й съобщи, че преди няколко дни здравето й се влошило, но в неделя тя отказала за нея да бъдат полагани медицински грижи. Барбара Буш е родена през 1925 година. Запознала се със съпруга си, когато била на 16 години. Три години по-късно се омъжила за Джордж Буш. Те имат шест деца. Каузата на Барбара Буш като първа дама беше да насърчава грамотността и четенето на книги. Сподели:", "date": "2018.04.18", "title": "Почина Барбара Буш"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B5%D0%BC%D1%81%D0%BA%D0%B8%D1%8F-%D1%84%D1%83%D1%82%D0%B1%D0%BE%D0%BB-%D1%81-%D0%BD%D0%B0%D0%B4%D0%B5%D0%B6%D0%B4%D0%B8-%D0%BC%D0%B5%D1%80%D0%BA%D0%B5%D0%BB-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%B2-%D0%BC%D0%BE%D1%81%D0%BA%D0%B2%D0%B0-news743481.html", "text": "Президентът на Германската футболна асоциация Райнхард Гриндел вярва, че Федералният канцлер на Германия Ангела Меркел ще посети Русия в рамките на Световното първенство по футбол, въпреки намеренията на дипломати от редица Западни страни да бойкотират турнира, предава ТАСС. „Ще приветстваме всякаква подкрепа за отбора и това включва Ангела Меркел“, заяви Гриндел пред немски вестник. Той също повтори, че националният отбор по футбол на Германия ще има среща с членове на федералното правителство преди шампионата в Русия. „Вероятно въпросът за посещението на Меркел в Русия ще се повдигне там“, допълни още Гриндел. Ангела Меркел все още не е оповестила личните си планове. За нея е известно, че е привърженик на националния отбор на своята държава, за което свидетелстват и честите ѝ посещения на мачовете от световните първенства през 2010 и 2014 г. Британският премиер Тереза Мей заяви в разгара на отравянето на бившия руски агент Сергей Скрипал и дъщеря му Юлия, че членовете на Кралското семейство и на британския кабинет няма да присъстват в Русия. Сподели:", "date": "2018.04.18", "title": "Шефът на немския футбол с надежди Меркел да посети Световното в Москва "}
{"url": "http://pik.bg/%D1%81%D0%B0%D1%88%D0%BE-%D0%B4%D0%B8%D0%BA%D0%BE%D0%B2-%D0%BD%D0%B0-%D1%80%D1%8A%D0%B1%D0%B0-%D0%BD%D0%B0-%D0%BD%D0%B5%D1%80%D0%B2%D0%BD%D0%B0-%D0%BA%D1%80%D0%B8%D0%B7%D0%B0-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82---%D0%BE%D1%81%D0%BD%D0%BE%D0%B2%D0%BD%D0%B0-%D0%BA%D0%B0%D1%81%D0%B8%D1%87%D0%BA%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D1%8A%D1%80%D0%B8%D1%82%D0%B5-news743580.html", "text": "основната касичка, през която се финансираха уличните им акции и виртуалните погроми във фейсбук. Фатмашко поведение на Сашо Диков на пресконференцията на спецпрокуратурата. Пригласяха му и неколцина \"граждански активисти\", всъщност маскирани зелени талибани, вероятно в схемата на кметицата. Крещят като изоглавени, истерично, че имало \"постановка\". Рушветът бил \"подхвърлен\". Сашо журналист ли е или общественик от махалата? Възможно ли е да си служи с квалификации срещу прокурори, и то на публично място? Протестърите са на ръба на нервна криза, защото най-важният им властови бастион - община \"Младост\", падна. Това бе Пламен Георгиев и спецпрокурорът Гешев се държаха нормално, звучаха аргументирано. Белязани пари, светнали ръце, няколко свидетели, дадена комисионна, посредникът с пълни самопризнания, СРС-та, проследяване...Звучи като добре свършена работа, дано е така. Не разбирам защо априори трябва да заставаме срещу държавата и да се съмняваме в адекватността на обвинението. Нали уж всички ревем, че искаме справедливост, битка с корупцията, големци зад решетките? Когато ги получим, пак недоволстваме, постановка било...Няма угодия, май. Сподели:", "date": "2018.04.18", "title": "Сашо Диков на ръба на нервна криза. Кметицата на \"Младост\" - основна касичка на протестърите"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%BD%D0%B5-%D1%81%D1%82%D0%B8%D1%85%D0%B2%D0%B0%D1%82-%D0%B0%D0%BA%D1%82%D0%B8%D0%B2%D0%B8%D1%81%D1%82%D0%B8-%D0%BD%D0%B0-%D1%81%D0%B4%D1%81-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%B7%D0%B0-%D0%BB%D0%B8%D0%B4%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BB%D1%83%D0%BA%D0%B0%D1%80%D1%81%D0%BA%D0%B8-news743492.html", "text": "\"28 години съм част от СДС и такова нещо не съв виждал, този сценарии е истински, взех го от масата\". Това заяви синият активист Юрий Колев по повод побоищата, които станаха вчера по време на Националния съвет на СДС. Скандалът обаче се пренесе и в студиото на Би Ти Ви, където Колев и Емил Кабаиванов се хванаха за гушите по темата има ли лагери в партията и оставката на Лукарски. По думите на Кабаиванов лидера на СДС Божидар Лукарски е довел партията до пълна изолация. От скандалите на двамата трудно се разбираше какво точно е станало, а двамата за малко да се хванат отново за гушите директно в ефир. Сподели:", "date": "2018.04.18", "title": "СКАНДАЛИТЕ НЕ СТИХВАТ! Активисти на СДС гуша за гуша за лидерството на Лукарски"}
{"url": "http://pik.bg/%D0%BC%D0%B0%D0%B9%D0%BA%D0%B8-%D0%BD%D0%B0-%D0%B4%D0%B5%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BE%D1%82%D0%BD%D0%BE%D0%B2%D0%BE-%D1%88%D0%B5%D1%81%D1%82%D0%B2%D0%B0%D1%82-%D0%B7%D0%B0-%D0%B4%D0%BE%D1%81%D1%82%D0%BE%D0%B5%D0%BD-%D0%B6%D0%B8%D0%B2%D0%BE%D1%82-news743484.html", "text": "Майки на деца с увреждания излизат отново на национален протест. Той е шестия пореден  в рамките три години. Сборният пункт на шествието е Президентството. Оттам то ще тръгне към Министерския съвет, а крайната му точка ще е НДК, където междувременно ще заседават социалните министри от Европейския съюз. Протестиращите ще настояват за достоен живот на своите деца. Сподели:", "date": "2018.04.18", "title": "Майки на деца с увреждания отново шестват за достоен живот"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%B5%D0%BE%D1%80%D0%B3%D0%B8-%D0%BA%D0%B0%D0%B4%D0%B8%D0%B5%D0%B2-%D0%B8%D0%BC%D0%B0%D0%BB%D0%BE-%D0%B5-%D1%81%D0%B8%D0%B3%D0%BD%D0%B0%D0%BB%D0%B8-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-%D1%81-%D0%B8%D0%B2%D0%B0%D0%BD%D1%87%D0%B5%D0%B2%D0%B0-news743494.html", "text": "\"Ако е вярно, че е хваната с пари в багажника от корупция е абсолютно безобразие. Безобразие е да държиш повече от 5 часа две жени да стоят на тротоара, да вадиш пари на асфалта, нямаше никаква нужда от това нещо. Защо е нужно да стои на витрината, представете си щом в община \"Младост\" става дума за 250 хиляди евро, какво е на другите места\", заяви пред Би Ти Ви Георги Кадиев по повод ареста на Десислава Иванчева. Той подчерта, че кметицата на район \"Младост\" не е неговото протеже, а е била избрана самите протестиращи номинирана, те си я избрали, а от партията му \"Нормална държава\" са помогнали с финансиране, логистика и всичко каквото могат. \"Дадохме всичко и победихме. След това влязохме в разрив. Аз нищо не съм искал от нея, тя пожела хора от Нормална държава, взе си заместник кметове и ги изгони по най-безобразен начин като им заключи кабинетите\", допълни Кадиев. Той заяви, че не е бил спрян нито един строеж, а само са били отлагани. \"Тя е категорично неподготвена, тук е моята грешка, че не си направих проверката. Никога не е била мое протеже, но аз оттеглих доверието си от нея преди 9 месеца\", заяви още бившият депутат. Той категорично каза, че е имало не един и два сигнала за корупция от страна на район \"Младост\", в които вероятно е замесена и Иванчева. Кадиев даде пример строеж при блок 70 в \"Младост\" където имало всички данни за спиране на строежа, но тя го пуснала. Лидерът на \"Нормална държава\" припомни и случай на друг инвеститор Изабела Сярова, която водеше гладна стачка срещу спирането на проекта й. Самата Сярова споделила пред Кадиев за корупционни практики, а днес строежа й върви без проблеми. Кадиев обаче не пожела да издаде подробности. Сподели:", "date": "2018.04.18", "title": "ИЗВЪНРЕДНО! Георги Кадиев: Имало е сигнали за корупция с Иванчева!"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B4%D0%B5%D1%82%D0%B5-%D0%B5-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%BD%D0%B8%D0%BC%D0%BA%D0%B0-news743509.html", "text": "2-годишно дете е с опасност за живота след катастрофа на магистрала \"Тракия\", в района на пътен възел Цалапица. Инцидентът е станал вчера около 18 часа, съобщиха от полицията. По първоначални данни БМВ се е ударило в мантинелата, а после странично в тир, движеш се към Бургас. В болница са откарани 29-годишната шофьорка на колата и 2- годишно дете, което според лекарите е с опасност за живота. Жената е освободена за домашно лечение. Тя и водачът на камиона са тествани с дрегер , резултатите са отрицателни. Сподели:", "date": "2018.04.18", "title": "Поредна катастрофа на \"Тракия\", дете е с опасност за живота (СНИМКА)"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BE%D1%82%D0%BA%D1%80%D0%B8%D0%B2%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%B8%D0%BD%D1%81%D1%82%D0%B8%D1%82%D1%83%D1%82-%D0%B7%D0%B0-%D0%B8%D0%BD%D0%BE%D0%B2%D0%B0%D1%86%D0%B8%D0%B8-%D0%B8-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8-news743489.html", "text": "Столична община Европейският институт за иновации и технологии (EIT) беше създаден през 2008 г., за да укрепи способността на Европа да създава иновации. Институтът подкрепя развитието на динамични общоевропейски партньорства между водещи университети, изследователски лаборатории и фирми. Заедно, те се наричат \"Общности на иновациите\" и всяка от тези общности е съсредоточена върху конкретно глобално предизвикателство. Кметът на София Йорданка Фандъкова ще присъства на откриването на Ден на осведомеността. Това съобщиха от пресцентъра на . Инициативата е на Европейският институт за иновации и технологии и Министерството на образованието и науката и цели да насърчи и подкрепи нова вълна от български иноватори. Събитието ще се състои в София Тех Парк в 14.30 часа. Първите шест иновационни общности на EIT работят за адаптиране към изменението на климата, за създаване на устойчиви източници на енергия и за увеличаване на предлагането на такава енергия, за ускоряване на цифровата трансформация, за подкрепа на по-здравословен живот, включително за осигуряване на устойчива и по-здравословна храна, както и за управлявение на суровините на нашата планета по ефективен, сигурен и устойчив начин. Общността на EIT дава възможност за трансформация на студентите в предприемачи и на идеите в продукти. EIT е уникална инициатива за ЕС, единствената, която напълно интегрира бизнеса, научните изследвания и образованието. EIT е най-голямата иновационна общност в Европа, с 40 иновационни центрове в цяла Европа, обединяващи над 1000 партньора, повече от половината от които идват от бизнеса, включително от големите корпорации Сподели:", "date": "2018.04.18", "title": "Фандъкова открива конференция на Европейския институт за иновации и технологии"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%B2%D0%B8-%D1%87%D0%B0%D0%BA%D0%B0-%D1%82%D0%B0%D0%B7%D0%B8-%D1%81%D1%80%D1%8F%D0%B4%D0%B0-news743488.html", "text": "Вашата щедрост ще доведе до финансови загуби. Не прекалявайте с покупките и не харчете ненужни вещи и бързо развалящи се продукти. Не е нужно да се презапасявате, само защото някой около вас го прави. Бъдете внимателни, ако се налага да сте на работното си място. От сутринта сте разсеяни и трудно се справяте със задачите си. Денят изисква преди всичко да се грижите за себе си и за успехите си. Не спорете с колегите си, ако не сте сигурни във верността на информацията, която ви поднасят. Независимо от нежеланието ви за активна работа, сте удовлетворени от постигнатото и жънете успехи с лекота. Бъдете търпеливи и отговорни към семейните си задължения и не бягайте от текущи ремонти, които е добре да организирате днес, защото ако ги забавите, те ще са причина за огромни разходи. Не губете решителността си, ако сте на работното си място и използвайте възможността да блеснете с уменията си. В личния живот не бързайте да слагате край на отношенията си и да поставяте ново начало. На работното място завършете започнатите задачи. Ще възникнат проблеми, които се налага да разрешите, но без подкрепата на вашите колеги. От вас зависят бъдещите ви успехи. Бъдете особено внимателни, ако сте зад волана. Разсеяни сте. Не са изключени автопроизшествия. На работното си място не проявявайте егоизъм. Разпределете си добре времето, за да успеете и да се справите със задачите си  до края на работния ден и след това да си почивате. Ще се радвате на спокойствие и на новина за приходи. Завистта на вашите неприятели ви изнервя. Не се впечатлявайте, ако искате да си спестите разправиите. Не пътувайте дори и делово, ако трябва да сте зад волана! Ако се налага да заминете някъде, ползвайте обществения транспорт. Не рискувайте. Възможен е конфликт с роднини - причина за притеснения в личният ви живот. Обмислете промените, които искате да наложите на вашето работното място. Анализирайте действията си. Песимизма ви може да стане причина за проблеми. Деловите срещи и разговори са успешни. Трудностите преодолявате с лекота, ако анализирате събитията и сте избрали правилно поведение спрямо опонентите си. Бъдете разумни и отговорни. Не провеждайте делови срещи и разговори, за които знаете, че ще ви донесат разочарования. Не разчитайте на късмета си. Очаквайте предложение за нова работа, но ви съветвам да не давате прибързано съгласието си и да не напускате до края на този месец сигурната си работа. През целия ден ви очакват блестящи изяви на работното място, но се пазете от разочарования в личен план, заради завистта на ваши роднини, която ви преследва за пореден път. Убеждават ви да се включите в рисковани начинания. Откажете ги без колебание, а когато се освободите от досадниците и се приберете у дома се отдайте на почивка. Обстановката на работното място не е особено благоприятна заради прибързаните ви действия. Намерете начин да изясните недоразуменията, възникнали в семейството ви. Успехът и добрите приходи днес са за търговците. На работното място бъдете внимателни в думите и действията си. Ако критикувате и иронизирате колегите си ще си спечелите врагове. Не се съмнявайте в искреността на вашите близки и приятели. На работното си място поднесете новите си идеи и ги обсъдете с вашите колеги. По-добре не провеждайте делови срещи и разговори и ги уговорете за следващата седмица. Не взимайте прибързани решения. Сподели:", "date": "2018.04.18", "title": "САМО В ПИК! Ексклузивен хороскоп на Алена за всяка зодия! Вижте какво ви чака тази сряда"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B7%D0%B1%D0%B8%D1%82-%D0%B4%D0%B2%D0%B8%D0%B3%D0%B0%D1%82%D0%B5%D0%BB-%D1%83%D0%B1%D0%B8-%D0%BF%D1%8A%D1%82%D0%BD%D0%B8%D0%BA-%D0%B2-%D1%81%D0%B0%D0%BC%D0%BE%D0%BB%D0%B5%D1%82-news743491.html", "text": "Пътник от полет Ню Йорк - Далас на Саутуест почина, след като разбита турбина от двигателя се разлетя на части и проби обшивката на самолета. Инцидентът предизвика аварийно кацане във Филаделфия. Ранени са 19 души. Информацията е на американския регулаторен орган NTSB и е цитирана от американски медии. По-рано бе съобщено, че пътнически самолет е извършил аварийно кацане на летището във Филаделфия, след като екипажът съобщи за отказ на левия двигател. Самолетът на \"Саутуест еърлайнс\" е летял от летище \"Ла Гуардия\" в Ню Йорк до Далас със 143-ма пътници и 5 души екипаж на борда. „Всичко стана много бързо, чухме силен шум от удар, тракане и след това единият ни двигател отказа”, споделя един от пътниците. Сподели:", "date": "2018.04.18", "title": "Трагедия! Разбит двигател уби пътник в самолет"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D0%B2-%D0%BD%D0%BE%D0%B2-%D0%B4%D1%83%D0%B5%D0%BB-%D0%B7%D0%B0-%D1%87%D0%B5%D0%B7-news743495.html", "text": "Държавата не може да се намесва в една сделка между две частни фирми, ако всичко при сделка е наред. Ние продължаваме да мислим, че при тази сделка не всичко е ясно и чисто. Трябва да се изчистят всички съмнения около тази сделка. По мое лично мнение тази сделка не трябва да се осъществява. Това каза в сутрешния блок на Би Ти Ви  депутатът от БСП Таско Ерменков. Заедно с него гост беше и колегата му от ГЕРБ Валентин Николов, като двамата коментираха сделката за активите на \"ЧЕЗ България\". \"По тази тема са разпитвани служби, ДАНС, всички. Никой не е казал, че зад сделката стои някой от управляващите или правителството. Тази тема е удобна за експлоатация. Ако ние бяхме опозиция, може би ние също щяхме да я експлоатираме\", разкри Николов. Сподели:", "date": "2018.04.18", "title": "ГОРЕЩА ТЕМА! ГЕРБ и БСП в нов дуел за ЧЕЗ"}
{"url": "http://pik.bg/%D0%B4-%D1%80-%D0%B4%D0%B0%D1%80%D0%B8%D1%82%D0%BA%D0%BE%D0%B2%D0%B0-%D1%83%D0%B2%D0%B5%D1%80%D1%8F%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0-%D1%81-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D0%B2%D0%B0%D0%BA%D1%81%D0%B8%D0%BD%D0%B8-news743490.html", "text": "Ваксините , които се използват в България са на най-високо ниво и гарантират безопасност на децата и гражданите. Ваксините се произвеждат от водещи фармацевтични компании, които са подложени на постоянен контрол. Това каза д-р Даниела Дариткова, председател на Комисията по здравеопазване към 44-то Народно събрание. Според здравният инспектор д-р Ангел Кунчев родителите, които съзнателно отказват да слагат ваксини на децата си, са много добре организирани, доста шумни и активни в социалните мрежи. „Работата с тях е по-трудна, защото често са крайни и не позволяват обсъждане, не приемат друго мнение “, заяви д-р Кунчев. По думите му процентът на родителите, които са категорично срещу ваксините, не е толкова голям, но гласността, която те дават чрез социалните мрежи, е много висока, поради което се създава впечатление, че са болшинство. Д-р Дариткова каза, че хората трябва да знаят, че макар и здрави, като носители на болест, която не са имунизирали, могат да се окажат тежки заразоносители . Сподели:", "date": "2018.04.18", "title": "Д-р Дариткова уверява: България разполага с най-добрите ваксини"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B2-%D0%BF%D1%8A%D1%80%D0%B2%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BD%D0%BE%D0%B2%D0%B0%D1%82%D0%B0-%D1%81%D0%B5%D1%81%D0%B8%D1%8F-%D1%83%D0%B4%D0%B0%D1%80%D0%B8%D1%82%D0%B5-%D0%B2-%D1%81-news743476.html", "text": "Бурни страсти разтърсват парламента на старта на новия политически сезон. Депутатите се нахвърлят един на друг с декларации за искани политики. Ударът в Сирия и арестът на кметицата на \"Младост\" Десислава Иванчева влизат в центъра на дебатите. Искат удължаване на работата на временната комисия за ЧЕЗ. Сподели:", "date": "2018.04.18", "title": "ИЗВЪНРЕДНО В ПИК TV! Скандали взривяват парламента в първия ден на новата сесия! Ударите в Сирия и арестът на кметицата на \"Младост\" в центъра на сблъсъците (ОБНОВЕНА)"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D1%86%D1%80%D1%83-%D1%81%D0%B5-%D0%B5-%D1%81%D1%80%D0%B5%D1%89%D0%BD%D0%B0%D0%BB-%D1%81-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news743475.html", "text": "Time, предава Фокус. Директорът на ЦРУ Майк Помпео наскоро е пътувал до Северна Корея, за да се срещне с лидера Ким Чен-ун, заявиха двама представители на Белия дом пред агенция „Associated Press” във вторник, цитирани от Пътуването на Помпео до изолираната комунистическа страна идва преди потенциалната среща на върха между Ким Чен-ун и президента Доналд Тръмп, която се очаква в следващите няколко месеца. Представителите говориха за пътуването на Помпео при условие за анонимност, тъй като нямат позволение да дискутират това публично. Сподели:", "date": "2018.04.18", "title": "Шефът на ЦРУ се е срещнал с Ким Чен-ун в Северна Корея"}
{"url": "http://pik.bg/%D1%84%D0%B5%D0%BD%D0%BE%D0%B2%D0%B5-%D0%BE%D0%B1%D1%81%D0%B0%D0%B4%D0%B8%D1%85%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%BA%D1%8A%D0%B4%D0%B5%D1%82%D0%BE-%D0%BA%D0%B5%D0%B9%D1%82-%D0%BC%D0%B8%D0%B4%D1%8A%D0%BB%D1%82%D1%8A%D0%BD-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%80%D0%BE%D0%B4%D0%B8-news743496.html", "text": "Десетки фенове на Уилям и Кейт окупираха болницата Сейнт Мери в центъра на Лондон. Те опънаха палатков лагер в очакване на раждането на третото бебе на кралската двойка. Облечени в дрехи с националния флаг на Великобритания феновете се надяват да са сред първите, които ще зърнат бебето. От двореца Кенсингтън все още не са обявили официално датата на раждането, но хората пред болницата се надяват бебето да се появи на 21 април, като подарък за 92-я рожден ден на Кралица Елизабет. Сподели:", "date": "2018.04.18", "title": "Фенове обсадиха болницата, където Кейт Мидълтън трябва да роди"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2%D0%B0%D0%B4%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D1%81%D0%BB%D0%B5%D0%B4-%D0%BF%D0%BE%D0%BA%D0%B0%D0%B7%D0%BD%D0%B8%D1%8F-%D0%B0%D1%80%D0%B5%D1%81%D1%82-%D0%BD%D0%B0-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-news743482.html", "text": "Прокуратурата ще представи днес официално информация по зрелищния арест на кметицата на столичния квартал \"Младост Десислава Иванчева. Тя беше задържана с голямо количество пари в центъра на София. Твърди се, че те били част от подкуп за издаване на разрешително за строеж. Десетки полицаи и маскирани служители на комисията за борба с корупцията блокираха кръстовището при спортното министерство. По неофициални данни не 70, а 56 хиляди евро са намерени в колата на Иванчева. Сподели:", "date": "2018.04.18", "title": "Прокуратурата вади подробности след показния арест на кметицата на \"Младост\""}
{"url": "http://pik.bg/%D0%B0%D0%B4%D1%8A%D1%82-%D0%BF%D1%80%D0%B5%D0%B4-%D0%BB%D0%B8%D0%B4%D0%BB-%D0%B7%D0%B0%D0%BF%D0%B0%D0%BB%D0%BA%D0%B0-%D0%B3%D1%80%D1%8A%D0%BC%D0%BD%D0%B0%D0%BB%D0%B0-%D0%B2-%D1%80%D1%8A%D1%86%D0%B5%D1%82%D0%B5-%D0%BD%D0%B0-9-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news743485.html", "text": "9-годишно момченце пламна като факла пред магазин в Дупница. Инцидентът е станал в понеделник следобяд, когато третокласникът отишъл с баща си да пазарува. На излизане пред магазина обаче изведнъж гърба на детето пламнал, пише \"Монитор\". „Чухме силни писъци и наистина много се уплашихме. Детето направо се свлече на земята от болка. Бащата веднага свали неговите дрехи и започна да гаси пламъците по тялото на сина си“, разказаха свидетели на случилото се. Случайни клиенти от търговския обект подали сигнал на тел 112. Веднага на място бил изпратен екип на Спешен център и полиция. След преглед се установило, че детето е с около 15% изгаряния, което наложило спешното му транспортиране до столичната клиника „Пирогов“. “Момченцето беше с дълбоко изгаряне по гърба. Най-вероятно ще се наложи дълго време да се възстановява“, коментираха медици от Дупница. По първоначална информация от полицията, детето си е играело със запалка и най-вероятно тя е гръмнала. При опит да я махне от ръцете си детето я метнало на гърба, а след това са се подпалили и дрехите му. „Нашата информация е, че изгарянията са между 10-15%. Категорично можем да кажем, че става дума за самоподпалване. Вчера детето беше в шок и нямаше как да го разпитаме“, коментираха от ОДМВР – Кюстендил. Сподели:", "date": "2018.04.18", "title": "АДЪТ ПРЕД \"ЛИДЛ\"! Запалка гръмнала в ръцете на 9-годишно дете"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B5%D1%84%D0%B8%D1%80-%D0%B7%D0%B5%D0%BB%D0%B5%D0%BD%D0%B8-%D0%B0%D0%BA%D1%82%D0%B8%D0%B2%D0%B8%D1%81%D1%82%D0%B8-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D0%B0%D0%BC%D0%B1%D1%80%D0%B0%D0%B7%D1%83%D1%80%D0%B0%D1%82%D0%B0-%D0%B7%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0%D1%82%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BD%D0%B0%D1%80%D0%BE%D1%87%D0%B8%D1%85%D0%B0-%D0%B7%D0%B0--news743493.html", "text": "\"Зелените\" протестъри бяха активирани рано сутринта пред общината в \"Младост\", за да защитават арестуваната за подкуп кметица на района Десислава Иванчева. Около 10-тина души разпънаха познатите на всички протести транспаранти, а основен защитник на задържаната бе Петър Кърджилов. Той се яви пред всички възможни телевизии, за да обясни, че неговата ръководителка нямала нищо общо с намерените в колата пари, а самия автомобил не се ползвал само от нея, но и от други хора от общината. За тяхна изненада обаче на протеста им беше и общинския съветник от ВМРО Карлос Контрера, който обори тезите им, като заяви, че откакто Иванчева е в общината всички проекти са спирани, но е и прекратявани. \" Преди да се произнесе съдът подобни изявления са нелогични, но факт е, че с район „Младост“ имаше проблеми през последните две години. Имаше забавени преписки, оплаквания. 400 000 лева през миналата година са похарчени, след което се оказа, че огромна част от дейностите вероятно не са извършвани“, заяви общинският съветник. Той обаче беше нападнат от \"зелените\" протестъри и едва не го линчуваха. \"Зелените\" протестъри нападнаха Контрера, заради изказаното от него мнение Петър Кърджилов е основен защитник на Иванчева Прокуратурата трябва да каже кой подкупва кметицата на район „Младост“ Десислава Иванчева. Къде са докладите за отчуждаване на частните парцели, които са в зелени площи, попита той. Няма нито един такъв внесен, уточни Контрера. Сподели:", "date": "2018.04.18", "title": "ЕКШЪН В ЕФИР! \"Зелени\" активисти скочиха на амбразурата за арестуваната Иванчева, нарочиха за враг Контрера от ВМРО"}
{"url": "http://pik.bg/%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%BE-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%86%D0%B2%D0%B5%D1%82%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB%D0%B0-%D0%BA%D1%8A%D1%80%D0%B2%D0%B0%D0%B2%D0%BE%D1%82%D0%BE-%D0%BC%D0%B5%D0%BB%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89-%D1%80%D0%B0%D0%B7%D0%BA%D0%B0%D0%B7-news743505.html", "text": "\"Нелепа случайност, от която нито един шофьор не е застрахован\". Така родителите на 29- годишната Цвета Таскова определят жестокия инцидент на магистрала \"Тракия\", при който загинаха шестима души, а други над 20 пострадаха. Драмата се разиграва на 13-и април, петък. Часът е малко преди 12.00 на обяд. Мария Таскова отговаря на позвъняването на дъщеря си, а новината е много страшна. \"Мамо, стана катастрофа. Има жертви. Горките хора! Горките хора, има жертви! Аз се изненадах - на това хубаво време няма никакви предпоставки. В този момент чух, че някой каза: \"Обадете се на 112. Цвета каза, че вече се е обадила два пъти на 112. И приключихме разговора\", спомня си Мария. \"Очевидно има голяма разлика в масата на тези превозни средства. Едното е дребно нищожно - 1 тон, а другото е 18 тона. И аз не можех да си представя как Цвета ще удари този автобус и ще го блъсне в канавката. Жалко за жертвите\", казва бащата Рангел Тасков, който е пилот и обучава авиатори. \"На другия ден в Окръжна прокуратура за мярките успяхме да се видим за 10 минути. И тя само повтаряше: \"Татко, не съм убиец! Не съм убиец!\", разказа той. Родителите на Цвета твърдят, че тя е отличен шофьор. Те обмисляли да се срещнат с близките на жертвите и с пострадалите, но се страхуват от реакциите им. Относно мярката й за задържане, родителите смятат, че е невъзможно да се укрие. Дори пред очите на прокурора анулирала билетите си за остров Крит, където трябвало да пътува. Сподели:", "date": "2018.04.18", "title": "ПОКЪРТИТЕЛНО! Родителите на Цвета, предизвикала кървавото меле на \"Тракия\", с разтърсващ разказ! Дъщеря им повтаряла: Татко, не съм убиец! Не съм убиец...  (ВИДЕО)"}
{"url": "http://pik.bg/%D0%B5%D0%BA%D0%B8%D0%BF%D1%8A%D1%82-%D0%BD%D0%B0-%D0%BE%D0%B7%D1%85%D0%BE-%D0%B2%D1%81%D0%B5-%D0%BE%D1%89%D0%B5-%D0%BD%D0%B5-%D0%B5-%D0%B7%D0%B0%D0%BF%D0%BE%D1%87%D0%BD%D0%B0%D0%BB-%D1%80%D0%B0%D0%B1%D0%BE%D1%82%D0%B0-%D0%B2-%D0%B4%D1%83%D0%BC%D0%B0-news743458.html", "text": "Експертите от Организацията за забрана на химическите оръжия (ОЗХО) очакват зелена светлина екипа на ООН за оценка на сигурността, преди да започнат разследването си върху предполагаемата химическа атака в сирийския град Дума, обяви посланикът на Сирия в ООН Башар Джаафари във вторник, цитиран от AFP, предава Фокус. Екипът по сигурността влезе в Дума по-рано, за да определи да експертите ще могат да оперират безопасно в сряда, заяви той. Сподели:", "date": "2018.04.18", "title": "Екипът на ОЗХО все още не е започнал работа в Дума"}
{"url": "http://pik.bg/%D1%81%D1%80%D0%B8%D0%B2-%D1%8F%D0%BD%D0%B0-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-news743346.html", "text": "Актрисата Яна Маринова разкри, че в живота й има тежка лична драма. Красавицата споделя, че майка й си отива от мъка заради алкохол и хапчета, които смесва с години. „Бях на шест, когато баща ми изостави майка ми. Той беше син на дипломат. Отначало всичко уж вървяло по мед и масло, докато той не ни напусна. Мама рухна. Обичаше го прекалено силно и не можа да преживее раздялата. Още по време на развода хвана чашката. Не можеше да спи и компенсираше мъката с алкохол”, разказва Маринова, пише столичен всекидневник. В последствие лекарите предписали успокоителни на родителката й, която често ги смесвала с алкохол. За да я извадят от депресията се наложило да се намеси и бабата на Яна. В продължение на 30 години жената се борила, заедно с внучката си, за живота и здравето на дъщеря си. Но не успели да я спасят. Заради рак на белите дробове майката на актрисата почива по време на снимките на филма „Фамилията”. Заради разклатената си психика тя не може и да се грижи ефективно за нея. „Имаше дни, в които карах само на сухар, намазан с масло, а после станах сервитьорка като ученичка, за да изкарвам някой и друг лев. Но въпреки това не обвинявам мама. Тя ме учеше, че няма „не мога”. И щом искам, всичко мога. Сега си мисля, че искаше да направи от мен това, което тя не беше”, казва Яна. Сподели:", "date": "2018.04.18", "title": "СРИВ! Яна Маринова с разтърсващи разкрития за смъртта на майка си"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%80%D0%B5%D1%88%D0%B0%D0%B2%D0%B0-%D0%B4%D0%B0%D0%BB%D0%B8-%D0%B4%D0%B0-%D1%83%D0%B4%D1%8A%D0%BB%D0%B6%D0%B8-%D1%81-%D0%BE%D1%89%D0%B5-%D1%82%D1%80%D0%B8-%D0%BC%D0%B5%D1%81%D0%B5%D1%86%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D1%81%D1%82%D1%80%D0%B0-news743459.html", "text": "Очаква се решението да бъде одобрено от Меджлиса, тъй като освен мнозинството си, управляващата Партия на справедливостта и развитието разполага и с подкрепата на Партията на националистическото действие. Срокът на действащото в момента извънредно положение изтича в четвъртък. Оттогава ще влезе в сила и удължаването, ако предложението бъде одобрено, предава БНР. Вицепремиерът и правителствен говорител Бекир Боздаг заяви, че мярката е насочена срещу различните терористични групи, а не срещу мирните граждани. В знак на протест, опозиционната Народнорепубликанска партия организира едночасови седящи стачки във всички 81 областни градове на страната. Те се проведоха под лозунга „Искаме демокрация, не извънредно положение“ на 16 април – първата годишнина от референдума, с който в страната беше въведена президентска система. Поради предстоящия митинг, полицията затвори с ограждения централния истанбулски площад „Таксим“. Около него бяха разположени водни оръдия и специални части за борба с безредиците. Извънредното положение цели да заглуши несъгласните. Това заяви миналата седмица лидерът на формацията Кемал Кълъчдароглу. Днес турският парламент ще гласува дали да удължи с още три месеца извънредното положение в страната. Вчера следобед Съветът за национална сигурност излезе с това предложение, което по-късно беше гласувано и на заседание на Министерския съвет. Извънредното положение в Турция беше въведено на 20 юли 2016 г., пет дни след неуспешния опит за преврат, при който загинаха 250 души. Сподели:", "date": "2018.04.18", "title": "Парламентът на Турция решава дали да удължи с още три месеца извънредното положение в страната"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B0%D0%B2%D0%B8%D0%BE%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%B2%D0%B5%D1%87%D0%B5-%D0%BD%D0%B5-%D0%BF%D1%80%D0%B5%D0%BB%D0%B8%D1%82%D0%B0%D1%82-%D0%BD%D0%B0%D0%B4-%D1%80%D1%83%D1%81%D0%B8%D1%8F-news743460.html", "text": "Американските авиокомпании започнаха да отклоняват самолетите си от руското въздушно пространство няколко часа преди изтичането на споразумение с Москва за въздушните коридори. Това съобщи Държавният департамент, цитиран от Франс прес. Говорителят на американската дипломация Хедър Науърт каза, че американският посланик в Москва Джон Хънтсман опитва да намери решение на проблема, предава БНР. Сподели:", "date": "2018.04.18", "title": "Американските авиокомпании вече не прелитат над Русия"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B5%D0%BC-%D1%81%D0%B8%D0%BB%D0%BD%D0%B8%D1%82%D0%B5-%D0%B8-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8-%D0%BB%D1%8E%D0%B1%D0%BE%D0%B2%D0%BD%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-news743446.html", "text": "Мисля, че е време да спрем да се залъгваме - перфектни връзки НЯМА. Така, както няма и перфектни хора. Щастието не се поражда от липса на конфликти, а от способността ни да се справяме с тях и все пак да останем заедно. Бих искала да кажа, че говоря от личен опит и имам години назад примери за това, какво е наистина силна и истинска връзка, но пък не мога да се нарека експерт по връзките. Затова просто ще използвам примерите от ежедневието си, за да очертая едни здравословни взаимоотношения. Ако понякога искате да хванете един нож и да замерите партньора си с него, не сте единствените на света, които имат такива пориви. Някои използват чинии, безжични мишки, телефони, книги, всякакви тежки неща. И повечето от тези, които хвърлят, са жени. Поне 70% от разделите са заради спорове и конфликти, които възникват у дома, но са породени от редица външни фактори - натоварена седмица, отвратителен шеф, досадни колеги, кофти постъпки от приятели или просто смяната на времето. Важно е как реагираме на ситуациите, а не какво се случва. Затова днес искам да ви представя няколко признака, че се намирате в една силна и здравословна връзка, макар и да ви се струва съвсем друго понякога. Ето ги и тях: 1. Просто сте себе си - без преструвки, без да се ограничавате и да си мерите думите. Без да се притеснявате, че отсрещният ще приеме нещата погрешно. Това означава, че няма забранени теми и двамата се чувствате чути и разбрани от другия. Не губете комуникацията между себе си, защото именно тогава нещата започват да отиват към раздяла. 2. Имате и отделяте време за себе си - това, че се влюбени, не означава, че трябва да се обсебвате. Не е нужно да прекарвате всеки момент заедно. Ако отделяте време за своите хобита, интереси и поддържате приятелствата, които сте създали преди да сте заедно дори , вашата връзка ще бъде много по-силна. И по този начин ще имате възможността да израснете и като личности. 3. Карате се - да, правилно прочетохте. Да имате различия в мнението е най-нормалното нещо на света. Защото, ако бяхте еднакви, повярвайте ми, щяхте да умрете от скука. Хората в здравословни връзки се карат продуктивно и винаги излизат с решение. Е, не веднага, но може и след 2 дена мълчание. Но стигат. А кой се извинява ли? Разбира се, че този, който е сгрешил. 4. Вие харесвате себе си и своя партньор - нито една връзка не е започнала да върви нагоре просто ей така, след като единият е спечелил от тотото, или ви се роди бебе или се преместите в новия апартамент. Това е един мит, който не бива да допускаме. Ако сега, в настоящия момент, не харесвате живота си с човека до вас и не сте влюбени в него, и милиони да имате, няма да се случи. Важното е да оценявате другия сега, заради качествата, които има, а не след време - когато той се промени. 5. Вие взимате решенията заедно - никой не носи панталоните 24/7 в здравите връзки. Решенията се взимат и от двамата. Не сте зависими един от друг - става дума за доверие и зачитане на желанията на отсрещния. Самосиндикалните решения са пагубни за една връзка. 6. Можете да се забавлявате заедно - ако знаете как да се смеете заедно и знаете какво огромно значение имат малките неща (да направиш вечеря, да се забавлявате на едни и същи неща, да се досещате сами за нуждите на другия, още преди той да ги е изрекъл), значи знаете за какво говоря. 7. Намирате баланса - ако вашият партньор трябва да работи до късно, вие взимате ролята на професионален готвач и дори може да отидете да измиете колата, ако се налага. Или вие ще посетите родителите си, докато той пуска пералня. Така стоят нещата - вие сте отбор, предайте щафетата правилно. 8. Знаете как да оценявате другия - няма нищо по-прекрасно от това да се чувстваш оценен, обичан и дори изцяло обсипан с грижовност от любимия си човек. Уважението е изключително важен фактор за здрава връзка - ако се усетите, че показвате повече уважение към хора, които почти не познавате, отколкото към човека до вас, мисля, че е време да преподредите приоритетите си. 9. Прощаваш малките неща - да, той ще те дразни понякога и ти него - също. Ще си казвате неща, които всъщност не мислите и ще се държите отвратително един с друг. Важното е как реагирате на ситуациите, които имате. Той ще забрави за пореден път да купи мляко. Добре, кажете му, че това е разочароващо и после просто му простете. Не е нужна допълнителна драма. 10. Вие си имате доверие - здравословните връзки се базират на доверие и правилна комуникация без задръжки и недомлъвки. 11. Вие поддържате интимността - сексът е важна част от едни взаимоотношения, но е много различна част от интимността, която се съсредоточава по-малко върху физическата и повече върху емоционалната връзка - приятелството и споделянето, от което имате нужда помежду си. 12. Вашата връзка е мястото, на което се чувствате най-сигурни - вашите взаимоотношения трябва да олицетворяват спокойствие и хармония вътре във вас самите. Стабилното място, където се прибирате вечер след дълъг ден. Това не означава, че няма да се карате, а че когато нещата станат много напечени, искате да комуникирате единствено с него. 13. Говорите с него, а не с други хора - когато имате някакъв проблем или сте загрижени, споделяте с него,а не с Фейсбук. Разбира се, че можете да се обърнете към своите приятели за опора, но не би било добър знак, ако умишлено избягвате сериозните разговори с партньора си. 14. Казвате магическите думи - \"Обичам те\", \"Извинявай\" и \"Благодаря ти\". Сподели:", "date": "2018.04.18", "title": "Как да разпознаем силните и здравословни любовни отношения?"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D0%BF%D1%8A%D1%80%D0%B2%D0%B0-%D0%B4%D0%B0%D0%BC%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D0%B1%D0%B0%D1%80%D0%B1%D0%B0%D1%80%D0%B0-%D0%B1%D1%83%D1%88-news743464.html", "text": "На 92 години почина бившата първа дама на Америка . Новината съобщиха от семейството й, цитирани от БиБиСи, предава БНР. Барбара Буш е единствената, която вижда начело на Съединените щати своя съпруг Джордж Буш - старши и своя син - Джорд Буш - младши. Приживе Барбара Буш се посвещава на борбата срещу неграмотността сред американските граждани. Сподели:", "date": "2018.04.18", "title": "Почина бившата първа дама на Америка Барбара Буш"}
{"url": "http://pik.bg/%D0%B0%D0%BB%D0%BE-%D0%BD%D0%B8%D0%BA%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D1%81%D0%BF%D0%B8%D1%88-%D0%BB%D0%B8-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B2-%D0%B5%D1%80%D0%BE%D1%82%D0%B8%D1%87%D0%BD%D0%B0-%D0%B7%D0%B0%D1%85%D0%B0%D0%BF%D0%BA%D0%B0-%D1%81-%D1%87%D1%83%D0%B6%D0%B4-%D0%BC%D1%8A%D0%B6-%D1%84%D0%BE%D1%82%D0%BE-%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82-news743390.html", "text": "Николета Лозанова отново влезе в устите на хората, след като чужд мъж \"навлезе\" в нейните собствени устни, до които позволен достъп би следвало да има единствено Николай Михайлов. В социалните мрежи се тиражират снимки от купон с участието на скандалната плеймейтка, часове преди да литне с вратаря към поредното скъпоплатено пътешествие - този път в Дубай. В отсъствието на Михайлов от въпросното парти, Ни Ло си позволила досто фриволно поведение, нетипично за обвързана жена, към фотографа на клуба. Нищо чудно Иван Ерменков да е изпитал по-особени трепети в момента, в който сексбомбата е захапала със зъбки ухото му, като разглезена и възбудена тигрица. Извън еротичната захапка, Николета се забавлявала в клуба заедно свои приятелки. Изкусителната дамска компания била истинска атракция за останалите гости, а мъжете не отлепили поглед от тях цяла нощ, издават пред ПИК \"нощни птици\". Заради ваканцията си в Дубай с Ники Михайлов, най-лачената плеймейтка ще пропусне пижаменото парти на Любен Дилов-син и Христо Сираков в края на седмицата. Сподели:", "date": "2018.04.18", "title": "АЛО, НИКИ МИХАЙЛОВ, СПИШ ЛИ? Николета в еротична захапка с чужд мъж! (ФОТО КОМПРОМАТ)"}
{"url": "http://pik.bg/%D1%81%D1%83%D0%BF%D0%B5%D1%80-%D0%B8%D0%B7%D0%BB%D0%B0%D0%B3%D0%B0%D1%86%D0%B8%D1%8F-24-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%BF%D0%B0%D0%BD%D0%B0%D0%B9%D0%BE%D1%82-%D0%B7%D0%B0%D1%80%D0%B5%D0%B4%D0%B8-%D0%B1%D0%BC%D0%B2-%D1%82%D0%BE-%D1%81%D0%B8-%D0%B8-%D0%B8%D0%B7%D0%B1%D1%8F%D0%B3%D0%B0-%D0%B1%D0%B5%D0%B7-%D0%B4%D0%B0-%D0%BF%D0%BB%D0%B0%D1%82%D0%B8-news743447.html", "text": "Млад мъж от несебърското с. Кошарица бра сериозен срам заради дизелово гориво за 20 лв. 24-годишният Панайот К. напълнил резервоара на БМВ-то си на бензиностанция „Лукойл” в Обзор на 1-ви април, около обяд. Панайот обаче решил да „запали” търговския обект и форсирал немското возило в неизвестна посока, без плати. Той явно не съобразил, че на бензиностанцията имало камери, които запечатали колата на младежа. 24-годишният мъж бил открит от служители от РУ-Несебър след близо 2-седмично разследване. Панайот направил пълни самопризнания по случая и все пак си платил горивото, предава Флагман. Работата по случая продължава. Сподели:", "date": "2018.04.18", "title": "Супер излагация! 24-годишният Панайот зареди БМВ-то си и избяга, без да плати"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B5%D1%81-%D1%81%D0%B5-%D0%BE%D1%82%D0%BD%D0%B0%D1%81%D1%8F-%D0%BD%D0%B5%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE-%D0%BA%D1%8A%D0%BC-%D0%BD%D0%B0%D1%81-news743451.html", "text": "Европейският съюз не се отнася към Турция справедливо и обективно, заяви турският вицепремиер и правителствен говорител Бекир Боздаг, след като еврокомисарят по разширяването Йоханес Хан каза в Страсбург, че Анкара се отдалечава с големи крачки от пътя към членство в ЕС, предаде Ройтерс. След заседание на правителството в Анкара Боздаг заяви, че позитивните оценки в доклада на ЕК за напредъка на Турция не могат да „маскират” несправедливото отношение към нея. Наред с това Боздаг обвини Гърция, че нарушава международното право, като не екстрадира осем турски военни, които според Анкара са подкрепили осуетения опит за преврат през 2016 г. Турция и Гърция имат спорове по редица въпроси, припомня Ройтерс. Атина отказа да върне в Турция военните, които избягаха малко след опита за преврат през юли 2016 г. и поискаха политическо убежище в Гърция. Сподели:", "date": "2018.04.18", "title": "Турция: ЕС се отнася несправедливо към нас"}
{"url": "http://pik.bg/4-%D0%B7%D0%BD%D0%B0%D0%BA%D0%B0-%D1%87%D0%B5-%D1%81-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B0-%D0%B2%D0%B8-%D0%BD%D0%B5-%D1%81%D1%82%D0%B5-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D0%B6%D0%B8%D0%B2%D0%B5%D0%B5%D1%82%D0%B5-%D0%B7%D0%B0%D0%B5%D0%B4%D0%BD%D0%BE-news743445.html", "text": "Съвместното съжителство е сериозна стъпка за всяка връзка и не бива да избързвате с нея. Макар да ви се струва, че ще е толкова “сладко” да се гушкате по цяла вечер, има още милион други аспекти, които не бива да пренебрегвате. Ето кои са сигурните знаци, че връзката ви не е готова да премине на този етап. 1. Не сте готови да делите банята с мъж Редица проучвания отчитат, че точно това помещение е “препъни камъчето” на съвместното съжителство. Жените обикновено си имат определено място за всяко нещо, обичат да поддържат висока хигиена, чисти кърпи, пусната седалка на тоалетната и т.н. Помислете дали можете да преглътнете изцапаната мивка с паста за зъби и мръсната тоалетна чиния. 2. Не виждате общо бъдеще с този човек Много двойки правят грешката да се изнесат заедно от чисто финансова гледна точка. Ако искате да си делите сметките и наема с някого, просто си помислете за някоя приятелка, която бихте могли да поканите. Не приемайте партньора си като съквартирант, защото рано или късно отношенията ви ще станат такива. 3. Имате съвсем различни режими Това може да доведе до сериозни проблеми в бъдеще. Ако единият от вас работи нощни смени, спи през деня или уикендите, вероятно ще има сериозно разминаване в графиците ви. В крайна сметка, след известно време ще започнете да се дразните, че не прекарвате качествено време заедно и все се разминавате. 4. Никога не сте пътували заедно за повече от 5 дни Много важен момент преди изнасянето заедно е да сте прекарвали достатъчно време на “ничия територия”. Така че, планирайте смело 2-седмична почивка в близко бъдеще и вижте как ще се разбирате. Сподели:", "date": "2018.04.18", "title": "4 знака, че с партньора ви не сте готови да живеете заедно"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BB%D0%B8%D0%BA%D1%83%D0%B2%D0%B0%D1%82-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%BB%D0%BE%D0%B2%D0%B0%D1%88%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BF%D0%BE%D0%B4%D0%B0%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0-news743452.html", "text": "Началникът на словашката полиция Тибор Гашпар ще подаде оставка в края на май. Новината бе обявена от премиера Петер Пелегрини след два месеца масови протести заради убийството на разследващия журналист Ян Куциак. След оставката на предишния премиер - Роберт Фицо, оставката на Гашпар бе второто основно искане на протестиращите, които настояват за независимо разследване на убийството, предава БНР. Пелегрини обясни, че Гашпар е \"компетентен професионалист\", но оставката му е необходима, за да \"намали общественото напрежение\" и \"да освободи полицията от медийния натиск\". Сподели:", "date": "2018.04.18", "title": "ПРОТЕСТИРАЩИТЕ ЛИКУВАТ! Шефът на словашката полиция подава оставка"}
{"url": "http://pik.bg/%D0%B1%D0%B0%D0%B1%D0%B0-%D0%B4%D0%BE%D0%BD%D0%BA%D0%B0-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D1%81%D1%82%D0%BE%D0%BB%D0%B5%D1%82%D0%BD%D0%B8%D0%BA-%D0%B2-%D0%B0%D1%80%D0%B1%D0%B0%D0%BD%D0%B0%D1%81%D0%B8-news743454.html", "text": "Целият архитектурният резерват Арбанаси край Велико Търново се стече в дома на Донка Попова, за да я поздрави за нейния рожден ден. Именно тя е и първия столетник, с който се сдоби населеното място, предава БНР. \"Добре съм, хубаво е да има хора покрай тебе, разказва Донка Попова, която на 100 години прелива от енергия, а домът на коренячката арбанашчанка днес преливаше от цветя и благопожелания. \"Тук съм родена, тук съм живяла. Аз съм работила в музея 25 години. Трудничка ми беше много работата, защото много хора идваха тогава, много посетители. Сега има екскурзоводи, пък аз самичка бях и за екскурзовод, и за водач. Разказвах кои са живели, както и че гръцко село е било най-напред,а и какво има в Арбанаси. Много се радваха, слушаха с внимание\" На 100 години Донка Попова продължава активно да гледа телевизия и слуша радио, но казва, че политиката не я вълнува: \"Самотата не е хубаво нещо. Много рано ставам, 5 часа ставам. Нещо все искам да правя. \"Точката\" ми е оттатък, слушам музика\". Най-възрастната арбанашчанка споделя, че днес не би излязла да посреща държавни първенци в Арбанаси, но пази топли спомени от идването на цар Борис и снимките на филма \"Крадецът на праскови\". \"Коне, тука беше оживено селото. Интересно ни беше. И Цар Борис е идвал, и неговият син. В църквата \"Св. Никола\" го носеха, така напред вървеше, народ, народ. И всички тичаха да видят царя\", спомня си тя. \"Много трудолюбива, много сърдечна, винаги ме е посрещала по най-добрия начин - слага салатата, ракийцата. Тя ни чака с нетърпение да дойдем вкъщи и да сме около нея\", сподели Милка Младенова, която е една от племенниците, които се грижат за столетничката. \"Няма грешка в нея - добра е, отнася се с хората, както трябва! Никакви проблеми нямаме с нея. Винаги съм я посещавал, каквото може съм правил от себе си\", добави съседът Димитър Добрев. Донка Попова е основателката на пенсионерския клуб в Арбанаси, най-дейната участничка и учителка на всички, подчерта Гинка Стефанова. \"Невероятна! Когато на 100 години е човек, винаги казваме само добро, но за нея това добро е действително най-доброто. Тя е добър човек - винаги усмихната, винаги позитивна, винаги активна!\" Сподели:", "date": "2018.04.18", "title": "Баба Донка е първият столетник в Арбанаси "}
{"url": "http://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B5%D0%BD%D0%B8%D1%8F-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B8-%D0%BE%D0%B1%D0%B3%D1%80%D0%B0%D0%B4%D0%B8%D0%BB%D0%B8-%D0%BC%D0%B5%D0%B3%D0%B7-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%BE%D0%B9-%D0%BF%D0%BE%D1%81%D0%B5%D0%B3%D0%BD%D0%B0-%D0%BD%D0%B0-%D1%80%D0%BE%D0%B4%D0%BD%D0%B0%D1%82%D0%B0--news743372.html", "text": "Миглена Каканашева е била ограбена по време на ваканцията си в екзотичен Тайланд. От азиатската страна тя се върна преди броени дни, а тоя изкара малко повече от седмица. Докато с компанията й разглеждали бреговете на остров Пи Пи, където е сниман филмът с Леонардо ди Каприо \"Плажът\", Коко Шанел от Раковски била заобиколена от обитатели на местната фауна - игривите маймунки, които са свикнали с туристите и спокойно общуват с тях. \"Докато й давах храна, маймунката ми отнесе шапката\", ожали се Мегз пред \"Лов Стайл\". На тайландска територия дизайнерката, привикнала на луксозен живот, се разочаровала от мизерията и мръсотията, в която местените живеят извън луксозните комплекси, както и от многото проститутки, дебнещи от всеки ъгъл. Обрива по корема, който я притесни, докато все още бе в Тайланд, Каканашева успяла да овладее с тигрова мас, която си купила от местен търговец. Сподели:", "date": "2018.04.18", "title": "ПРИКЛЮЧЕНИЯ! Проститутки обградили Мегз в Тайланд! Няма да повярвате кой посегна на родната Коко Шанел"}
{"url": "http://pik.bg/%D0%B0%D0%BB%D0%B1%D0%B0%D0%BD%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B4%D0%B0-%D1%8F-%D0%BE%D0%BA%D1%83%D0%BF%D0%B8%D1%80%D0%B0%D1%82-%D0%B7%D0%B0-%D0%B4%D0%B0-%D0%BA%D0%BE%D0%BD%D1%82%D1%80%D0%B8%D1%80%D0%B0%D1%82-%D1%80%D1%83%D1%81%D0%B8%D1%8F-news743456.html", "text": "Албания желае да види американско военно присъствие на собствената си територия, за да контрира влиянието на държави като Русия, заяви министърът на отбраната на Албания Олта Джака във вторник, цитирана от AFP. Джака, която се срещна с колегата си от САЩ Джеймс Матис в Пентагона, обяви че Албания, която е член на НАТО, желае да отблъсне руските „дестабилизационни“ опити в региона, които включват пропаганда, инвестиции и „хибридни дейности.“ „Трябва да се изпрати много силно съобщение, че Западните Балкани са Западно-ориентиран регион и че всички делим и трябва да защитаваме същите принципи и ценности, заради което ще засилим нашето стратегическо сътрудничество“, заяви тя. „Може да разчитате на нас да бъдем много сигурен съюзник. Албания наистина може да бъде крепост на САЩ в региона. Ние вярваме, че моментът за американско присъствие в Албания е назрял“, добави още тя. Сподели:", "date": "2018.04.18", "title": "Албания поиска американски военни да я окупират, за да контрират Русия"}
{"url": "http://pik.bg/%D0%BC%D1%8A%D0%B6-%D0%BF%D1%80%D0%B5%D0%B1%D0%B8-%D1%81-%D1%8E%D0%BC%D1%80%D1%83%D1%86%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%BA%D0%B8-%D0%B2-%D1%80%D1%83%D1%81%D0%B5-news743444.html", "text": "Баща на 5-годишно дете нападна и би социални работници. Това станало в  Русе, в Отдела за закрила на детето. Момчето живеело в приемно семейство и било при баща си само за празниците. По съдебна заповед, то трябвало да се върне при приемните родители. Но бащата отказал да го предаде. Нападнал двете служителки с обиди и юмруци.Мъжът е арестуван за хулиганство за 24 часа. Преди години е бил задържан и за търговия с гласове, предава Нова. Сигналът постъпил около 23.00 часа вчера. Изпратените на място полицаи установили, че нападателят е 37-годишен мъж от Русе. Той отправил обидни думи и заплахи, като нанесъл удари с юмруци в лицата на двете служителки. Това е станало, докато те изпълнявали служебните си задължения по връщане на малолетното му дете на приемен родител. Една от пострадалите е Милена Неделчева - началник на отдел \"Закрила на детето\". Тя коментира, че бащата създавал ежедневно конфликти в отдела. Оплаквал се от приемните родители, като твърдял, че те се държали лошо с детето му. Служителките и мъжът разговаряли вчера в отдела. Когато той разбрал, че трябва да предаде детето, отишъл при него - в това време то било с психолог, взел го и започнал да го влачи. \"Ние се опитахме да защитим детето, при което той ни нанесе удари - на мен и на един от социалните работници\", обясни Неделчева. Мъжът е задържан и отведен от полицията. По случая е образувано досъдебно производство. Сподели:", "date": "2018.04.18", "title": "Мъж преби с юмруци  социални служителки в Русе"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0%D1%82%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%82%D0%BE%D0%B2%D0%B0-%D0%B5-%D0%BA%D0%BB%D0%BE%D0%BF%D0%BA%D0%B0-news743448.html", "text": "Задържаната кметица на район Младост Десислава Иванчева проговори пред медиите при излизането й от сградата на Спортната палата, където беше разпитвана 10 часа. \"Това е клопка за мен. На задния багажник оставени, ей така. Това ще се разследва тепърва и ще видим кой ги е оставил\", заяви пред медиите тя. Кметицата допълни, че в 17:00 е  имала адвокат. \"Четири часа от 12:45 до 17:00 часа нямаше адвокат. Казаха, че нямам право на адвокат и направиха показно. 34 полицаи, 9 коли имаше”, допълни кметицата. Сподели:", "date": "2018.04.18", "title": "ИЗВЪНРЕДНО! Арестуваната кметица Десислава Иванчева проговори: Това е клопка!"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BA%D1%8A%D0%BC-%D0%B3%D1%8A%D1%80%D1%86%D0%B8%D1%8F-%D0%B7%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8-%D0%B2-%D0%B5%D0%B3%D0%B5%D0%B9%D1%81%D0%BA%D0%BE-%D0%BC%D0%BE%D1%80%D0%B5-news743439.html", "text": "Вицепремиерът на Турзия Бекир Боздаг обвини Гърция в провокационна дейност в Егейско море и заплаши с отговор, ако тя продължи, съобщава БГНЕС. По-рано премиерът на Турция Бианли Йълдъръм осъди Гърция за поставянето на флага ѝ върху един от спорните острови в Егейско море, който е част от територията на Гърция и препоръча на Атина да въздържа от ескалация в този регион. „Предприехме много важни стъпки към добросъседските отношения с Гърция. Но Атина, заради вътрешната си политика, преви провокационни заявления. Нашите отношения не трябва да стават жертва на вътрешнополитически сметки. Нека Гърция не очаква, че ние ще реагираме спокойно на подобни действия в Егейско море. Дойдоха, поставиха знамето, казаха, че „този остров е наш“… Те трябва да прекратят своите провокации, в противен случай и на нас ще ни се наложи да извършим тези стъпки, които не бихме искали да предприемем“, каза Боздаг пред журналисти. Според него „Турция се държи зряло, за разлика от Гърция, която се занимава с детински провокации“. Боздаг добави, че Турция, както и по-рано, иска от Гърция да ѝ върне осмината военни, избягали с хеликоптер след опита за държавен преврат през юли 2016 година. През 1996 година спорът за териториалната принадлежност на два скалисти острова Имия (наричани от Турция Кардак) от Додеканезите, доведе до криза в в отношенията между Гърция и Турция. Конфликтът бе прекратен след намесата на международната общност, НАТО и САЩ. На 1 април Министерството на външните работи на Гърция заяви, че гръцкият суверенитет над островите Имия е безспорен и Турция трябва „да си мери думите“. По този начин Атина отговори на заявлението на представителя на Министерството на външните работи на Турция Хами Аксоя, че двата острова от Додеканезите в Егейско море „принадлежат на Турция и този въпрос не подлежи на обсъждане“ и че Гърция няма право да включва тези острови в екологичната програма на ЕС „Натура 2000“, припомня РИА“Новости“. По-рано във вторник излезе доклада за присъединяването към ЕС, в който бе критикуван начинът, по който Турция работи за спечелването членство в съюза. В доклада се казва , че Европа „не е убедена в добрите съседски взаимоотношения” на страната. „Двустранните й взаимоотношения с някои от страните в ЕС се влошиха до толкова, че в моменти се забелязваше обидна и неприемлива реторика” , продължават от ЕС. Според документа Турция трябва да наблегне над подобряване на междусъседските си взаимоотношения. Взаимоотношенията между ЕС и Турция се влошиха след репресиите на президента на страната Реджеп Ердоган. Въпреки, че страната е член на НАТО Ердоган засили сериозно връзките си с Русия и Иран, особено в конфликта със Сирия. Сподели:", "date": "2018.04.18", "title": "Турция с обвинения към Гърция за провокации в Егейско море"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B8%D0%BC%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B4%D0%B0-%D0%B8%D0%B7%D0%BF%D1%80%D0%B0%D1%82%D0%B8-%D0%B2%D0%BE%D0%B9%D1%81%D0%BA%D0%B8-%D0%B2-%D1%81%D0%B8%D1%80%D0%B8%D1%8F-news743442.html", "text": "Саудитска Арабия потвърди готовността си да изпрати войски в Сирия заедно с други държави, за да стабилизира ситуацията в тази страна, предадоха Франс прес и Асошиейтед прес. \"Водим разговори със САЩ, водим ги още от началото на сирийската криза\" през 2011 г., заяви саудитският външен министър Адел ал Джубейр на обща пресконференция с генералния секретар Антониу Гутериш в Рияд, съобщава БТА. \"Бяхме предложили на правителството на Обама, че ако САЩ изпратят военни сили, Саудитска Арабия и други държави биха обмислили да изпратят войски в този контингент\", каза той. \"Това не е нова идея\", отбеляза Джубейр в отговор на въпрос за информация от в. \"Уолстрийт джърнъл\", че САЩ се опитват да съставят контингент от арабски войски за стабилизирането на Сирия. Саудитска Арабия подкрепя и помага за въоръжаването на сунитски бунтовнически групировки, които се бият срещу подкрепяните от шиитски Иран войски на сирийския президент Башар Асад. Тя е и член на ръководената от САЩ коалиция за борба с групировката ИДИЛ. Сподели:", "date": "2018.04.18", "title": "Саудитска Арабия потвърди, има готовност да изпрати войски в Сирия"}
{"url": "http://pik.bg/%D1%80%D1%83%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BD%D0%B5%D0%B1%D0%B5%D0%BD%D0%B7%D1%8F-%D1%81%D0%B0%D1%89-%D0%B8-%D1%81%D1%8A%D1%8E%D0%B7%D0%BD%D0%B8%D1%86%D0%B8%D1%82%D0%B5-%D0%B8%D0%BC-%D0%BD%D1%8F%D0%BC%D0%B0-%D0%B4%D0%B0-%D1%83%D1%81%D0%BF%D0%B5%D1%8F%D1%82-%D0%B4%D0%B0-%D0%BE%D1%82%D1%81%D1%82%D1%80%D0%B0%D0%BD%D1%8F%D1%82-%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-news743457.html", "text": "ТАСС САЩ, Великобритания и Франция няма да успеят да отстранят президента на Сирия Башар Асад, заяви във вторник руският посланик в ООН Василий Небензя по време на среща на Съвета за сигурност, цитиран от . След като отбеляза намеренията на трите съюзнички, той заяви: „Ако целта е да се принуди сирийския президент да седне на масата на преговорите под дъжд от бомби, това да се прокара като победа над него, да бъде отстранен от поста си след приключването на преговорите и след това да бъде изправен пред съд като „военен престъпник“ – нещо, с което САЩ, Великобритания и Франция заплашват – тогава тази цел е неизпълнима. Не трябва да има илюзии по този въпрос“, заяви той. Сподели:", "date": "2018.04.18", "title": "Руският посланик Небензя: САЩ и съюзниците им няма да успеят да отстранят Башар Асад"}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D1%81%D0%B5-%D0%BE%D1%82%D0%BB%D0%B0%D0%B3%D0%B0-%D1%82%D1%80%D1%8A%D0%BC%D0%BF-%D1%81%D0%BA%D0%BB%D1%8E%D1%87%D0%B8-%D0%B2%D0%B0%D0%B6%D0%BD%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%BA%D0%B0-%D1%81-%D1%80%D1%83%D1%81%D0%B8%D1%8F-news743469.html", "text": "Президентът на САЩ Доналд Тръмп е подсигурил жизненоважна сделка с Русия, с която ще се позволява на американските авиопревозвачи да летят във въздушното пространство на Русия, пише британският всекидневник The Daily Express, цитиран от Фокус. Американската търговска група „Airlines for America” разкри, че Държавният департамент на САЩ ги е информирал за сделката. Групата каза в изявление: „Получихме потвърждение от Държавния департамент, че разрешенията за прелитания са удължени за планирания сезон и превозвачите ще продължат да провеждат нормални полети през въздушното пространство на Русия.“ От Държавния департамент допълват, че е договорено 6-месечно удължение на сегашното споразумение. Споразумението идва броени часове преди сегашното да изтече. Крайният срок беше 23:59 на 17 април. Сподели:", "date": "2018.04.18", "title": "ВОЙНАТА СЕ ОТЛАГА! Тръмп сключи важна договорка с Русия "}
{"url": "http://pik.bg/%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%BE%D1%82%D0%B1%D0%B5%D0%BB%D1%8F%D0%B7%D0%B0-120-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B8%D0%BB%D1%8C%D0%BE-%D0%B2%D0%BE%D0%B9%D0%B2%D0%BE%D0%B4%D0%B0-news743462.html", "text": "120 години от смъртта на Ильо войвода отбелязаха в Кюстендил. В града има три паметника на легендарния войвода. Дядо Ильо войвода предизвикал, както пишат историците и изследователите, освобождението на Кюстендил през януари 1878 год. Неустрашим в борбата срещу поробителите, беше казано на поклонението пред паметника му в центъра на Кюстендил, поставен там след като десетки години е съхраняван в хале на закрит завод за обувки в града, предава БНР. \"Стремежът му през целия съзнателен път е да съдейства за освобождението и обединението на българите в пределите на една голяма държава. Знаково е участието му в Руско-турската освободителна война\", разказа историкът Ангел Джонев. Сподели:", "date": "2018.04.18", "title": "Кюстендил отбеляза 120 години от смъртта на Ильо войвода"}
{"url": "http://pik.bg/%D0%B0%D0%BB%D0%BA%D0%BE%D1%85%D0%BE%D0%BB%D1%8A%D1%82-%D0%BF%D1%80%D0%BE%D0%B2%D0%B0%D0%BB%D1%8F-%D0%BC%D0%B5%D0%B3%D0%B7-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0%D1%82%D0%B0-%D0%BD%D0%B5-%D0%B8%D0%B7%D0%BB%D0%B8%D0%B7%D0%B0-%D0%BE%D1%82-%D0%BA%D1%80%D1%8A%D1%87%D0%BC%D0%B8%D1%82%D0%B5-news743461.html", "text": "Миглена Каканашева е на път да провали кариерата си. Неизживяната младост атакува дизайнерката и тя не излиза от кръчми и чалготеки. Мегз неведнъж сподели, че Биг Брадър я научи да живее и диша. След излизането си от формата, храбрата шивачка се промени и започна да се глези, пътува по почивки и най-вече да избухва в нощни заведения. Преди дни Каканашева се пусна на живо в инстаграм, при това мъртво пияна и започна да плещи философски размисли и страсти. Последователите й са притеснени, че скоро ще се пропие и няма да има и помен от таланта й да шие дрехи, пише Secret.bg. Сподели:", "date": "2018.04.18", "title": "Алкохолът проваля Мегз, дизайнерката не излиза от кръчмите"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8%D0%B7%D0%BF%D1%80%D0%B0%D0%B2%D0%B5%D0%BD%D0%B0-%D0%BF%D1%80%D0%B5%D0%B4-%D0%B3%D0%BE%D0%BB%D1%8F%D0%BC-%D0%BF%D1%80%D0%BE%D0%B1%D0%BB%D0%B5%D0%BC-%D0%BD%D0%B5%D0%B4%D0%BE%D1%81%D1%82%D0%B8%D0%B3%D0%B0%D1%82-%D0%B2%D0%BE%D0%B5%D0%BD%D0%BD%D0%B8-news743467.html", "text": "The Guardian, цитирано от Фокус. Въоръжените сили на Великобритания изпитват най-големия си недостиг персонал от десетилетие насам, включително и разузнавателни анализатори, пише британското електронно издание Доклад на Националната одитна агенция разкрива номера на постоянния военен персонал, които са 5.7% или 8,200 души, по-малкото от нужното ниво, и според доклада ще са нужни поне 5 години да се затвори дори малка част от недостига. Докладът също подчертава спад от 26% от бройката на разузнавателни аналитици. Това идва ден след като представители на САЩ и Великобритания направиха съвместно изявление, в което директно обвиниха Кремъл за кибер-атака срещу правителствени институции, организации от частния сектор, доставчици на интернет и др. Сподели:", "date": "2018.04.18", "title": "Великобритания изправена пред голям проблем, недостигат военни "}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%83%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%81%D1%80%D0%BE%D0%BA%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B7%D0%B0-%D1%87%D0%B5%D0%B7-news743473.html", "text": "Народното събрание ще гласува удължаване срока до 10-ти май на дейността на Временната комисия за установяване на фактите около продажбата на активите на ЧЕЗ в България. В мотивите по искането се посочват предстоящи важни изслушвания, сред които тези на главния прокурор, ДАНС, Служба \"Военна информация\" и Държавна агенция \"Разузнаване\". Народните представители ще гласуват и  Годишен отчет на дейността на Комисията за защита на личните данни за 2017 г. В него се отчита най-висок дял на жалбите, свързани с телекомуникациите, банки и кредитни институции, предава БНР. Иначе за новия политически сезон под въпрос останаха спорните промени в Наказателния кодекс, внесени от Министерски съвет, с които се преследва корупцията и в частния сектор. Законопроектът беше оттеглен, подложен на обществено обсъждане и широко критикуван. В краткосрочен план предстои гласуването на заместник-председателя и тримата членове на новия Антикорупционен орган, който ще се бори с корупцията по високите етажи на властта, както и оповестяването на кандидатурите и избор на комисари за попълване състава на Комисията за енергийно и водно регулиране. БСП вече обявиха, че няма да предлагат друг свой кандидат, след като след жребий техният комисар в сектор \"ВиК\" остана в Регулатора. Депутатите се събират днес на първото си заседание след Великденската си ваканция. Очаква се лидерите на петте парламентарно представени сили да обявят в декларации от трибуната на Народното събрание приоритетите си за новия политически сезон. В законодателната програма в първия пленарен ден са Годишният отчет на Комисията за защита на личните данни и искане за удължаване срока на работата на временната комисия за ЧЕЗ. Сподели:", "date": "2018.04.18", "title": "Депутатите удължават срока на работата на временната комисия за ЧЕЗ"}
{"url": "http://pik.bg/%D0%BD%D0%B5-%D1%81%D0%B5-%D1%82%D1%8A%D1%80%D0%BF%D0%B8-%D0%B4%D0%B5%D1%81%D0%B8-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F%D1%82%D0%B0-%D0%BC%D1%8A%D1%80%D1%81%D1%83%D0%B2%D0%B0-%D0%B2-%D0%BC%D1%80%D0%B5%D0%B6%D0%B0%D1%82%D0%B0-%D0%BF%D0%BE-%D0%B1%D1%80%D1%83%D1%82%D0%B0%D0%BB%D0%B5%D0%BD-%D0%BD%D0%B0%D1%87%D0%B8%D0%BD-news743466.html", "text": "Актуалната плеймейтка Десислава Димитрова, известна като Деси Фотосесията, най-нагло си поиска креватни ласки в социалната мрежа. Първоначално силиконката намаза част от тялото си с мед и засне няколко клипчета, на които прави мръснишки физиономии и се докосва, пише „Телеграф“. Ден по-късно, явно останала без ухажори, Димитрова скандализира, качвайки провокативни снимки, на които не става ясно дали позира самата тя или друга дама, но посланието е съвсем ясно – търси си с кого да мачка чаршафите, а след подобни фотоси  със сигурност са се намерили меркаклии. Дори и само за еднократен секс. Сподели:", "date": "2018.04.18", "title": "НЕ СЕ ТЪРПИ! Деси Фотосесията мърсува в мрежата по брутален начин "}
{"url": "http://pik.bg/%D0%BD%D0%BE%D0%B2%D0%BE%D1%82%D0%BE-%D0%BB%D0%B5%D1%82%D0%B8%D1%89%D0%B5-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D1%89%D0%B5-%D0%B1%D1%8A%D0%B4%D0%B5-%D0%B3%D0%BE%D1%82%D0%BE%D0%B2%D0%BE-%D0%B2-%D1%81%D1%80%D0%BE%D0%BA-news743474.html", "text": "Интелигентна система за управление на паркинга заработи на истанбулското летище \"Сабиха Гьокчен\". Новото летище в Истанбул ще бъде снабдено с подобна система. То ще бъде най-голямата трансферна аерогара в света. Това съобщи турският министър на транспорта и съобщенията Ахмед Арслан. Той декларира абсолютна убеденост, че първата фаза от строителството на грандиозния проект ще бъде завършена в срок. Според плановете летището ще бъде пуснато в експлоатация на 29 октомври тази година – годишнина от основаването на Турската Република и официалният празник на страната, предава БНР. По думите на министър Арслан степента на завършеност на строителството на целия обект в момента е 85%. Това ще бъде най-големият терминал под един покрив с площ от близо 1,5 млн. кв. м. и с рекордна височина. Използвани са специални строителни техники, които ще превърнат сградата в енергийно ефективна и спестяваща вода. Това е най-големият проект в историята на Турция. Стойността му първоначално е 10 млрд. евро, като в крайната фаза може да достигне до 22 млрд. евро. В първия етап в действие ще бъдат пуснати 3 писти, а при достигане на 60 млн. пътници годишно ще започне строителството и на още толкова писти. Това означава, че съоръжението ще има 5 основни и 1 запасна полоса за излитане. Сподели:", "date": "2018.04.18", "title": "Новото летище в Истанбул ще бъде готово в срок"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BC%D0%BE%D0%BC%D0%B8%D1%87%D0%B5-%D0%BE%D1%82-%D0%BF%D0%B5%D1%89%D0%B5%D1%80%D0%B0-%D0%B2%D1%8A%D1%80%D0%BD%D0%B0-%D0%BF%D0%BE%D1%80%D1%82%D0%BC%D0%BE%D0%BD%D0%B5-%D1%81-%D0%BF%D0%B0%D1%80%D0%B8-%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-news743500.html", "text": "15-годишната Кристина от Пещера е намерила портмоне с пари, документи и банкови карти и го е предала в местното Районно управление на полицията, пише \"Монитор\". Момичето живее в Центъра за настаняване от семеен тип и учи в Основно училище“ Петко Р.Славейков“ . Криси била на училище и с нейна приятелка отишли да си купят закуска. Пресичали от учебното заведение към павилиона за банички, когато момичето видяло портмонето. Взела го и го отворила и когато видяла, че в него има пари и карти, изобщо не се поколебала да го предаде на органите на реда. Споделила за случилото се и на класния си ръководител Никола Руков, а директорката на социалното заведение, в което е настанена Криси, Аксения Лулова е горда с постъпката на своята възпитаничка. Момичето смята, че направило нещо нормално, като е предало чуждите вещи в полицията в Пещера. Сподели:", "date": "2018.04.18", "title": "БРАВО! Момиче от Пещера върна портмоне с пари и документи"}
{"url": "http://pik.bg/%D0%BA%D1%83%D0%B1%D0%B0-%D0%B8%D0%B7%D0%B1%D0%B8%D1%80%D0%B0-%D0%BF%D1%80%D0%B8%D0%B5%D0%BC%D0%BD%D0%B8%D0%BA-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D1%83%D0%BB-%D0%BA%D0%B0%D1%81%D1%82%D1%80%D0%BE-news743501.html", "text": "Кубинският парламент започва днес историческо двудневно заседание, на което депутатите трябва да изберат приемник на президента Раул Кастро. Осемдесет и шест годишният Кастро утре ще предаде властта на ново поколение в преход, който бележи края на десетилетия еднолично управление на братята Кастро в карибския остров. Фидел, а след него Раул управляваха Куба почти 60 години, превърнаха острова в основен играч в Студената война и съумяха да съхранят комунистическия режим, въпреки сътресението от разпада на съветския им съюзник. Днес и утре на историческо пленарно заседание кубинският парламент ще избере нов председател на Държавния съвет – главния орган на изпълнителната власт. Властите не са го потвърдили официално, но се очаква новият президент да е 57-годишният първи вицепремиер Мигел Диас-Канел. Раул Кастро ще остане начело на Кубинската комунистическа партия до следващия ѝ конгрес, планиран за 2021 г., когато той ще навърши 90 години. Приемникът на братята Кастро ще трябва да продължи необходимата „актуализация“ на остарелия икономически модел в момент, когато Куба е изправена пред отслабването на съюзника си Венецуела, продължаващото американско ембарго, което спъва развитието ѝ и решението на президента Тръмп да замрази започналото в края на 2014 г. сближаване със САЩ. Самите кубинци не очакват съществени промени в страната, а сякаш за да подчертаят отсъствието на „революция в революцията“, властите не са планирали пищна церемония за това гласуване в парламента. Все пак денят на гласуването е знаменателен – на 19 април се отбелязват 57 години от победата в Залива на прасетата, смятана в Куба като „първото поражение на империализма на янките в Латинска Америка“. Сподели:", "date": "2018.04.18", "title": "Куба избира приемник на президента Раул Кастро"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%83%D0%B6%D0%B0%D1%81-%D0%BE%D0%B3%D1%80%D0%BE%D0%BC%D0%BD%D0%B8-%D0%BA%D1%83%D1%87%D0%B5%D1%82%D0%B0-%D0%BD%D0%B0%D1%85%D0%B0%D0%BF%D0%B0%D1%85%D0%B0-%D0%B6%D0%B5%D0%BD%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news743504.html", "text": "Домашни кучета от породата „Дого аржентино” нападнаха жена от монтанското село Сумер. Тя е в болница са множество наранявания. Животните са собственост на местен жител, който отглежда общо пет от същата порода. Преди месеци те разкъсали домашен любимец на жителка от селото, потърпевши са и други, съобщава Би Ти Ви. Сигнал за опасните животни е подаван в началото на годината в община Монтана. От там обясниха, че животните са регистрирани и с паспорти, но заради слабата им охрана и опасната порода, сигналът е препратен към прокуратурата. Заради нахапаната жена жалба е пусната и в местното кметство. Собственикът на животните признал вината си и уверил, че ще направи клетки и ще затваря животните в тях. Сподели:", "date": "2018.04.18", "title": "ПОРЕДЕН УЖАС! Огромни кучета нахапаха жена в монтанско село"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D1%81%D0%B5-%D0%BF%D0%BE%D1%87%D0%BD%D0%B0%D1%85%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D0%BE%D1%81%D0%B5%D1%87%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE-news743522.html", "text": "Парламентът започна работа и още на старта на новата пленарна сесия ГЕРБ и БСП се започнаха. Войната тръгна с декларации. Първо председателят на парламентарната група на ГЕРБ Цветан Цветанов посече президента. После на трибуната се качи Корнелия Нинова и се почна. Тя отново повтори като латерна, че премиерът Борисов трябва да дойде в парламента. В началото на речта си Цвегтанов определи европредседателството като успешно, като изтъкна, че до този момент са се провели 1000 важни срещи. Изтъкна също колко сме постигнали за развитието на отношенията на Западните Балкани, което е наш приоритет. Не пропусна и срещата във Варна между лидерите на ЕС и турския президент Ердоган, домакин на която беше премиерът Бойко Борисов като посочи, че тя е разчупила ледовете и тонът се е смекчил. Председателят на ПГ на ГЕРБ изтъкна, че заради активната роля на премиера Борисов, той е номиниран за европейски мениджър и личност на годината. \" \"Българският парламент работи прозрачно“, обясни Цветанов. По думите му през първата година на работата на този състав на този парламент е постигнат рекорд по външни посетители. \"Приехме ключови закони. Несъмнено трябва да споменем ратифицирането на договора с Македония. Променихме закона за трудовата миграция и трудовата мобилност“, допълни Цветанов. \"Често разговорите по важни за страната ни теми останаха на заден план. От началото на 2018 г. ударихме ново дъно. Заради целта да бъде дискредитирано управлението по време на председателството от ляво заложиха на насаждането на страх в обществото. Играта със страховете не може да бъде печеливша стратегия за управление“, каза той и подчерта, че върху страховете не може да се гради кауза. Той призова опозицията да подкрепи усилията за успешно председателство. После удари жестоко по Румен Радев заради опита да ни изкара от европейските релси, след като е сезирал търговското споразумение СЕТА между Брюксел и Канада.  „КС не прие правните тези на президента, маскирани като принципни въпроси. Подкрепи конституционните ни основи и отхвърли антиевропейската правна логика на президента“, коментира Цветан Цветанов. Лидерът на БСП поиска и орязване на депутатската ваканция. Нинова обяви, че БСП ще внесе промени в Правилника на Народното събрание, за да ореже привилегиите. Като аргумент соцлидерката посочи, че никой не почива, колкото народните представители у нас. \"Кой почива по 70 дни?\", възмути се Корнелия Нинова и попита дали миньорите по-малко се трудят, че почиват с 40 дни по-малко. Лидерката на БСП поиска през тази сесия депутатите да изберат три приоритета за работа, каквито са икономиката на българското производство, образование, свързано с развитието на високите технологиите и достъпно здравеопазване за всички, което според нея ще реши и демографската криза. Тя настоя и за осветляване на три сфери от икономическия живот - производството и търговията с лекарства, производството и търговията с пшеница и хляб, производството, преносът и доставката на електроенергия. Създаването на условия за икономическо развитие и достоен живот на българите остава първостепенна задача на правителството и управляващото мнозинство\", заяви вторият човек в ГЕРБ. \"Да се иска светлина и прозрачност в момента, когато страната ни е под прожекторите на европейските лидери и институции е израз на политическа неадекватност\", заяви той по адрес на Радев. Спроед него никакви позовавания на Гьоте не могат да смекчат този факт. \"Прожекторите са включени, г-н президент. Наложително е не да призовавате към светлина, а да се опитате да видите видимото, че България върви в правилната посока и че институциите ни се борят за обществено доверие с дела, а не с деструктивни внушения. Според вас г-н президент няма малки и големи държави, а такива с големи и малки амбиции. Вие положихте високи амбиции на студентите, с които се срещнахте лично - техни и за България. Големите амбиции често се раждат от големите комплекси. У нас е достатъчно светло, г-н президент, за да се вижда всичко това“, добави в края Цветанов. След него на трибуната излезе Корнелия Нинова и се почна. Тя за пореден път призова премиера Бойко Борисов да дойде в парламента. Тя поиска от него да включи и парламента в работата на българското европредседателство преди срещата на върха на 16-17 май в София, както и по-активно да търси позициите на депутатите във връзка с действията на българското правителство до края на юли тази година. Корнелия Нинова разбуни духовете в залата, като отново показа популисткото си лице. Соцлидерката обяви, че ще внесат промени с които да се промени растежа на депутатската заплата. По думите й било абсолютно недопустимо единствено на народните представители да расте възнаграждението при ръст на средната заплата. Тя стигна и по-далеч, като обяви, че малко хора са дръзвали да променят държавите си, а именно те се наричат лидери. \"Ако и вие сте с мен в това начинание, се радвам да променим заедно държавата\", заяви Нинова, като така се обяви за не само за лидер на БСП, но и за такъв на цяла България. Тези й думи бяха приети с насмешка в залата. Сподели:", "date": "2018.04.18", "title": "ПЪРВО В ПИК TV! ГЕРБ и БСП се почнаха в парламента! Цветанов посече президента, Корнелия Нинова повтаря като латерна \"Борисов да дойде\" (ОБНОВЕНА)"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B5%D0%BC%D0%B0-%D1%85%D0%BE%D0%BF%D0%BA%D0%B8%D0%BD%D1%81-%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B0-%D0%B2-%D1%81%D0%B8%D1%80%D0%B8%D1%8F-%D1%81%D0%B0-%D0%BF%D0%BE%D0%BB%D0%B7%D0%B2%D0%B0%D0%BD%D0%B8-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8-%D0%BE%D1%80%D1%8A%D0%B6%D0%B8%D1%8F-news743524.html", "text": "Великобритания безспорно не желаe да има какъвто и да е конфликт, но . Идеята е да се спре това, което се превръща в нормално поведение на режима на Асад. Това заяви пред Би Ти Ви британският посланик в София Ема Хопкинс в разговор след ракетните удари на 14 април 2018 г. срещу Сирия. На въпрос: \" ?\", дипломатът отговори, че са положени . \" , редица доклади, включително и на Световната здравна организация го доказват. Има много сирийски граждани, които са били хоспитализирани. Уверени сме, че там са ползвани химически оръжия от страна на Асад\", каза Хопкинс. Запитана дали говорим за нова Студена война, посланик Хопкинс заяви, че не смята, че ще има ескалация на военен конфликт. Целите им (на САЩ, Великобритания и Франция, които изстреляха ракети срещу Сирия на 14 април т.г. - б.р.) са били конкретни. \" \", каза британският посланик в България. \" . Не се намесваме в Сирия, ще продължим с политически мерки да преследваме нашите цели. Направихме концентрирана, целенасочена операция\", каза Ема Хопкинс. Нашата цел в Сирия е да помогнем да се премине към продължи да е на власт. , допълни Хопкинс. На въпрос, че атаката в Ирак е започнала след фалшива новина за наличие на химическо оръжие и дали е възможно в Сирия, британският посланик заяви: \"Не смятаме че е режисирана атака за ползване на химическо оръжие\". \"Това не е фабрикувано, режисирано, защото това е атака, извършена от Асад срещу неговия собствен народ. \", каза посланик Хопкинс. Ситуацията е различна от Ирак, допълни тя. Запитана дали е трябвало ли е да има уведомление от партньорските служби към България, тя отговори, че . От гледна точка на военните мерки трябва да се действа бързо. . Имаме подкрепата на нашите международни партньори, НАТО, България като член. На повторно запитване трябвало ли е България като страна, председателстваща Съвета на ЕС да бъде предварително уведомена, Ема Хопкинс отново отговори, че не може да коментира оперативната тактика. \"Това не е операция на ЕС. Имахме предварителни разговори със САЩ за Русия\", каза британският посланик. Относно случая \"Скрипал\", при който бивш шпионин и неговата дъщеря бяха открити на пейка в безпомощно състояние, Ема Хопкинс заяви, че тази случка ще промени живота й. Имаме информация, че руското правителство проявява сериозен интерес на семейство Скрипал. Русия има средства, цялостен подход, който показва, че те са виновни. 28 държави са приели тези доказателства, каза посланик Хопкинс. \" . Те се намесват в Крим, Черна гора, в избори, подпомагат режима на Асад, извършват химически атаки. Нашите цели са резултат от тези твърдения\", обясни британският дипломат. В коментар за българските действия по този случай тя обясни, че те са благодарни. \" . Смятаме, че България действа в наша подкрепа\", каза Хопкинс. \" . Тя се намира на важна действаща позиция. Не приемам, че тя е сателит. Ценим нашето сътрудничество във военното дело\", допълни посланикът на Великобритания в България. действията в Сирия са концентрирани по определени цели Доказана ли е употреба на химическо оръжие в Сирия много усилия в седмицата след атаката С нашите съюзници сме уверени, че са ползвани химически оръжия Великобритания, САЩ и Франция преминахме към военни действия да спрем това, тъй като не можахме да го направим през Съвета за сигурност на ООН Целта е да няма повторно използване власт, която да представлява сирийския народ. Това не може да се извърши, ако Асад Великобритания сме вторият по големина донор на пари след години да се окаже неистина ползването на химическо оръжие Убедени сме в това, ползвали сме нашите разузнавателни източници не може да коментира оперативните въпроси Не можем да публикуваме всичко предварително Има хакване на електронна поща. Много хора гледат на Русия през розови очила и сме практични Не всяка държава би помогнала по един и същи начин, но сме доволни от подкрепата на всички наши съюзници България за нас е силен съюзник Сподели:", "date": "2018.04.18", "title": "Британският посланик Ема Хопкинс е категорична: В Сирия са ползвани химически оръжия!"}
{"url": "http://pik.bg/450-%D1%85%D0%B8%D0%BB-%D0%B1%D1%8A%D0%BB%D0%B3%D0%B0%D1%80%D0%B8-%D1%82%D1%80%D1%8A%D0%B3%D0%B2%D0%B0%D1%82-%D0%BD%D0%B0-%D0%BF%D1%8A%D1%82-%D0%B7%D0%B0-%D0%B3%D0%B5%D1%80%D0%B3%D1%8C%D0%BE%D0%B2%D0%B4%D0%B5%D0%BD-news743511.html", "text": "450 хил. българи се очаква да тръгнат на път за предстоящите почивни дни между 1 и 6 май. Това заяви за „Монитор“ Румен Драганов, директор на Института за анализи и оценки в туризма. 54 хил. наши сънародници пък ще обединят двата празника и ще им се събере цяла седмица почивка. От всички, които ще стегнат куфарите, Някои от пътуващите ще се насочат към Черноморието, тъй като част от хотелите вече са отворили врати. Други ще използват множеството къщи за гости и семейни хотели навсякъде в страната. По думите на експерта интерес ще има и към градчета в Стара планира, Родопите, Рила и Пирин. Освен това натоварване ще има и в планинските курорти, както и на местата, които предлагат балнео, спа и уелнес – Велинград, Хисаря, Кюстендил, Поморие и Св. Константин и Елена. Въпреки че зимните ни курорти Банско, Боровец и Пампорово закриха зимния сезон, то според Драганов резервациите там вървят все още с пълна сила, а цените са с 50-60% по-ниски спрямо предходните студени месеци. По думите му интересът към тези дестинации няма да спадне и през лятото, тъй като там се организират множество културни фестивали. Драганов добави, че за предстоящите почивки туристите избират най вече двудневни и тридневни пакети. Така, ако искаме да се поглезим в някой спа комплекс, а на морето цените са около стотарка за двойна стая. И в първите почивни дни от май ще има много българи, които ще предпочетат пътуване зад граница. Очаква се хората, които ще отидат в чужбина за Деня на труда и Гергьовден, да са 70 хил. Най-голяма ще е групата, която ще се насочи към южната ни съседка Гърция, като нашенците, които ще се отправят натам, са приблизително 38 хил. Пътувания ще има и към другите ни съседки – Сърбия и Турция. Трафик се планира да има и към Румъния и други европейски страни. Независимо че празниците в началото на май са български, ще има и много чужденци, които ще дойдат у нас, каза Драганов. Той добави, че вече и се пекат в курорта Слънчев бряг. „Очакваме за майските празници да има гости от съседните страни – Румъния, Гърция, Турция, Сърбия и Македония, които традиционно избират плажовете по Черно море“, категоричен бе Драганов. Очаква се обаче да дойдат и голям брой туристи от останалите европейски страни, тъй като нискотарифните авиокомпании вече освен до София летят и до Варна и Бургас. „В последно време пътуванията през уикендите са доста търсени. Българите пътуват доста по-често, но за по-кратко, като се търсят основно хотели, които предлагат минерални води. Средно пък около 160-180 хил. са тези българи, които стягат куфарите в петък вечер и се прибират в неделя“, уточни Румен Драганов. Сподели:", "date": "2018.04.18", "title": "450 хил. българи тръгват на път за Гергьовден"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D0%B3%D0%B5%D0%BD%D0%B5%D1%80%D0%B0%D0%BB-%D0%BF%D0%BE%D0%B5%D0%BC%D0%B0-%D0%B2%D0%BE%D0%B5%D0%BD%D0%BD%D0%BE-%D0%B0%D0%BF%D0%B5%D0%BB%D0%B0%D1%82%D0%B8%D0%B2%D0%BD%D0%B0%D1%82%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-news743590.html", "text": "Правителството предлага на Президента на Република България да издаде указ, с който да утвърди длъжностите във военните прокуратури, изискващи висши военни звания. Предложението предвижда за административен ръководител – военно-апелативен прокурор на Военно-апелативната прокуратура да бъде назначаван бригаден генерал. В мотивите се посочва, че административният ръководител на ВАП е най-висшата длъжност в системата на военните прокуратури в България и предвид особената важност на длъжността е целесъобразно тя да бъде определена за заемане от офицер с висше военно звание. Кабинетът предлага също така сегашният административен ръководител на ВАП и военно-апелативен прокурор полк. Веселин Стоев да бъде удостоен със званието бригаден генерал. Сподели:", "date": "2018.04.18", "title": "Решено! Генерал поема Военно-апелативната прокуратура"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D1%81%D1%82%D0%B0%D1%87%D0%BA%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D1%84%D1%80%D0%B0%D0%BD%D1%86%D0%B8%D1%8F-news743514.html", "text": "френската редакция на електронното издание The Local, цитирани от \"Фокус\". Френските железопътни работници започват поредна двудневна стачка, която трябва да продължи от 18 до 19 април, пише Някои влакове няма да се движат от 20:00 във вторник до 07:55 местно време в петък. Стачката е организирана от националния оператор SNCF. Само половината от обичайния брой композиции ще се движат от летището „Шарл дьо Гол“ до Париж, като това ще става с прекачване на Gare du Nord. Тази стачка е последната в тримесечната поредица, планирана от железопътните работници и започнала на 3 април заради плановете на правителството на президента Еманюел Макрон да реформира тежко задлъжнелият държавен оператор SNCF, пише The Local. Заради протестите страдат 4,5 милиона ежедневни ползватели на влаковете във Франция, обяснява изданието. В скорошно интервю, френският президент, който рядко се изказва по въпроса, обеща да не променя позицията си. „Ще реализирам тези реформи“, заяви той. „Много е важно да продължим напред и ако не го направим, това ще е политическо двуличие“. От профсъюзите отговориха на Макрон, че не разбира от реформи и че железопътните работници са решени да отменят реформите. Те се противопоставят на плановете да не се предоставят на новите работници доживотни договори и да не им се дава да се пенсионират рано. Железопътните работници са решени да се борят твърдо и срещу плановете за приватизация на националния железопътен превозвач. Сподели:", "date": "2018.04.18", "title": "Поредна стачка блокира Франция"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BE%D0%B1%D1%81%D1%8A%D0%B6%D0%B4%D0%B0-%D0%B7%D0%B0%D1%89%D0%B8%D1%82%D0%B0%D1%82%D0%B0-%D0%BD%D0%B0-%D0%B4%D0%B0%D0%BD%D0%BD%D0%B8-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%84%D0%B5%D0%B9%D1%81%D0%B1%D1%83%D0%BA-news743472.html", "text": "Европейският парламент ще обсъжда днес защитата на данни и запазването на личния живот на гражданите след скандала с Фейсбук и „Кеймбридж аналитика“. Председателят на ЕП Антонио Таяни покани изпълнителния директор на Фейсбук Марк Зукърбърг да говори пред евродепутатите заради разкритията за нарушения с личните данни, засегнали близо 2,7 милиона потребители в ЕС, предава БНР. Пред \"Хоризонт\" евродепутатът Ева Майдел, докладчик за групата на ЕНП по основополагащи за дигиталния единен пазар актове, заяви, че все още няма получен отказ и такова изслушване е възможно на следващи заседания с представител на компанията: \"Изключително притеснително е и наистина е време големите платформи също да поемат своята част от отговорността си за това как те обработват и третират нашите данни. През средата на май в цяла Европа влиза нов регламент за защита на личните данни.\" В момента в ЕП се търси съгласие по приемането на Регламента за неприкосновеност за личното пространство онлайн, по който докладчик бе Ева Майдел. Сподели:", "date": "2018.04.18", "title": "Европарламентът  обсъжда защитата на данни след скандала с Фейсбук"}
{"url": "http://pik.bg/%D0%B0%D0%BB%D0%B5%D0%BA%D1%81-%D1%80%D0%B0%D0%B5%D0%B2%D0%B0-%D1%81%D0%B5-%D0%B3%D0%BC%D1%83%D1%80%D0%BA%D0%B0-%D0%BD%D0%B0-%D0%BC%D0%B0%D0%BB%D0%B4%D0%B8%D0%B2%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news743510.html", "text": "Алекс Раева отново се отдаде на хобито си – гмуркането и отново избра една от любимите си дестинации – Малдивите. Тя се похвали с разпускащата си почивка с няколко снимки в Инстаграм на които е запечатала красотите на подводния свят и себе си в неопренов костюм. За преживяванията си тя сподели: \"Трудно е да определя, какво изпитвам във водата и какво ме впечатлява. Всяко едно потапяне е респектиращо, вълнуващо и до някаква степен засрамващо. Цялата тази логика и взаимоотношения между съществата понякога дори ме натъжават, защото ние хората сме избягали от тези простички неща, в следствие на материалния живот, който водим. Но в крайна сметка винаги излизам с усмивка от там, защото възможността да се сливаш с този свят и най-вече да го оценяваш е изключително съкровен и блажен момент!\" Миналата зима Алекс, заедно с колежката си водеща на X Factor Мария Игнатова, отново избягаха от снега и се спасиха под жаркото слънце на Малдивите, където Раева подари на приятелката си курс по гмуркане. Сподели:", "date": "2018.04.18", "title": "Алекс Раева се гмурка на Малдивите (СНИМКИ)"}
{"url": "http://pik.bg/%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%B8%D0%B7%D0%B3%D0%BE%D1%80%D1%8F-%D0%B2-%D0%B4%D0%BE%D0%BC%D0%B0-%D1%81%D0%B8-news743536.html", "text": "Възрастна жена почина от задушаване вследствие на пожар в дома й в град Искър, съобщават от ОД на МВР-Плевен. На 17 април 2018 година в 08:08 часа от тел. 112 в Оперативен център при РДПБЗН – Плевен е постъпил сигнал за пожар в лятна кухня, пристроена към частна къща. Опожарената пристройка се намира в град Искър. Огънят е потушен от служители на РСПБЗН - Кнежа. При извършения оглед е установено, че вследствие на пожара в кухнята от задушаване е починала 84-годишна - самотно живееща на адреса. Следи от насилие не са констатирани. Вероятната причина за възникване на огъня е късо съединение в ел. инсталацията. Трупът е приведен в Катедрата по съдебна медицина към УМБАЛ Д-р Георги Странски\" - гр. Плевен за аутопсия. Образувано е досъдебно производство. Сподели:", "date": "2018.04.18", "title": "Възрастна жена изгоря в дома си"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82%D0%BF%D1%83%D1%81%D0%BA%D0%B0-11-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B8-%D1%80%D0%B0%D0%B7%D1%85%D0%BE%D0%B4%D0%B8-%D0%BD%D0%B0-%D1%83%D1%87%D0%B8%D1%82%D0%B5%D0%BB%D0%B8%D1%82%D0%B5-news743587.html", "text": "Правителството одобри 11 319 125 лв. допълнителни трансфери по бюджетите на общините. Средствата са предвидени в бюджета на МОН за възстановяване на транспортните разходи или разходите за наем на педагогическите специалисти в детските градини и училищата, когато работят извън населеното място, в което живеят. Те се отпускат според изготвена и предоставена от кметовете на общини информация. В рамките на един и същи период на учителите могат да бъдат възстановявани извършените разходи или за транспорт, или за наем по месторабота. Сподели:", "date": "2018.04.18", "title": "Правителството отпуска 11 млн. лева за транспортни разходи на учителите"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%B4%D0%BE%D0%B1%D1%80%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D1%89%D0%B8-%D0%B2%D0%B7%D0%B5%D0%BC%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%BF%D1%80%D0%B8-%D1%84%D0%B0%D0%BB%D0%B8%D1%80%D0%B0%D0%BB%D0%B8-%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB-news743595.html", "text": "Правителството прие нормативни промени, с които се гарантира правилното прилагане на законовата уредба за изплащане на гарантираните вземания на работниците и служителите при несъстоятелност на работодателя. В края на декември м. г. влязоха в сила промени в Закона за гарантираните вземания на работниците и служителите, с които беше разширен обхватът на хората, които имат право на гарантирани вземания при несъстоятелност на работодателя. Съгласно приетите законодателни изменения, гарантирани са вземанията за трудови възнаграждения на всички работници или служители в размер на последните шест начислени, но неизплатени месечни трудови възнаграждения, и парични обезщетения през последните 36 месеца, предхождащи месеца, в който е вписано решението за обявяване на несъстоятелност на работодателя. С одобрените днес от правителството промени в Наредбата за реда и начина за информиране на работниците и служителите и за отпускане и изплащане на гарантирани вземания при несъстоятелност на работодателя се гарантира правото им да бъдат уведомени за датата на вписването в 1718 април 2018 Търговския регистър на съдебното решение за откриване на производство по обявяване на несъстоятелност на техния работодател, както и за реда за получаване на гарантираните им вземания. Информацията на работниците и служителите, на които трудовото правоотношение не е прекратено към датата на откриване на производство по несъстоятелност, ще се предоставя писмено и ще се обявява на подходящо място в предприятието. За хората, чийто трудов договор е прекратен през последните 36 месеца преди вписването на съдебното решение за започване на производство по несъстоятелност, информирането ще става чрез изпращане на съобщение с обратна разписка на всеки работник и служител. С промените се определя и механизмът за извършване на проверки от контролните органи на НОИ. Срокът, в който работниците и служителите могат да подадат заявления-декларация за отпускане на вземанията, се увеличава от два на три месеца. С промените в наредбата се гарантират правата на работниците и служителите с прекратени трудови правоотношения след 31 януари 2015 г. Сподели:", "date": "2018.04.18", "title": "Правителството одобри промени, гарантиращи вземанията на работници при фалирали работодатели"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%B0%D1%88%D0%BE-%D0%B4%D0%B8%D0%BA%D0%BE%D0%B2-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8---%D0%B2%D0%BE%D0%B4%D0%B5%D1%89%D0%B8%D1%8F%D1%82-%D1%81-%D0%BD%D0%B0%D1%81%D0%B8%D0%BD%D0%B5%D0%BD%D0%BE-%D0%BE%D0%BA%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%80%D0%B0%D0%B7%D0%BA%D1%80%D0%B8-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD-news743572.html", "text": "Журналистът Сашо Диков се яви на пресконференция с посинено око. Водещият, който отскоро е в \"Евроком\" е със синьо око. Репортер на агенция ПИК се свърза с Диков, за да научи истината от първо лице. Типично в негов стил, той започна с шегата, като заяви, че има два варианта за синината му. \"Давам ви два варианта. Първият е проба за джендър грим, проба как да мина на другия бряг. Вариант две, което е самата истина, която е, че се ударих в една стъклена врата. Просто не видях, че има врата\", заяви пред медията ни Диков. Той допълни, че инцидентът е станал вчера по обяд. Първо се подула областта над веждата му, а сутринта синината вече била на окото му. Диков уточни, че на сцената имало и две секретарки, които са свидетели на неприятния му инцидент. Синината обаче не попречи на журналиста да бъде повече от емоционален по време на пресконференцията на прокуратурата за вчерашния арест на кметицата на район \"Младост\" Десислава Иванчева. След като прокурорите изнесоха подробна информация за случилото се, Диков пръв взе думата, за да дава съвети на разследващите как трябва да си вършат работата. \"Нещо виждам, че сте пострадал, окото ви е синьо\", обърна се към журналиста прокурор Иван Гешев. В типичния си стил Диков заяви, че нищо му няма, а само се е гримирал. Сподели:", "date": "2018.04.18", "title": "САМО В ПИК! Сашо Диков се потроши - водещият с насинено око, ето какво разкри пред медията ни (СНИМКА)"}
{"url": "http://pik.bg/%D1%81%D1%83%D0%BF%D0%B5%D1%80-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D1%80%D0%B5%D1%81%D1%82%D0%B0%D1%80%D1%82%D0%B8%D1%80%D0%B0%D1%82%D0%B5-%D1%82%D1%8F%D0%BB%D0%BE%D1%82%D0%BE-%D1%81%D0%B8-news743214.html", "text": "Нашето тяло е най-уникалната “машина” в цялата вселена. Всеки дисбаланс или проблем в тялото ни може да бъде посочен и остранен чрез активиране на собствените възстановителни механизми. На тази философия се основава техниката наречена Боуен. Според създателя й, Том Боуен, тя е средство да върнем тялото си към “първоначалните настройки”. Боуен терапията е създадена в покрайнините на Мелбърн, Австралия от покойния вече Том Боуен през 60-те и 70-те години на миналия век. По официални данни той е лекувал по около 13 000 пациенти на година. След неговата смърт един от учениците му създава Австралийската академия за Боуен терапия. Тази методика е разпространена в 37 държави по света. На контитентална Европа тя влиза през 2000 година, а в Бългрия - едва през 2009 година. Характерното за лечебния процес е, че той се извършва от самото тяло, а терапията представлява серия от различни Боуен движения с лек натиск. терапия се състои от нежни движения с палци и пръсти върху мускули и съединително-тъканни структури, директно върху кожата или леки дрехи.Копирано от standartnews.com Терапията се състои от нежни движения с палци и пръсти върху мускули и съединително-тъканни структури, директно върху кожата или леки дрехи. Тези движения изпращат съобщения до нервната система, възвръщайки клетъчната памет до едно предпочитано, балансирано и отпуснато ниво. Техниката се препоръчва за всички възрасти, от новородени до стари хора. Тя е много ефективна срещу мускулно-скелетни проблеми, главоболие и мигрена, проблеми с бъбреците, дори бебешки колики. Сподели:", "date": "2018.04.18", "title": "Супер съвети! Как да рестартирате тялото си"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B0-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%B2-%D0%B1%D0%B5%D1%80%D0%BB%D0%B8%D0%BD-%D0%B7%D0%B0%D1%80%D0%B0%D0%B4%D0%B8-%D0%B1%D0%BE%D0%BC%D0%B1%D0%B0-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news743608.html", "text": "Откриването на неексплодирала бомба от Втората световна война налага масова евакуация в района на централната жп гара на Берлин в петък, включително няколко министерства и болница, обяви днес германската полиция, цитирана от АФП. Всички сгради и улици в радиус от 800 метра около местонахождението на бомбата край оживената гара трябва да бъдат опразнени от 9 часа местно време, докато 500-килограмовият авиационен боеприпас не бъде обезопасен. В зоната за евакуация се намират германското министерство на икономиката, както и на транспорта, военна болница и посолствата на Индонезия и Узбекистан. Сподели:", "date": "2018.04.18", "title": "Масова евакуация в Берлин заради бомба от Втората световна война"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2%D0%BD%D0%B5%D1%81%D0%B5-%D0%BE%D0%B1%D0%B2%D0%B8%D0%BD%D0%B8%D1%82%D0%B5%D0%BB%D0%B5%D0%BD-%D0%B0%D0%BA%D1%82-%D1%81%D1%80%D0%B5%D1%89%D1%83-%D0%B1%D0%B8%D0%B2%D1%88%D0%B8%D1%8F-%D1%88%D0%B5%D1%84-%D0%BD%D0%B0-%D0%B0%D0%BF%D0%B8-%D0%BB%D0%B0%D0%B7%D0%B0%D1%80-%D0%BB%D0%B0%D0%B7%D0%B0%D1%80%D0%BE%D0%B2-news743612.html", "text": "прокуратурата Софийска градска прокуратура (СГП) внесе в Специализиран наказателен съд /СпНС/ обвинителен акт срещу Лазар Лазаров – бивш председател на Управителния съвет на Агенция „Пътна инфраструктура“ за умишлена безстопанственост в особено големи размери, представляваща особено тежък случай - престъпление по чл.219, ал.4, вр. ал.3, вр. ал.1 от НК. Това съобщиха от пресцентъра на на Р България. Лазар Л. е обвинен за това, че в периода от 07.08.2014 година до 30.06.2015 година в качеството си на председател на УС на Агенция „Пътна инфраструктура“, умишлено не положил достатъчно грижи за ръководенето и управлението на повереното му имущество във връзка със строително-монтажни работи по лот 1, АМ „Марица“ и от това са последвали значителни щети на АПИ в общ размер на 41 630 050, 80 лева. Въпреки задълженията си, като председател на АПИ той не организирал по най-добрия начин дейността на подчинените си, изразяващо се в това, че преди да открие със свое решение процедура за възлагане на обществена поръчка за допълнителни СМР на лот 1 на АМ „Марица“ той: -не възложил на екипа за управление на проект Лот 1, АМ „Марица“, да извърши проверка дали предвидените строително-монтажни работи не са били включени в предмета на първоначалния договора за строителството на лот 1 на АМ Марица; - не поискал от дирекцията, отговорна за подготовката на поръчката, да обоснове необходимостта от различните видове СМР, предмет на обществената поръчка; - не поискал от дирекцията, отговорна за подготовката на поръчката, да представи разчети как е формирана прогнозната стойност на обществената поръчка от 42 987 400 лева без ДДС; Въпреки тези съществени пропуски, той сключил договор между АПИ и фирма- изпълнител за допълнителни СМР на лот 1 на АМ Марица на стойност 51 343 630, 80 лева с ДДС и наредил изплащането на сумата изцяло. Ако бъде признат за виновен, Лазар Л. може да получи наказание в размер лишаване от свобода от три до дванадесет години, като съдът може да постанови и лишаване от право да се заема определена обществена или държавна длъжност и да се упражнява определена професия или дейност Спрямо Лазар Л. е взета мярка за неотклонение „Подписка“. Сподели:", "date": "2018.04.18", "title": "ОФИЦИАЛНО! Прокуратурата внесе обвинителен акт срещу бившия шеф на АПИ Лазар Лазаров"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%BE%D0%B2%D0%B0-%D0%B5-%D0%BC%D0%B0%D0%B9%D0%BA%D0%B0%D1%82%D0%B0-%D1%81-%D0%B4%D0%B5%D1%82%D0%B5%D1%82%D0%BE-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BA%D0%BE%D1%8F%D1%82%D0%BE-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%B0-%D0%B5%D0%BC-news743520.html", "text": "За пореден път днес пред Народното събрание излизат на протест родители на деца с увреждания, за да искат реформа социалната система. Красимира Обретенова е майка, която е била на всеки един подобен протест от 15 години. Напуснала е родния Добрич само за да е по-близо до здравните грижи в София. Днес обаче няма да бъде на площада - тя протестира, напускайки България. Красимира вече е здравен емигрант. „За първи път от 15 години няма да участвам физически в протест на родители на деца с увреждания”, заявява Красимира пред Нова телевизия. Вместо това събира живота си в няколко куфара и утре напуска България. „Тя изостави мен и детето ми, аз изоставям нея”, заявява Красимира. Детето й се казва Пасионария и е на 16 години. Родена съвсем здрава, но като бебе менингит й нанася непоправими увреждания. „Това е моята форма на протест, аз не мога да направя нищо повече”, заявява Красимира. В продължение на 16 години е вярвала в обратното. Красимира е сред първите родители на деца с увреждания, които излизат на протест. „Проблемът не е в увреждането на децата ни, а проблемът е в системата”, смята Красимира. Преди 8 години решава да е по-близо до системата и до всички здравни и социални институции и се мести да живее в София. Но по думите й се сблъсква с абсурд след абсурд. „Можете ли да си представите, че няма лекарство за епилепсия? Искаме нешо елементарно, ако в метрото направи гърч да й фъсна спрей. Сега се справям с течен диазепам... Ама нали се сещаш как вадиш шише, спринцовки, детето ти се гърчи”, обяснява Красимира. Тя е жената, осъдила соцалното министерство за начина, по който предоставя помощни средства. Но казва, че от това не последвало нищо. „Моята дъшеря получи сколиоза заради скапаната социална количка”, заявява Красимира. Абсурдът е, че щом детето е в количка, отказват да дадат ортопедични обувки... Обувките не са зашото ще ходи, а, за да не му се изкриви ходилото. За Красимира всяко явяване в лекарската комисия, която трябва да определи уврежданията на Пасионара, е изпитание. Защото от един лекарски подпис зависи и парите, които получава от държавата. А само едно шише със специална храна на Пасионара струва 7 лева. На ден са й нужни три или 21 лева, 600 на месец... „Тази система за пети път ще ми каже, че детето ми е дефектна... За пети път! Да, тя е пораснала, но нито е прогледнала, нито ще прогледне,  нито е проходила нито ще проходи! И аз пак ще трябва да ходя да заработя заплатата на хората в ТЕЛК”, заявява Красимира. Заради всичко това тя не пропуска нито един протест на площада през последните 15 години. Досега. „За мен емигрирането е начин на протест. Не искам да участвам повече в издръжката на тази администрация”, заявява Красимира. Преди два месеца се връща в Добрич и във Facebook се свързва с българско семейство с дете с увреждания в Холандия. Напуснали родната Варна преди две години, за да…оцелее детето им. Сподели:", "date": "2018.04.18", "title": "ГОРЕЩА ТЕМА! Това е майката с детето с увреждания, която разплака Бойко Борисов! Красимира емигрира заради рожбата си - ето я нейната разтърсваща история (ВИДЕО)"}
{"url": "http://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%BA%D1%80%D0%B0%D0%BB%D0%B8%D1%86%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-%D0%B5-%D0%B2-%D1%82%D1%80%D0%B0%D1%83%D1%80-%D1%81%D0%BD%D0%B8%D0%BC%D0%BA%D0%B8-news743603.html", "text": "Британската кралица Елизабет Втора скърби за загубата на последното си корги Уилоу , съобщиха източници от Бъкингамския дворец. Коргито, което е страдало от злокачествено заболяване, е било приспано в неделя в замъка Уиндзор . \" Нейно Величеств о винаги е приемала тежко загубата на всяко едно от коргитата си, но смъртта на Уилоу я разстрои повече. Вероятната причина е, че коргито беше последната връзка с родителите ѝ и детството ѝ. От години тя отглежда кучета от тази порода и загубата на последното от тях е като край на една цяла епоха\", отбелязват източниците. Според дворцовите служители коргито е погребано в земите на замъка Уиндзор. Очаква се на мястото да бъде поставен надгробен камък с името му. Коргито Уилоу е верен спътник на кралица Елизабет Втора в продължение на близо 15 години и дори присъства на официалния й портрет по случай 90-ия й юбилей. Сподели:", "date": "2018.04.18", "title": "Скръбна вест! Кралица Елизабет е в траур (СНИМКИ)"}
{"url": "http://pik.bg/%D0%B4%D0%B0-%D1%80%D0%B0%D0%B7%D1%87%D0%B8%D1%82%D0%B0%D0%BC%D0%B5-%D0%BB%D0%B8-%D0%BD%D0%B0-%D0%B0%D0%BD%D0%B3%D0%B5%D0%BB%D0%B8-%D1%82%D1%8A%D1%80%D1%81%D0%B5%D1%82%D0%B5-%D0%BA%D0%BD%D0%B8%D0%B3%D0%B0%D1%82%D0%B0-%D0%BD%D0%B5%D0%B1%D0%B5%D1%81%D0%BD%D0%BE-%D0%B2%D0%BE%D0%B9%D0%BD%D1%81%D1%82%D0%B2%D0%BE-news743529.html", "text": "На вестникарските павилиони с цена само 6 лв. Има ли сила, която да ни закриля в мигове на изпитания и беди? Бди ли някой над нас от невидимия свят на безплътното? На ангели ли държим онези случайности, които са ни предпазили от катастрофа, или пък са ни помогнали да спечелим? Книгата на издателство \"Милениум\" \"Небесно войнство - ангели хранители\" от Евгения Талева повдига завесата пред непознатите светове, които очароват душите ни и ни карат да поискаме да вярваме, че някъде там всеки от нас има своя ангел закрилник, който няма да позволи да ни се случи нещо лошо. Томчето предлага информация за англелите от всевъзможни гледни точки и извори. Разбираме какво проповядва за тях християнството. Според религията ангелите са воините на Бог, изпратени на земята, за да напътстват хората. И какво казват учените - те отричат съществуването на небесно царство и твърдят, че човек сам създава своите ангели пазители, като неволно мобилизира скрития си потенциал. Нормално е учени и теолози да са на различни мнения, но е възможно също така двете страни да говорят за едно и също, просто да го наричат с различни имена. Тези пресечни точки ще откриете сами в изключително любопитната книга. \"Небесно войнство...\" отговаря най-интересните въпроси, които всички си задаваме за ангелите: Сподели:", "date": "2018.04.18", "title": "Да разчитаме ли на ангели? Търсете книгата \"Небесно войнство\""}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D1%87%D0%B5%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D1%8E%D0%B1%D0%B8%D0%BB%D0%B5%D1%8F-%D0%BD%D0%B0-%D0%B3%D1%83%D0%BD%D0%B4%D0%B8-news743574.html", "text": "\" Ръководството на клуба взе решение да отдели по 1 лев от приходите от всеки билет в предстоящите домакински мачове за първенството и купата съответно изминалия с Лудогорец, предстоящия с Верея и този с ЦСКА, които да вложим в хореографията и подготовката на празненствата в мача срещу Ботев (Пловдив). Така ще продължим традицията от честванията на стогодишния юбилей и 50 години от първия мач на Левски в европейските турнири, за които левскарската общност имаше огромен принос. Набраните средства ще позволят да направим още по-добър празник, такъв, какъвто паметта и името на Гунди заслужават. Използваме повода, за да поканим на този мач и привържениците на Ботев (Пловдив) с надеждата, че ще бъдат достойни участници и ще допринесат да бъде почетен достойно най-големият български футболист\", съобщават \"сините\". Ръководството на Левски ще даде по 1 лев от билетите от домакинските срещи с Лудогорец, ЦСКА и Верея за 75-годишнината от рождението на легендарния футболист на \"сините\" -  Георги Аспарухов. Празникът ще бъде на 4 май по време на домакинския мач на Ботев (Пловдив) за родния елит. Сподели:", "date": "2018.04.18", "title": "Левски организира честване на юбилея на Гунди"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B3%D0%B0-%D1%89%D0%B5-%D0%B5-%D0%B3%D0%BE%D1%82%D0%BE%D0%B2%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-news743512.html", "text": "Цялото трасе на автомагистрала „Хемус“ може да бъде готово до 2025 г., заявява регионалният министър Николай Нанков, предаде репортер на БГНЕС. Трасето на АМ „Хемус\" е част от Европейската пътна мрежа от връзката с коридор IV на запад до коридор IX в близост до гр. Велико Търново. Предвидено е да свързва източните и западните части на България с Трансевропейската пътна мрежа. Цялостното изграждане на АМ „Хемус\" ще ускори процеса на икономическо и социално сближаване на регионално ниво и ще окаже благоприятно влияние върху бизнеса и създаването на нови работни места. Общият брой на населението, което ще се възползва от подобрената инфраструктура, е около 2,9 млн. души върху площ от почти 44% от територията на страната. Това заявява регионалният министър Николай Нанков в отговор на депутатски въпрос за това какви са сроковете за проектирането и изграждането на лот 4 и лот 5 на магистрала Хемус и осигурено ли е необходимото за това финансиране. АМ „Хемус\" ще осигурява и връзка с пристанище Варна, което е ключово за търговията с Украйна, Русия и Турция. Общата дължина на АМ „Хемус\" (А2) е около 420 км. В експлоатация са участъците от София до Ябланица и от с. Белокопитово до Варна, с обща дължина близо 170 км. Сподели:", "date": "2018.04.18", "title": "Министър Нанков разкри кога ще е готова магистрала \"Хемус\""}
{"url": "http://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BA%D1%80%D0%B0%D0%B9%D0%BD%D0%BE-%D0%B2%D1%80%D0%B5%D0%BC%D0%B5-%D0%B5-%D0%B0%D0%BB%D0%B1%D0%B0%D0%BD%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B0%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%D0%B5%D1%81-news743650.html", "text": "Лидерът на ПЕС приветства годишните доклади на ЕК за напредъка на страните от Западните Балкани „Препоръката на ЕК Албания да започне официални преговори с ЕС за присъединяване, както и подновяването на тази препоръка за Македония (след като й беше „отнета“ през последните години от мандата на Груевски) са добра новина и голям успех за страните, тъй като отразяват постигнатия от тях напредък. Това е добра новина и за България, тъй като ние сме изключително заинтересовани от стабилността и европейската интеграция на Балканите“. Това заяви лидерът на ПЕС и български евродепутат Сергей Станишев в Страсбург по повод годишните доклади на ЕК за напредъка на страните-кандидати за членство в ЕС. „Надявам се страните-членки на ЕС да одобрят това предложение възможно най-бързо. Премиерите от нашето политическо семейство категорично подкрепят този процес, защото това ще донесе по-голяма стабилност за региона. ПЕС винаги е подкрепял процеса на присъединяване на Западните балкани и ще продължим да оказваме всякаква помощ и сътрудничество, защото знаем, че пътят е труден. Следващата стъпка в тази посока ще бъде срещата на премиерите на ПЕС и премиерите и социалистическите лидери от Западните Балкани в София на 16 май, преди разширената среща на Европейския съвет“, заяви още Станишев. „Започването на преговорите обаче неминуемо минава през разрешаването на натрупаните двустранни проблеми. Посланието на ЕС към страните е ясно – научете се да правите компромиси, защото ЕС функционира именно чрез постигането им. Изключително съм доволен от факта, че именно социалистически правителства възприемат този подход. Кабинетът на Зоран Заев в Македония подписа договор за добросъседство с България след близо 10 години протакане от страна на Груевски. Преговорите по спора за името с Гърция също напредват. В Албания социалистите начело с Еди Рама твърдо отстояват европейските ценности. Сигурен съм, че докато те са начело на своите страни, ще направят всичко възможно да изпълнят критериите. Диалогът между Сърбия и Косово остава един от най-сложните и най-важни проблеми в региона, но има и редица други. Те трябва да бъдат решени преди влизането в ЕС“, посочи лидерът на ПЕС. „Присъединяването към ЕС обаче не е лотария, от която Македония и Албания са спечелили. Те тепърва ще трябва да докажат, че изпълняват всички критерии за членство и тогава и само тогава могат да бъдат приети. ЕС обаче също трябва да демонстрира по-голяма ангажираност в региона и новата стратегия на Комисията е стъпка в тази посока – повече проекти и инициативи, повече свързаност, повече инвестиции. Специални адмирации заслужават усилията на Върховния представител на ЕС по въпросите на външната политика Федерика Могерини, която демонстрира стратегически подход и ангажираност с проблемите на региона“, добави още той. „По отношение на Турция мисля, че Комисията можеше да използва по-остър и категоричен тон, както направи ЕП. Наистина, по редица въпроси имаме нужда от стратегическо партньорство, но подкопаването на демокрацията и пренебрегването на човешките права в южната ни съседка не могат да останат без последствия. ЕС е преди всичко съюз на ценности и принципи, а с това поведение Турция продължава да се отдалечава от Общността с големи крачки“, категоричен е Станишев. -- Сподели:", "date": "2018.04.18", "title": "Станишев: Крайно време е Албания и Македония да започнат преговори за членство в ЕС"}
{"url": "http://pik.bg/%D1%80%D0%BE%D0%B4%D0%BD%D0%BE%D1%82%D0%BE-%D1%81%D0%B5%D0%BB%D0%BE-%D0%BD%D0%B0-%D0%BA%D0%B8%D1%87%D0%BA%D0%B0-%D1%81%D0%B0%D0%B2%D0%BE%D0%B2%D0%B0-%D1%81-%D1%84%D0%BE%D0%BB%D0%BA%D0%BB%D0%BE%D1%80%D0%B5%D0%BD-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%B2-%D0%BD%D0%B5%D0%B9%D0%BD%D0%B0-%D0%BF%D0%B0%D0%BC%D0%B5%D1%82-news743652.html", "text": "От 2011 г. в родното село на певицата Кичка Савова, Сладун, Свиленградско, ежегодно в нейна чест се провежда Национален фолклорен фестивал \"С песните на Кичка Савова\". Тази година музикалният форум ще се състои от 21 до 22 април. Основен организатор е Народно читалище \"Изгрев-1928\" в Сладун с финансовата подкрепа на Община Свиленград. Официалното откриване на фестивала ще е на 21 април от 10 часа. Конкурсната програма ще започне веднага след откриването и ще продължи на следващия ден до 15 часа. Гала вечерта и награждаване на колективите е предвидено за 22 април. Във фестивала могат да участват индивидуални изпълнители - певци, индивидуални изпълнители - инструменталисти, певчески групи за автентичен фолклор, певчески групи за обработен фолклор, танцови състави и групи за народни обичаи. Участниците ще са разпределени в две категории: деца до 18 г. и възрастни над 18 г. Фестивалът има конкурсен характер. Всички участници в музикалния форум ще получат грамоти за участие във фестивала. Изпълненията ще се оценяват от професионално жури, което ще определи носителя на Голямата награда на фестивала (цялостно представяне) - плакет, диплом и парична награда, Наградата на Кичка Савова - за изпълнение на нейна песен - плакет, диплом, парична награда, първа, втора и трета награда в отделните категории - като наградените получават медали, съответно златен, сребърен, бронзов, диплом, а най- добре представилите в отделните категории и парични награди и награда на организаторите на фестивала - плакет, диплом и парична награда. Известната тракийска народна певица Кичка Савова почина на 83-годишна възраст на 25 януари тази година. Сподели:", "date": "2018.04.18", "title": "Родното село на Кичка Савова с фолклорен фестивал в нейна памет"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%BD%D0%B5%D0%BF%D0%BE%D0%B7%D0%BD%D0%B0%D1%82-%D1%87%D0%BE%D0%B2%D0%B5%D1%88%D0%BA%D0%B8-%D0%BE%D1%80%D0%B3%D0%B0%D0%BD-%D0%B2%D0%B8%D0%BD%D0%BE%D0%B2%D0%B5%D0%BD-%D0%B7%D0%B0-%D1%80%D0%B0%D0%BA%D0%B0-news743530.html", "text": "Американски лекари идентифицираха нов орган в човешкото тяло - интерстициум, като се надяват, че откритието им ще помогне да бъде разбрано как се разпространява ракът. Слоеве, смятани досега за плътна съединителна тъкан, всъщност са серия от кухини, пълни с течност. Такива кухини има под кожата, с тях са покрити червата, белите дробове, кръвоносните съдове, мускулите. Те се свързват и образуват мрежа, поддържана от здрави и гъвкави протеини. Въпреки че е един от най-големите органи в човешкото тяло, интерстициумът досега не е бил забелязван. Д-р Дейвид Кар-Лок и д-р Петрос Бенайъс са идентифицирали интерстициума, докато изследвали жлъчните канали на пациент за рак. Кухините, забелязани от тях, не съответствали на известната човешка анатомия. Интерстициумът е пропускан от специалистите досега, защото за традиционните методи за изследване на тъканите флуидите се отстраняват. Така се разрушава структурата на органа и той е смятан за обикновена съединителна тъкан. Изследвайки тъканите на 12 пациенти, американските лекари установили, че този слой се източва в лимфната система - мрежата от съдове, по които се движи лимфата. Тя участва в имунните реакции. Освен че обгражда органите и ги предпазва от увреждане, интерстициумът осигурява движението на флуиди из тялото. Затова по него раковите клетки могат да достигат до лимфната система. Това откритие може да доведе до разработване на нови тестове за рак и неговото лечение чрез третиране на новия орган. Сподели:", "date": "2018.04.18", "title": "ШОКИРАЩО ОТКРИТИЕ! Непознат човешки орган виновен за рака"}
{"url": "http://pik.bg/%D0%B5%D0%BC%D0%B8%D0%BB%D0%B8%D1%8F-%D1%81-%D0%BD%D0%BE%D0%B2%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B7%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news743651.html", "text": "След дуета с Емрах \"По такива си падам\", с който зарадва многобройните си почитатели, тази седмица Емилия поднася нова изненада. Певицата публикува кадри от нова фотосесия, в която акцент е поставен върху елегантността и нежната женственост. Емилия залага само на една визия, но представена в различни ракурси. Снимките веднага провокираха интереса на почитателите на изпълнителката, които не крият, че щастието и любовта са изписани на лицето й. По всичко изглежда, че \"По такива си падам\", ще бъде един от хитовете на сезона, защото подмина 2 милиона преглеждания за седмица и в момента е под номер 2 в секцията \"Набиращи популярност\" в \"YouTube\". Сподели:", "date": "2018.04.18", "title": "Емилия с нова изненада за феновете си (СНИМКИ)"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B4%D0%B0%D0%B4%D0%B5-%D0%BD%D0%B0-%D1%81%D1%8A%D0%B4-%D0%B1%D0%B8%D0%B2%D1%88%D0%B8%D1%8F-%D1%88%D0%B5%D1%84-%D0%BD%D0%B0-%D0%B0%D0%BF%D0%B8-news743663.html", "text": "Въпреки тези съществени пропуски, той сключил договор между АПИ и фирма-изпълнител за стойност 51 343 630, 80 лева с ДДС и наредил изплащането на сумата изцяло. След продължило разследване повече от година и половина, прокуратурата даде на съд бившия председател на АПИ Лазар Лазаров . Той беше обвинен преди почти година за умишлена безстопанственост в особено големи размери , припомниха от прокуратурата. Според обвинението от 7 август 2014 година до 3 юни 2015 година Лазаров умишлено не положил достатъчно грижи по отношение строително-монтажни работи по лот 1, магистрала \"Марица\". Така пътната агенция била ощетена с 41 630 050, 80 лева. Въпреки задълженията си като председател на АПИ, той не организирал по най-добрия начин дейността на подчинените си. Така той не възложил проверка дали предвидените строително-монтажни работи н е са били включени в предмета на първоначалния договор за строителството на лот 1 на магистралата, предава \"Дарик\". Освен това той не поискал от дирекцията, отговорна за подготовката на поръчката, да обоснове необходимостта от различните видове строителни дейности , предмет на обществената поръчка. Според прокуратурата, Лазаров не поискал от дирекцията, отговорна за подготовката на поръчката, да представи разчети как е формирана прогнозната стойност на обществената поръчка от 42 987 400 лева без ДДС. Сподели:", "date": "2018.04.18", "title": "Прокуратурата даде на съд бившия шеф на АПИ"}
{"url": "http://pik.bg/%D0%BF%D1%80%D0%B0%D0%B2%D0%BE-%D0%B2-%D0%B4%D0%B5%D1%81%D0%B5%D1%82%D0%BA%D0%B0%D1%82%D0%B0-%D0%B1%D0%B5%D0%B7%D0%BB%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%BE%D0%B4%D0%BA%D1%83%D0%BF%D0%B0-%D0%BE%D1%82-250-000-%D0%B5%D0%B2%D1%80%D0%BE-%D0%BF%D0%BE%D0%B8%D1%81%D0%BA%D0%B0%D0%BD-%D0%BE%D1%82-%D0%B8%D0%B2%D0%B0%D0%BD-news743498.html", "text": "Това е една от първите операции срещу местната власт. Хората имат колебание относно действията на кмета на \"Младост\", може би не вярват, че тя наистина е взела подкуп. Това заяви Тихомир Безлов от Центъра за изследване на демокрацията пред БНТ след ареста на кметицата на столичния квартал \"Младост\" Десислава Иванчева. \"Това, което в момента се случва създава колебание в гражданите. Малко е това, което знаем за случая. Ситуацията в \"Младост\" е същата, все още има инвеститори, които искат да вдигат небостъргачи\", коментира още той. \"Сумата от 250 хиляди евро, което е поискала е реалистична, предвид цените, на които се продават апартаментите в квартала. \"Младост\" е мястото, на което сблъсъкът на интереси е уникален. Там има големи апетити. Нека да видим какви доказателства ще извадят разследващите\", завърши Тихомир Безлов. Сподели:", "date": "2018.04.18", "title": "ПРАВО В ДЕСЕТКАТА! Безлов с ексклузивен коментар за подкупа от 250 000 евро, поискан от Иванчева! Сблъсъкът на интереси в \"Младост\" е уникален"}
{"url": "http://pik.bg/%D0%BB%D1%83%D0%B4-%D0%B5%D0%BA%D1%88%D1%8A%D0%BD-%D0%B3%D0%B0%D0%BC%D0%B5%D0%BD-%D0%BD%D0%B0%D0%BF%D0%B0%D0%B4%D0%BD%D0%B0-%D1%81-%D0%BD%D0%BE%D0%B6-%D1%81%D1%8A%D1%83%D1%87%D0%B5%D0%BD%D0%B8%D0%BA-%D0%B8-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%B2-%D1%80%D1%83%D1%81%D0%B8%D1%8F-news743539.html", "text": "Ученик от клас за деца със забавено психическо развитие рани двама души в училището си в град Стерлитамак в руската република Башкортостан, след което се намушка с нож и подпали помещението, съобщи ТАСС, като се позова на федералното следствие и източник от местните органи на реда. По предварителни данни 17-годишният младеж влязъл в кабинета по информатика, където се намирали съучениците му, срязал с нож ръката на едно момиче и наранил учителката, после разлял в стаята бензин и го запалил, а междувременно и се намушкал. Друга ученичка, изплашена, скочила от втория етаж. Нападателят и тримата пострадали са настанени в болници. Бензинът изгорял бързо и в сградата не е избухнал пожар. Следствените органи работят по случая. Образувани са две наказателни дела: срещу ученика извършител - за опит за убийство, и за небрежност по служба - срещу длъжностни лица от органите за превенция на престъпността сред непълнолетните. Според федералното следствие тези органи са били сезирани преди във връзка с агресивно поведение от страна на тийнейджъра. Ръководителят на Башкортостан Рустам Хамитов отпътува за местопроизшествието, съобщи за ТАСС неговият прессекретар Фанур Ягафаров. Сподели:", "date": "2018.04.18", "title": "Луд екшън! Гамен нападна с нож съученик и учителка в Русия"}
{"url": "http://pik.bg/%D0%B3%D1%80%D1%83%D0%B7%D0%B8%D1%8F-%D1%81-%D0%BF%D0%BE%D1%87%D0%B5%D1%82%D0%BD%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news743588.html", "text": "Правителството даде съгласието си Грузия да открие почетно консулство в Благоевград с консулски окръг, обхващащ територията на областите Благоевград, Перник, Кюстендил и Пловдив, и да назначи за почетен консул българския гражданин Юлий Нушев. Мотивите на грузинската страна за откриване на консулство са свързани с допълнителната възможност за защита на интересите на грузинските граждани, които постоянно живеят в България, и на тези, които се намират на краткосрочно посещение у нас. Решението ще допринесе и за активизирането на икономическите, културните, научно-образователните и туристическите връзки между двете държави. Юлий Нушев е управител и председател на борда на дружество, чийто предмет на дейност е предоставяне на телекомуникационни услуги. Сподели:", "date": "2018.04.18", "title": "Грузия с почетно консулство в Благоевград"}
{"url": "http://pik.bg/%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BA%D0%BE%D0%B1%D1%80%D0%B0%D1%82%D0%B0-news743670.html", "text": "Вече е ясна датата, на която българската звезда в тежка категория на професионалния бокс Кубрат Пулев ще се изправи срещу Дилиън Уайт. Двубоят, който ще определи официалния претендент за IBF титлата на Антъни Джошуа, ще се проведе на 21 юли в \"02 Арена\" в Лондон, акцентира \"Новспорт\". Датата издаде британецът, който сподели, че няма търпение мачът да бъде обявен официално и за това избърза да съобщи новината. \"Изглежда, че ще се кача отново на ринга на 21 юли в \"02 Арена\". Нямам търпение това да се случи. Новината скоро ще бъде обявена официално. Останете на линия. Аз изгарям от нетърпение да се бия отново”, написа Уайт в социална мрежа. Дилиън Уайт имаше желание да се бие с Дионтей Уайлдър или Александър Поветкин, но преговорите и с двамата се провалиха и сега иска да използва възможността да се добере до мач за трофея. Сподели:", "date": "2018.04.18", "title": "Изключително важна новина за Кобрата!"}
{"url": "http://pik.bg/%D0%BC%D0%BE%D0%BD%D0%B8%D0%BA%D0%B0-%D0%B2%D0%B0%D0%BB%D0%B5%D1%80%D0%B8%D0%B5%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D1%81%D0%B5%D0%BA%D1%81%D0%B8-%D0%B4%D1%83%D0%BF%D0%B5-%D1%81%D0%BD%D0%B8%D0%BC%D0%BA%D0%B0-18-news743598.html", "text": "Моника Валериева винаги е била от жените, на които се възхищават за перфектните й форми. Красавицата има сериозен приятел от няколко месеца и прекарва повечето от времето си с него на почивки по екзотични дестинации. Валериева не спира да залива мрежите със секси снимки, но последните й предизвикаха абсолютен фурор. Тя се щракна в гръб и дупето й слиса потребителите. Задните части на Моника са завидно наедряли и напращели, точно в стил Кардашян. На друга снимка пък се вижда бюстът на плеймейтката, който също изглежда значително наедрял. Дали това се дължи на нов силикон, импланти в задните части или просто на щастлив живот, Валериева не разкрива. Сподели:", "date": "2018.04.18", "title": "Моника Валериева показа секси дупе (СНИМКА 18+)"}
{"url": "http://pik.bg/%D1%87%D0%B5%D0%BD%D0%B3%D0%B5-%D0%BE%D1%82-%D1%81%D0%B2%D0%B8%D1%89%D0%BE%D0%B2-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D1%8F-%D0%BF%D1%80%D0%B5%D0%B4-%D1%82%D0%B5%D0%BC%D0%B8%D0%B4%D0%B0-%D0%B7%D0%B0-%D0%BF%D0%BE%D0%B4%D0%BA%D1%83%D0%BF-news743542.html", "text": "Полицай от Свищов отива на съд за подкуп. Обвинението срещу Андрей М. е за това, че на 19 февруари 2017 г. около 2,30 ч. след полунощ, на улица в крайдунавския град, поискал от шофьор 40 лв. за да не състави на него актове за констатирани нарушения на Закона за движение по пътищата на него и спътниците му, непоставени колани и изтекла лична карта на водача. Рекетираният шофьор обаче подал жалба и срещу униформения било започнато разследване, което завършило с мнение за предаването му на съд. Предстои насрочване на делото за разглеждане от съда. Сподели:", "date": "2018.04.18", "title": "Ченге от Свищов се изправя пред Темида за подкуп"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%BD%D0%BE%D0%B2%D0%B8-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D1%8F-%D0%B2-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D0%B2%D0%BF%D0%B8%D1%81%D0%B2%D0%B0%D0%BD%D0%B8%D1%8F%D1%82%D0%B0-%D1%82%D1%8A%D1%80%D1%81%D1%8F%D1%82-%D0%BE%D1%89%D0%B5-75-%D0%B4%D1%83%D1%88%D0%B8-news743597.html", "text": "Правителството прие постановление, с което се увеличава числеността на Агенцията по вписванията със 75 служители. Целта е да се осигури административен капацитет в Агенцията и да се обезпечи изпълнението на дейностите по установяване на административни нарушения и налагане на административни наказания. Ще се ускорят дейностите по воденето на регистър на действителните собственици на учредените на територията на България юридически лица и други правни образувания и свързаните с тях лица – задължение, предвидено в проекта на Закон за мерките срещу изпирането на пари, който предстои да бъде разгледан на второ четене в Народното събрание. Новите служители ще работят в общата администрация на Агенцията (12 щата), в дирекция „Длъжностни лица по регистрацията“ (14 щата) и в Главна дирекции „Регистри“ (49 щата). Сподели:", "date": "2018.04.18", "title": "Честито! Нови назначения в Агенцията по вписванията, търсят още 75 души "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%83%D0%BF%D0%B5%D1%80-%D0%B1%D0%B8%D1%82%D0%BA%D0%B0-%D1%81-%D0%B3%D1%80%D0%B8%D1%88%D0%BE-%D0%B2-%D0%BC%D0%B5%D0%B3%D0%B0-%D0%B4%D1%80%D0%B0%D0%BC%D0%B0---%D0%BD%D0%B0%D1%88%D0%B8%D1%8F%D1%82-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news743661.html", "text": "Тежка битка за Григор Димитров в престижния турнир в Монте Карло и драматичен успех за хасковлията. Гришо и Давид Гофен (Белгия) надвиха осмите поставени Иван Додиг (Хърватия) и Раджийв Рам (САЩ), в състезанието на двойки. Додиг и Рам бяха сочени за фаворити в мача от втория кръг. 5:7, 7:6 (4), 10-8 и изненадата е факт. Спорът стартира неочаквано - с пробив за Гришо и Давид. Иван и Раджийв обаче върнаха брейка за 5:5. Последва срив в представянето на Димитров и Гофен като Додиг и Рам спечелиха сет номер 1 със 7:5. Втората част премина под диктовката на подаващите като се стигна до тайбрек в сета. Григор и Давид спечелиха дългия гейм със 7:4 точки. В шампионския тайбрек Димитров и Гофен триумфираха след драматичното - 10:8 точки. Мате Павич (Хърватия) и Оливер Марах (Австрия) са съперниците на Гришо и Давид за следващия кръг. Павич и Марах са сред най-класните играчи на двойки в Тура. В надпреварата на сингъл, в третия кръг, Григор Димитров ще премери сили с Филип Колшрайбер (Германия). Двубоят се очаква да бъде от утрешната програма на Мастърса. Сподели:", "date": "2018.04.18", "title": "ИЗВЪНРЕДНО! Супер битка с Гришо! В мега драма - нашият... (ОБНОВЕНА)"}
{"url": "http://pik.bg/%D1%80%D0%B5%D0%B0%D0%BB%D0%BD%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D0%B3%D1%83%D0%B1%D0%B8-%D1%81%D0%B8%D1%80%D0%B5%D0%BD%D0%B5%D1%82%D0%BE-%D0%B8-%D0%BA%D0%B8%D1%81%D0%B5%D0%BB%D0%BE%D1%82%D0%BE-%D0%BC%D0%BB%D1%8F%D0%BA%D0%BE-%D0%BA%D0%B0%D1%82%D0%BE-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%B8-%D1%85%D1%80%D0%B0%D0%BD%D0%B8-news743525.html", "text": "България е на път да загуби киселото мляко и сиренето като традиционни храни. Причината е, че Европейската комисия настоява за прекратяване на закрилата върху географските означения за родните продукти. Може ли традиционни български храни като саламуреното сирене, кашкавалът и киселото мляко да попаднат в ръцете на чужди производители? И да загубим правата върху рецептите им? Възможно ли е вместо „български” върху опаковките им съвсем скоро да пише „гръцки” или „италиански” например? И кой носи отговорност за това? Заради законодателни промени страната ни е на път да загуби правото на национална защита върху няколко основни храни, които слагаме на трапезата си – известни като български. Това са: киселото мляко, бялото саламурено сирене, „Български кашкавал“, „Кашкавал Балкан“, „Карловска луканка“, „Карловски луканков салам“, „Лютеница Първомай” и „Българска боза”. Ще загубят ли потребителите от това и възможно ли е традиционни родни храни да бъдат фалшифицирани и да се предлагат със съмнително качество? Сподели:", "date": "2018.04.18", "title": "РЕАЛНА ОПАСНОСТ! България може да загуби сиренето и киселото мляко като традиционни храни"}
{"url": "http://pik.bg/%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D1%81%D0%BE%D1%84%D0%B8%D1%8F-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D0%BF%D1%80%D0%B0%D1%89%D0%B0%D1%82-%D1%81%D0%B5-%D1%84%D0%B0%D0%BB%D1%88%D0%B8%D0%B2%D0%B8-%D0%BC%D0%B5%D0%B9%D0%BB%D0%B8-%D0%BE%D1%82-%D0%BD%D0%B0%D1%88%D0%B5-%D0%B8%D0%BC%D0%B5-news743575.html", "text": "\"Топлофикация София\" ЕАД предупреди, че са получени сигнали, че се изпращат фалшиви мейли от името на дружеството. Затова компанията уведоми своите клиенти, че официалните мейли на дружеството, от които могат да получават писма, са: Inf_r@toplo.bg, info_r@toplo.bg, както и служебни мейли, завършващи на @toplo.bg. Всякакви други съобщения, получени от клиенти на дружеството на електронната им поща, с подател \"Топлофикация София\" ЕАД, са опит за злоупотреба, измама или вирус, изтъкнаха от топлофикационното дружество. Сподели:", "date": "2018.04.18", "title": "\"Топлофикация София\" предупреждава: Пращат се фалшиви мейли от наше име"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D0%B3%D0%B8-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D0%B1%D1%80%D0%B0%D1%82-%D0%B3%D0%B0%D0%BB%D0%B5%D0%B2---%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%B8-%D0%BC%D0%B0%D0%B9%D0%BA%D0%B0-%D0%B8%D0%BC-%D0%B5%D0%BC%D0%B8%D0%BB%D0%B8%D1%8F-%D1%82%D1%8A%D0%BD%D0%B0%D1%82-%D0%B2-news743672.html", "text": "Децата на издирвания години наред бос Пламен Галев живеят в охолство в Англия. Докато дъщерята на скандалния бизнесмен през годините е влизала в медийното пространство с разголените си снимки, проблемите със закона и дружбата си със знаменитости, то лицето на сина му беше познато само на роднините на фамилията. Светлана, Георги и майка им Емилия емигрираха в Обединеното кралство още щом Пламен Галев се покри. Там семейството на митичния бос пребивавало съвсем необезпокоявано от властите и публичният им живот бил доста по-явен от този, който имаха в България. По-голямото от двете деца на Галев – Светлана, е студентка в престижен лондонски университет, където движи рамо до рамо с децата на част от най-богатите хора в света, сред които руски олигарси и местни благородници. Щерката на Пламен приличала и визуално, и по нрав на него, а още щом изкарала шофьорски курс, попаднала в полезрението на органите на реда. Светлана си позволявала да кара с безобразно висока скорост лъскавите автомобили на семейството, които са повече от 5, а общата им стойност надхвърляла 3 милиона лева. Брат ѝ Георги бил по-кротък, но все още нямал удоволствието да ползва лъскавите играчки, които баща им им подсигурявал, защото не бил пълнолетен. Той също посещавал добро училище и тренирал бойни изкуства. Съпругата на Пламен Галев – Емилия, не се занимавала с нищо и продължавала да се представя като домакиня мечта, каквато била и докато живеели в имението си в родната Дупница. Жената на боса винаги е стояла далеч от нечистите сделки и бизнеси, в които през годините името му е било въвличано, и се е занимавала предимно с грижите около домакинството и децата. Емилия била скарана с всички занимания и привички на така наречените мутреси у нас и единственото, което ѝ тежало, било, че не можело цялото семейство да живее под един покрив. Отвъд закона обаче Пламен намирал начини да се среща с близките си в екзотични точки на света, като последната им семейна сбирка се твърди, че се е състояла на остров Бали, Индонезия, откъдето дъщеря му Светлана се похвали с красиви снимки. От тях се видя, че фамилията е отмаряла в тузарски 5-звезден хотел. В топризорта една нощувка в стая за двама е оценена на близо 3 хиляди лева, показва справка в сайт за резервации. Сподели:", "date": "2018.04.18", "title": "САМО В ПИК И \"РЕТРО\"! Ето ги децата на Брат Галев - Светлана, Георги и майка им Емилия тънат в лукс в Англия"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%83%D0%B4%D1%8A%D0%BB%D0%B6%D0%B0%D0%B2%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-news743609.html", "text": "вестник „Джумхуриет” Под председателството на президента Реджеп Тайип Ердоган Съветът за национална сигурност (СНС) на Турция взе препоръчително решение за удължаване за седми пореден път на срока на извънредното положение, пише . Препоръката веднага е разгледана и одобрена и от правителството. Изготвено е съответното предложение, което вече е депозирано в Председателството на Меджлиса, посочва още „Джумхуриет\". Сподели:", "date": "2018.04.18", "title": "Турция удължава извънредното положение"}
{"url": "http://pik.bg/%D1%82%D0%B5%D1%86-%D0%B1%D0%BE%D0%B1%D0%BE%D0%B2-%D0%B4%D0%BE%D0%BB-%D0%BF%D1%80%D0%B8%D0%B2%D0%BB%D0%B8%D1%87%D0%B0-%D1%84%D0%B5%D1%80%D0%BC%D0%B8-%D0%B7%D0%B0-%D0%B4%D0%BE%D0%B1%D0%B8%D0%B2-%D0%BD%D0%B0-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D0%B9%D0%BA%D0%B8-%D0%B8%D0%BC-%D0%B8%D0%B7%D0%B3%D0%BE%D0%B4%D0%B5%D0%BD-%D1%82%D0%BE%D0%BA-news743645.html", "text": "В сайта на ТЕЦ Бобов Дол попаднахме на любопитна информация, за това, че се предлагат помещения под наем, които са собственост на Дружеството. От написаното става ясно, че основната идея на Ръководството е на територията на Предприятието да се създаде голям комплекс, обединяващ различни български ферми за добив на криптовалути. Веднага потърсихме представител на Ръководството за коментар по темата. Успяхме да се свържем с Даниел Бойчев, който е на длъжност главен счетоводител в ТЕЦ Бобов Дол. Той ни даде повече информация относно тези нови нестандартни планове на Дружеството. Даниел Бойчев разказа пред медията ни, че самият той се интересува от развитието и бъдещето на криптовалутите в световен мащаб и подкрепя прогнозите, че едва след няколко години те ще се превърнат в стандартно платежно средство или поне ще променят доста неща в сферата на финансите. Главният счетоводител поясни, че идеята за създаването на комплекс за добив на криптовалути в свободни зони на Предприятието, е свързана най-вече с факта, че ТЕЦ Бобов Дол предлагат на потенциалните наематели възможност за гъвкави цени на електроенергията. Както знаем, електричеството е основната „суровина“ за копачите на виртуални валути и за тях е от съществено значение да си я осигурят на изгодна цена. Даниел Бойчев допълва, че освен това на бъдещите наематели ще бъде предоставено специално вентилирано и добре охранявано помещение за целите на тяхната основна дейност. „Добивът на криптовалути е дотолкова улеснен, че всеки човек може да печели от него дори и без да притежава специализирани знания в ИТ сферата. Възможно е човек да закупи част от мощността на избрана от него ферма и само от собствеността си да получава доход от пряко добитите в нея монети. На прост език това значи, че за да осигури човек в дома си електричество, не е необходимо да се превърне в частен производител на електроенергия, а може да купува електроенергия от фирмата на доставчика в количестватата, от които той се нуждае. В този момент идва и нашата роля – основната ни идея е да предоставим електроенергия на нашите бъдещи наемодатели на най-изгодните цени, предлагани на територията на страната“ – коментира финансовият директор на Дружеството. „Все пак това е бъдещето! Допреди години кредитните и дебитните карти бяха новост за нас, а към момента всички са свикнали до такава степен с тях, че все по-малко носят в себе си книжни пари. Убеден съм, че много скоро те ще се превърнат в едно от най-разпространените платежни средства.“ – завършва изказването си Даниел Бойчев. Сподели:", "date": "2018.04.18", "title": "ТЕЦ \"Бобов Дол\" привлича ферми за добив на криптовалути, предлагайки им изгоден ток"}
