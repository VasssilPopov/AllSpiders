{"url": "https://pik.bg/%D1%82%D1%80%D1%8A%D0%BC%D0%BF-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%BF%D0%BE%D0%BC%D0%BE%D1%89%D1%82%D0%B0%D0%BF%D1%80%D0%B8-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D0%B0%D1%81%D1%82%D0%BE%D1%80-news788265.html", "text": "AFP, цитирана от \"Фокус\". Президентът на САЩ Доналд Тръмп се отблагодари на своя турски колега Реджеп Тайип Ердоган за помощта му в делото с американския пастор Ендрю Брънсън, който беше освободен от турски съд в петък, след две години в ареста, предава Тръмп също така обяви, че ще се срещне с Брънсън в Овалния офис в 14:30 часа местно време (21:30 българско). „Ще бъде чудесно да го видя и да се срещна с него. Той е великолепен християнин, който премина през едно много трудно изпитание. Бих искал да благодаря на президента Реджеп Тайип Ердоган за неговата помощ!“, написа Тръмп в социалната мрежа „Туитър“. Сподели:", "date": "2018.10.13", "title": "Тръмп благодари на Турция за помощтапри освобождаването на американския пастор"}
{"url": "https://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%B4%D0%B2%D0%B5-%D0%BF%D0%BE%D1%81%D0%BB%D0%B0%D0%BD%D0%B8%D1%87%D0%BA%D0%B8-%D0%BD%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%BD%D0%B8%D0%BA%D0%B8-%D1%85%D0%B5%D0%B9%D0%BB%D0%B8-%D0%B2-%D0%BE%D0%BE%D0%BD-news788239.html", "text": "Politico, цитиран от \"Фокус\". Белият дом е добавил две високопрофилни жени, които са и посланички на САЩ, към списъка с кандидати за наследник на Ники Хейли в ООН – Джейми МакКорт и Кели Найт Крафт, твърдят двама висшестоящи представители на президентската администрация – пише американското електронно издание Двамата представители завиха, че президентът Доналд Тръмп е склонен да избере жена за поста и – макар да подчертаха че процесът е все още в ранен етап – че те се стремят да изберат някой, който вече е част от администрацията. „Толкова е трудно да се получи разрешение за сигурност, така че има склонност да се вземе някой, който е вече в системата“, заяви един от тях. Друг представител, от Държавния департамент, потвърди това мнение. „Ако тръгнете да избирате някой, който не е в правителството, те ще трябва да преминат през куп документи за проверка на миналото, финансово проучване и това може да отнеме известно време“, заяви представителят. „Белият дом определено търси някой, който вече работи в правителството, за да бъде малко по-сигурен изборът“. МакКорт, американският посланик във Франция и Монако, е бивш корпоративен адвокат и главен изпълнителен директор на „Лос Анджелис Доджърс“. Тя също така е изпълнявала функцията на съпредседател на кампанията на Доналд Тръмп за Калифорния и президентът я номинира за сегашната ѝ позиция през август 2017. „Тя свърши страхотна работа като посланик, както и Кели Крафт“, заяви висшестоящият представител на администрацията. „Те са опитни, интелигентни и склонни на пътувания“. Крафт, американският посланик в Канада, е съпруга на милиардера въглищен барон и значителен донор на Републиканската партия Джо Крафт. Тя е първата жена, която служи като посланик в Канада и е служила като алтернативен делегат в ООН в администрацията на Джордж Буш-младши. Наскоро тя работи с администрацията на Тръмп за изработване на споразумението между САЩ, Мексико и Канада, което повиши активите ѝ значително. Нейният опит в ООН я прави малко по-сериозен кандидат за позицията и тя е, към този момент, по-обсъждана отколкото е МакКорт. Сподели:", "date": "2018.10.13", "title": "Белият дом предлага две посланички на мястото на Ники Хейли в ООН"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BB%D0%B0%D0%BC%D0%BD%D0%B0-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news788307.html", "text": "Сигнал за инцидента е подаден към 19.45 часа тази вечер. На място веднага са изпратени екипи на пожарната. Районът е отцепен от полицейски сили, посетителите на заведението са евакуирани. По първоначални данни няма пострадали хора. Гасителните действия продължават, огънят е обхванал покривната конструкция на ресторанта. Тепърва ще се изясняват и причините за възникналия инцидент. Пожар е възникнал в столично заведение на бул. „Евлоги Георгиев”, съобщиха от МВР. Сподели:", "date": "2018.10.13", "title": "ОТ ПОСЛЕДНИТЕ МИНУТИ! Пламна заведение в центъра на София"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%BC%D1%8A%D0%B6-%D1%87%D0%B0%D0%BA%D0%B0%D1%89-%D0%B7%D0%B0-%D0%B1%D0%B5%D0%BB%D0%BE%D0%B4%D1%80%D0%BE%D0%B1%D0%BD%D0%B0-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B0%D1%86%D0%B8%D1%8F-news788240.html", "text": "Адриан Петков, един от българите, чакащи за белодробна трансплантация, е починал в Правителствена болница, съобщи БНР. Младият мъж беше включен в листата от чакащи към Изпълнителната агенция по трансплантации през февруари тази година. Сподели:", "date": "2018.10.13", "title": "Почина мъж, чакащ за белодробна трансплантация"}
{"url": "https://pik.bg/%D0%BF%D1%80%D0%B8%D1%8F%D1%82%D0%B5%D0%BB-%D0%B8%D0%BB%D0%B8-%D0%B2%D1%80%D0%B0%D0%B3-%D1%88%D0%B5%D1%81%D1%82-%D0%B1%D0%BE%D0%BB%D0%B5%D1%81%D1%82%D0%BD%D0%B8-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D1%8F-%D0%B2-%D1%85%D1%80%D0%B0%D0%BD%D0%B5%D0%BD%D0%B5%D1%82%D0%BE-news788225.html", "text": "– над 25%, дори над 50% от първоначалното тегло. Видът на болния от анорексия е ужасяващ за околните, но не и за него самия! Тялото е кожа и кости, мускулите се стопяват, при жените изчезват формите на женствеността (но това е и целта). Скулите хлътват, очите се обграждат с тъмни кръгове. Общият вид е като на болен. Потърпевшият обаче все още е убеден, че е много дебел и се чувства удовлетворен, когато успява да надвие чувството си на глад. – това е и най-важния симптом. Става дума за строго ограничаване на храната, което обикновено започва с лека диета за сваляне на няколко килограма. Болният се срамува от чувството си на глад и води ожесточена борба с него. Интересът към храната обаче продължава, болният мисли не- прекъснато за ядене, събира рецепти, дори готви…но за другите. Начинът на хранене при страдащите от анорексия е характерен: стриктно подбират храната, хапват малки порции… Ако решат, че са яли много, си предизвикват повръщане. , което е спиране на менструационния цикъл при жените. Често това е първият симптом, както и най- трудно изчезващият. Най-важното е болните от анорексия да бъдат поети от психотерапевт. Болестта сериозно застрашава живота им, но също така разстройва общуването им с хората, както и сексуалния им живот. Трябва да се има предвид, че оздравяването е бавно и трудно. започва рязко, не може да бъде преодолян и кара болният да яде до призляване и повръщане. се изразява в трескаво поглъщане на храна. Обикновено става бързо, без почивки, извън часовете за хранене и тайно от другите. (тестени и макаронени изделия, шоколад, сладкиши), които са много засищащи. Количеството е огромно, качеството е без значение. Повръщането се предизвика нарочно, но може да стане автоматично с времето. от остри физически болки и най-вече от чувство на вина и отвращение от себе си. Неразположението обаче бързо се забравя, което обяснява повтарящия се характер на кризите. е повод за изграждане на стратегии за контролиране на теглото: повръщане и употреба на различни слабителни, диуретични или потискащи апетита препарати. Честотата на пристъпите може да бъде от един- два на седмица до 15 на ден! Развитието на болестта е хаотично, периодите на булимия се редуват с периоди на ре- мисия. Намесата на психотерапевт е също така важна, както и при анорексията. Освен това двете болести могат да съществуват паралелно. Психологът трябва първо да излекува депресията, която често е характерна за булимията. Постъпването в болница не е задължително, но може да бъде наложително, ако депресивното състояние е тежко. Тук не става въпрос за задължителни кризи, а просто за склонност към преяждане при всяко хранене. Чувството на ситост (“ не ми се яде повече”) не играе ограничаваща роля и докато има храна на масата, вие се тъпчете! Това поведение често е свързано със семейни навици: у вас се яде много и вие сте длъжни да продължите традицията. Това води до увеличаване на теглото, дори до затлъстяване. Вече не различавате чувството на глад и бъркате нуждите на вашето тяло. Може да се каже, че вие не управлявате собственото си тяло, след като не можете да контролирате това, което поглъщате, нито да определите какво точно ви кара да ядете прекалено. И като последица сте обзети от депресия и самота. Не сте доволни как изглеждате и започвате да страните от другите. Нямате приятели, нямате любим човек, затваряте се в омагьосан кръг, който ви подтиква да търсите успокоение в това, което познавате най-добре: храната. Трябва да излезете от тази ситуация, да се отървете от влиянието на семейството си, да се опитате да бъдете самостоятелна личност и така да опознаете по-добре себе си. На този етап не ви се налага да се лекувате с лекарства, още по-малко да постъпвате в болница (освен ако здравето ви е застрашено, или пък вие самите желаете това, за да създадете дистанция между вас и семейството ви). Препоръчва се психотерапия, която ще ви позволи да осъзнаете вашата дълбока същност, която прикривате зад храната и свръхкилограмите. И когато дойде времето, сами да регулирате свое- то тегло (а не друг да го пра- ви вместо вас), вие ще сте спечелили битката! Този глад обаче се задоволява бързо и служи за претекст. Похапването става между храненията и може да трае целия ден! Обикновено не си приготвяте вкусно ястие, за което е необходимо време, а се нахвърляте върху лесно достъпни неща като сухи сладки, шоколад  или солети. А похапването съпровожда вашите ежедневни дейности: работа, чете- не, гледане на телевизия... В тези моменти физическото обездвижване е пълно. То е съпроводено и от усещане за самота. Фактът, че дори след бързото утоляване на чувство- то за глад вие продължавате да дъвчете е показателен за нещо друго: скука, лошо настроение, гняв, който „преглъщаме“ и др. Освен това похапването ви засища и вие не сте гладни във времето за хранене, така си спестявате конфликтите, които могат да възникнат между вас и вашите близки. Ако искате това да се промени, трябва да се вземете в ръце! Никой човек и никое лекарство не може да ви попречи да похапвате между храненията. Ако действително се чувствате потиснати от повечето килограми, консултирайте се с диетолог, който ще ви назначи отслабващ хранителен режим. Например, прочели сте, че от тях се пълнее, а не можете да си наложите ограничение. Тук е валидно правилото: „Или всичко, или нищо!“. Предпочитате по-скоро да се лишите изцяло от зачеркнатата храна, отколкото да полагате усилия за ограничаване на количеството. В дъното на проблема стои, разбира се, желанието да бъдете слаби. Оттук произлизат естествено семейните спорове, които могат да прераснат в конфликти, тъй като вашите близки са силно обезпокоени да не се разболеете от анорексия… Направете споразумение с вашите близки и се придържайте към него. Пресметнете внимателно броя килограми, които искате да смъкнете, разбира се, в рамките на разумното, съобразявайки се с вашите тегло и ръст. Помолете семейството ви да ви помогне в това начинание, при удобен случай да започне и то диета с вас. Не надхвърляйте предвидения брой килограми за сваляне. „Craving“-ът ( от to crave – изгладнявам ) е термин, който означава да имаш силна и спешна нужда да изядеш определена храна. Най-често срещаното и най-типично за жените е желанието за шоколад. „Сraving“ -ът се засилва в предменстуалния период, той обаче не изчезва задължително в началото на цикъла и може да бъде предвестник на по-сериозни нарушения като булимията. Добре е да знаете, че сладкото и шоколадът са естествени средства срещу стрес. Веществата, които съдържат, са успокояващи, особено що се отнася до емоциите. Според психолозите „craving“-ът е характерен за хора с ниско самочувствие и силна потребност от обич. Най-напред подобрете хранителния си режим, като добавите бавноразграждащи се захари: ориз, картофи, зеленчуци. Те успокояват чувството на глад и ви помагат да издържите до следващото хранене. При нужда добавете четвърто хранене: шоколад, сирене или зърнени храни. Не изхвърляй- те шоколада от вашето меню! Той предпазва от стреса. И накрая, не забравяйте да спортувате! Приятел за едни, враг за други, отхвърляна или обичана, храната или по-точно – отношението ни към нея, отразява емоционалното ни равновесие. Всъщност, зад всяко отклонение в храненето стои сериозен емоционален проблем. Сподели:", "date": "2018.10.13", "title": "ПРИЯТЕЛ ИЛИ ВРАГ? Шест болестни отклонения в храненето"}
{"url": "https://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D1%81%D0%B8-%D0%B3%D0%BE-%D0%B8%D0%B7%D0%BA%D0%B0%D1%80%D0%B0%D1%85%D0%B0-%D0%BD%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D1%81%D0%BF%D0%B8%D1%80%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news788241.html", "text": "Вандалите в Пловдив не спят. В район \"Тракия\" на булевард \"Шипка\", точно до кръговото с булевард \"Освобождение\", хулигани са си изкарали гнева върху спирката. Цялото стъкло на заслона е строшено и надраскано със спрей. Това е поредната счупена спирка в Пловдив. Последната такава беше само преди дни на улица \"Димитър Талев\" в квартал \"Кючук Париж\". Сподели:", "date": "2018.10.13", "title": "Вандали си го изкараха на поредна спирка в Пловдив"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%B8%D0%BC%D0%B5%D0%BE%D0%BD-%D0%B4%D1%8F%D0%BD%D0%BA%D0%BE%D0%B2-%D1%80%D0%B0%D0%B7%D0%B1%D0%B8-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D1%82%D0%B0%D0%BD%D0%B4%D0%B5%D0%BC%D0%B0-%D0%B8%D0%B2%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0-%D0%B4%D0%B0%D0%BD%D1%8A%D1%86%D0%B8-news788251.html", "text": "- Действително г-н Костов връща лентата назад 10-12 години – и по темата за плоския данък, и по темата как да се разпределя бюджетът. Смятам, че и на двете теми не им е сега времето. Това, което е важно за българския бизнес и за българската икономика е стабилност, определено данъчна стабилност и стабилност в регулациите. Сега един такъв разговор, особено идвайки отдясно за въвеждане или по-точно за връщане на прогресивния данък след 10-12 години успешна политика с плоския данък, ще въведе една значителна несигурност. Не му е сега времето нито да се говори, нито да се прави. Относно темата за бюджетни излишъци, които за радост нашият бюджет има тази година, дали това е работа на министерски съвет, дали някой друг трябва да определя тези излишъци, виждаме, че тази тема се поема вече от президентството през тази седмица. Това как може да стане въобще не е ясно и дори дали е конституционно, защото дори по време на годината, месец по месец разбира се, министерство на финансите показва какви са излишъците или дифицитите разбира се, но това е месечно изпълнение и не може във всеки месец да има някакво ново условие и да се казва има излишък и парламентът да казва как да го изразходва. Първо, това е несериозно и второ противоречи на Закона за държавния бюджет. - От една страна в момента за поредна година това е сезонът за следващия бюджет. Бюджетът за тази, а и за следващата година се развива добре и изведнъж излизат апетитите. Така че първата тема е кой да преразпределя бюджетния излишък. Тази тема обикновено се поема и то не само в България, а въобще в Европа, за по-прогресивни данъци, за премахването на плоския данък и за налагането на прогресивен данък. Това обикновено е лява тема, това ходи на социалистите да го говорят. Когато се говори отдясно или от така нареченото дясно е изненадващо. Първо плоският данък е дясна политика в света и второ – той в България се е доказал като успешен начин за събиране на бюджетни средства. Така че наистина е интересно, защо темата се появява сега и се появява оттам и се появява, вече започваме да я чуваме и от президентските съветници. Целта е по-скоро, предполагам, с идващи избори. - Според мен това е популистки ход. Такива ходове, особено във време на добруване, на добро бюджетно изпълнение тази година, имат някаква друга цел. Целта не е по-високо усвояване на данъчни приходи. Пак казвам – за мен е изненадващо, защото обикновено във време на излишъци, както имаме сега, разговорът би трябвало да бъде как тези излишъци да се разпределят така, че икономиката да върви по-напред, което между другото е тема на г-н Костов и неговите анализи трябва повече да се занимават как икономиката да върви напред и как да има по-добро преразпределяне – например на големите инфраструктурни проекти между Северна и Южна България и как в Северна България да се развива икономиката. Това според мен е важна тема. Темата как да се определя данъчното изпълнение и какви да са данъците в България, в момента изваждането ѝ на дневен ред пречи на икономиката и пречи на бизнеса в България. От тази гледна точка наистина е един вид пръчка в колелото на българската икономика. - Точно така излиза. Всъщност това е изненадата, че обикновено по време на бюджетна процедура излиза такава тема отляво е разбираемо. Тя излиза и в други европейски страни. Обаче ако излиза и отляво, и от старото дясно, това вече е наистина изненада. Според мен тази изненада или това поведение има друга цел и целта не е просто по-добре да се развива данъчната политика на България. Затова е хубаво по тази тема да се чуят и други гласове и те да кажат смисленото – икономиката върви добре, бюджетното изпълнение върви добре, да запазим тази стабилност в България и да не се намесваме в теми, на които не им е времето. Сподели:", "date": "2018.10.13", "title": "САМО В ПИК! Симеон Дянков разби пред медията ни тандема Иван Костов и Румен Радев за данъците: Искат несигурност в държавата, синхронът им е учудващ"}
{"url": "https://pik.bg/%D0%BE%D1%81%D0%B8%D0%BD%D0%BE%D0%B2%D0%B8%D1%85%D0%B0-%D0%B8%D0%BB%D0%B8-%D0%BD%D0%B0%D1%81%D1%82%D0%B0%D0%BD%D0%B8%D1%85%D0%B0-%D0%B2-%D0%BF%D1%80%D0%B8%D0%B5%D0%BC%D0%BD%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%B2%D1%81%D0%B8%D1%87%D0%BA%D0%B8-%D0%B4%D0%B5%D1%86%D0%B0-%D0%BE%D1%82-%D0%B4%D0%BE%D0%BC%D0%B0-%D0%B7%D0%B0-%D0%BC%D0%B5%D0%B4%D0%B8%D0%BA%D0%BE%D1%81%D0%BE%D1%86%D0%B8%D0%B0%D0%BB%D0%BD%D0%B8-%D0%B3%D1%80%D0%B8%D0%B6%D0%B8-%D0%B2--news788243.html", "text": "Всички деца от дома за Медикосоциални грижи в Ямбол вече са осиновени или са настанени в приемни семейства. Така се спира отглеждането на бебета и малки деца в тази институция. В момента на територията на ямболска област има 29 приемни семейства, но са необходими още най-вече за деца от 0 до 3 години, уточни Гергана Кръстева от отдела по приемна грижа. \"Поне в Ямболска област това са най-честите изоставяния в момента – след като го роди, майката заявява категорично нежеланието си да се грижи за него поради различни причини. Понякога може и да избяга от болницата и да го остави и социалните работници от Закрила на детето имат няколко дни да намерят то къде да живее“, каза Кръстева пред БНР. Статистиката сочи, че в региона професионални приемни семейства стават семейства със собствени деца. Сподели:", "date": "2018.10.13", "title": "Осиновиха или настаниха в приемни семейства всички деца от дома за Медикосоциални грижи в Ямбол"}
{"url": "https://pik.bg/%D0%B2%D0%BC%D1%80%D0%BE-%D0%B4%D0%BF%D0%BC%D0%BD%D0%B5-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B8-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B2%D0%BA%D0%B0%D1%80%D0%B0%D1%85%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B2-%D0%BF%D0%BE-%D0%B3%D0%BE%D0%BB%D1%8F%D0%BC%D0%B0-%D0%B8-%D0%BF%D0%BE-%D0%BE%D0%BF%D0%B0%D1%81%D0%BD%D0%B0-%D0%BA%D1%80%D0%B8%D0%B7%D0%B0-news788247.html", "text": "„Плюс Инфо“, цитирана от \"Фокус\". Република Македония навлиза в обществена, икономическа и политическа криза. С неспособността да се управляват политическите процеси, да се изпълнят резултатите, които се дадоха и които са нужни на гражданите, правителството и Зоран Заев вкараха държавата в по-голяма и по-опасна криза. Това е правителство с изгубена легитимност, правителство което за година и половина буквално не изпълни нито един резултат. Договорът с Гърция е параванът, зад който се движи грабежът на десетилетието, заяви председателят на ВМРО-ДПМНЕ Християн Мицковски, предава скопската електронна медия „Кризата не е пречка да продължат търговете за хората от властта, да има 5.3 милиона евро за търг за учебници, който виждаме че се провежда в няколко нови продължения, да се случват кървави търгове в здравеопазването, престъпни иновации, онези трагикомични търгове за лубриканти от 1.5 милиона евро, които правителство представи като борбата за здравето на гражданите, а в същото време болните чакат за инсулин в болниците, а в операционните зали няма дори превръзки. Бизнесите на фамилията на властта стават все по-големи, докато приходите на обикновените граждани намаляват. Казваха, че са за правосъдие, но властта освен да прави политически преследвания, бяга от предложението за нова прокуратура, която истински да се бори против престъпността и корупцията, а бяга, защото престъпността е в самата власт“, заяви Мицковски. Според него няма директни чуждестранни инвестиции, няма нови работни места, нито пък 500 евро средна заплата, няма по-големи пенсии, по-добри условия за студентите, няма възвръщаемост на ДДС, нито по-голяма подкрепа за земеделците. Той посочи, че ВМРО-ДПМНЕ е против договора за името с Гърция и така ще остане. „Източникът на кризата, която сега се случва, не е отхвърленият договор с Гърция, не е нито пропадналият референдум, а е самата власт и Зоран Заев, които трябва да си отидат, за може Македония да победи. А ви уверявам, че със силата на народа и общата мъдрост и решителност, Македония ще победи и всички заедно ще се преборим за стабилност, европейско бъдеще и съхранено достойнство“, посочи Мицковски. Сподели:", "date": "2018.10.13", "title": "ВМРО-ДПМНЕ: Правителството и Зоран Заев вкараха държавата в по-голяма и по-опасна криза"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D0%BE%D0%BD%D0%BD%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D0%B4%D0%B0-%D1%80%D0%B5%D0%B0%D0%BD%D0%B8%D0%BC%D0%B8%D1%80%D0%B0-%D0%B4%D0%BE%D0%BD%D0%BE%D1%80%D1%81%D0%BA%D0%B0%D1%82%D0%B0-%D1%81%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B0-news788254.html", "text": "България започва национална информационна програма, за да реанимира донорската си програма, каза заместник-министърът на здравеопазването Бойко Пенков и допълни, че у нас все още има негативно отношение към донорството. „Една от основните причини е наличието на една нова декларация, към която всички страни се присъединяват за забрана на трафик на органи и трансплантационен туризъм, което кара повечето държави-членки да правят откази за български граждани да получават органи в техни трансплантационни центрове. Това означава, че България трябва задължително да реанимира нейната донорска програма, така че да може да стигнем минимум ниво от 10 донора на милион население, за да можем да получим възможността българите да имат достъп до такъв тип грижа, лечение и да имаме право да ползваме чужди трансплантационни центрове, при положение, че сме достоен член на семейството на „Евротрансплант“. Заместник-министърът на здравеопазването Бойко Пенков коментира, че състоянието на починалия Адриан Петков, който чакаше за белодробна трансплантация, е било тежко и не е позволявало извършването на трансплантация. Младият мъж беше включен в листата от чакащи към Изпълнителната агенция по трансплантации през февруари тази година. Сподели:", "date": "2018.10.13", "title": "България започва национална информационна програма, за да реанимира донорската си програма"}
{"url": "https://pik.bg/%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BD%D0%B0-%D1%81%D0%B0%D1%89-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%B8%D0%BC%D0%B0%D0%BB%D0%BE-%D0%BB%D0%B8-%D0%B5-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B7%D0%B0%D0%B3%D0%BE%D0%B2%D0%BE%D1%80%D0%B0-news788250.html", "text": "The Washington Post, цитирано от \"Фокус\". Демократическата партия отправи искане към президентската администрация на Доналд Тръмп да обяви всичко, което знае за изчезването на Джамал Хашоги, журналист, за който се смята, че е бил убит от саудитски агенти, след като е влязъл в консулството на Саудитска Арабия в Истанбул, пише американското електронно издание Тръмп вече обяви, че иска случаят да бъде разнищен и да се разбере какво се е случило с Хашоги и много членове на американския Конгрес отправиха сериозни заплахи към правителството на Саудитска Арабия, в случай че се разбере, че то е организирало убийството. Но няколко демократи намекнаха, че вярват че американското правителство може и да е било наясно с плановете на Саудитска Арабия предварително. Членовете на Камарата на представителите Марк Покан (Уисконсин) и Ро Кана (Калифорния) са инициирали подписка, която иска американското разузнаване да разкрие дали е имало информация за плановете и дали е предупредило Джамал Хашоги. „Имайки предвид дълбоките отклонения на това потенциално престъпление, предварителното знание от страна на САЩ за плановете на Саудитска Арабия да задържи Хашоги и дали американското разузнаване е извършило своя дълг да предупреди (Хашоги), ние възнамеряваме да използваме пълната сила на конгресния контрол и разследващите сили, за да се сдобием с тези въпроси, ако никой не ни ги даде“, заявиха законодателите в писмо към директора на Националното разузнаване Дан Коутс. Сподели:", "date": "2018.10.13", "title": "Демократическата партия на САЩ скочи срещу разузнаването: Имало ли е информация за заговора срещу саудитския журналист"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BC%D1%8A%D0%BA%D0%B0-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B0%D1%82%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D0%BC%D1%80%D0%B5%D0%B6%D0%B0%D1%82%D0%B0-%D0%BB%D0%B5%D1%82%D0%B8-%D0%B0%D0%BD%D0%B3%D0%B5%D0%BB%D0%B5-news788318.html", "text": "Това е за теб, тате. Това написа в профила си във Фейсбук почерненият баща на жестоко убитата  телевизионна водеща Виктория Маринова - Георги. Сърцераздирателниият пост всъщност е писан от Цвета Кирилова. Бившата водеща по БНТ, която от години се занимава с благотворителност, е озаглавила посветения на Виктория текст \" В този свят демоните не се церемонят да маскарят и убиват Ангели. Жалко, че тези безбожници, досущ като опекуна си, не знаят какво записват в книгата на кармата за себе си, поколенията след себе си и роднините си. Страховито е! Пътувай, Ангеле! Лек полет във висините, мило и смело момиче!\". Да си добър днес е постижение. Да се зап азиш чист от всичко негативно и то да не ти повлияе е проява на рицарска смелост. Отиде си един Ангел, пазител на доброто. Бял и много красив. Сподели:", "date": "2018.10.13", "title": "СТРАШНА МЪКА! Бащата на убитата Виктория разплака мрежата: Лети, Ангеле!"}
{"url": "https://pik.bg/%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D0%B4%D0%BE%D0%BF%D1%83%D1%81%D0%BD%D0%B0%D1%82%D0%B0%D1%82%D0%B0-%D1%80%D0%B5%D1%81%D1%82%D0%B8%D1%82%D1%83%D1%86%D0%B8%D1%8F-%D0%BD%D0%B0-%D0%B8%D0%BC%D0%BE%D1%82%D0%B8-%D0%BA%D0%B0%D1%82%D0%BE-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%8F%D0%B2%D0%BE%D1%80%D0%BE%D0%B2-%D0%B1%D0%B5%D1%88%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D0%B3%D1%80%D0%B5%D1%88%D0%BA%D0%B0-news788252.html", "text": "БСП - София Реституцията на имоти като къщата на Пейо Яворов беше огромна грешка, която държавата допусна преди години. Това заяви лидерът на БСП - София Калоян Паргов по повод новината, че къщата, в която е живял българският поет и революционер, е обявена за публична продан от частен съдебен изпълнител, съобщиха от пресцентъра на . „БСП винаги е настоявала да не се допуска реституиране на такива имоти, като къщата на Пейо Яворов. Държавата трябваше да търси други механизми за обезщетяване на собствениците. Какво по-голямо доказателство за правилността на нашата позиция от това, което се случи с къщата на Яворов? Този лош и срамен пример трябва да е сигнал за управляващите не само в Столична община. Мисля, че е крайно време и Министерството на културата да помисли за трайно разрешаване на проблема със собствеността на подобни имоти и запазването на културно-историческото наследство\", коментира Калоян Паргов. „Сега е много важно да бъдат осигурени средства, с които къщата музей да бъде ремонтирана, a сбиркатa - реставриранa\", добави той. Според Калоян Паргов един от най-големите български поети на ХХ век, какъвто е Пейо Яворов, не заслужава подобно безотговорно отношение от следовниците си. Още повече, че в началото на 2018 г. беше отбелязана 140-ата годишнина от рождението му. „През 2018 г. честваме и 105 години от основаването на Съюза на българските писатели. Предвид тези две годишнини, не можем да допуснем къщата-музей на Пейо Яворов, която е един от културните символи на София, да бъде продадена на публичен търг от частен съдебен изпълнител\", коментира още Калоян Паргов. „С колегите от групата на БСП настояваме Столичният общински съвет да разгледа доклад с предложение за закупуване на тази къща. След като управляващите в Столична община харчат толкова много средства за ремонт на инфраструктурата, мисля, че ще намерят един милион, за да откупят този символ на културата в града ни. Управляващите постоянно твърдят, че културно-историческото наследство е важно и трябва да бъде пазено. Ето, че дойде момент, в който трябва да го докажат и с действията си\", каза още Паргов. Сподели:", "date": "2018.10.13", "title": "Калоян Паргов: Допуснатата реституция на имоти като къщата на Яворов беше огромна грешка"}
{"url": "https://pik.bg/%D1%8E%D0%BD%D0%BA%D0%B5%D1%80-%D0%BE%D1%80%D0%B1%D0%B0%D0%BD-%D0%BD%D1%8F%D0%BC%D0%B0-%D0%BC%D1%8F%D1%81%D1%82%D0%BE-%D0%B2-%D0%B5%D0%BD%D0%BF-news788245.html", "text": "Това заяви председетелят на Европейската комисия Жан-Клод Юнкер пред френско издание, цитирано от Нова телевизия. \"Независимо че аз уважавам този човек, виждам голяма несъвместимост между неговите думи и християндемократичните ценности, върху които е базирано семейството на ЕНП. Освен ако той не гарантира, че ще спазва ценностите и програмата на ЕНП\", допълни Юнкер. По думите му не за първи път предвиждат черни сценарии за ЕС. Жан-Клод Юнкер категорично осъди и поведението на Вишеградската четворка по отношение на мигрантите. Унгарският премиер Виктор Орбан и неговата партия нямат повече място в Европейската народна партия /ЕНП/. Сподели:", "date": "2018.10.13", "title": "Юнкер: Орбан няма място в ЕНП"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%BA%D0%B0%D1%82%D0%BE-%D0%BF%D1%80%D0%BE%D1%80%D0%BE%D0%BA-%D0%B7%D0%B0-%D1%81%D1%8A%D0%B6%D0%B0%D0%BB%D0%B5%D0%BD%D0%B8%D0%B5-%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0-%D0%B7%D0%B0%D0%B5%D0%BC%D0%B5-%D0%B8%D0%B7%D1%86%D1%8F%D0%BB%D0%BE-%D0%BF%D0%BE%D0%B3%D1%80%D0%B5%D1%88%D0%BD%D0%BE-%D1%80%D0%B5%D1%88%D0%B5-news788317.html", "text": "\"Имам голямото притеснение и съм почти сигурен, че за съжаление предстои България да вземе едно изцяло погрешно решение в областта на самолетите,\" заяви Росен Плевнелиев в ефира на телевизия \"България он еър\". \"Аз виждам в решението за това дали ще се купи един или друг самолет и геополитика. На източния фланг на НАТО (Румъния, Полша, Гърция, Турция) има само Ф-16  и няма \"Грипен\". Ако нещо се случи на изток от България, тя трябва да може да допринесе за своята и за колективната сигурност,\" уточни бившият държавен глава. \"Има държави и с \"Грипен\", но те не са на източния фланг, а в Централна Европа. Друг е въпросът какви са техните коментари относно това доколко те са доволни от тези изтребители. Ако се закупи Ф-16 ние влизаме в клуба на тези, които ще имат способности заедно със своите съседи да бъдат максимално ефективни, ако нещо се случи. Ф-16 е машина, на която можете да закачите и възможно най-съвременното оборудване,\" уточни Росен Плевнелиев. \"Считам, че Ф-16 е по-добър избор от геополитическа гледна точка, от гледна точка на способности и самочувствие на нашата армия и заставам с името си зад това. Но очаквам, за съжаление, да бъде взето друго решение,\" заяви бившият държавен глава като уточни, че очаква страната ни да закупи една \"бутикова система\" като \"Грипен\", която дългосрочно няма да свърши работата, която се очаква от нея. Сподели:", "date": "2018.10.13", "title": "КУЛТОВ! Плевнелиев като пророк: За съжаление предстои България да заеме изцяло погрешно решение за изтребителите"}
{"url": "https://pik.bg/%D0%BA%D1%80%D1%8A%D0%B2-%D0%BA%D1%80%D0%B0%D0%B9-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%BA%D0%BE%D0%BB%D0%B0-%D0%B8%D0%B7%D1%85%D0%B2%D1%8A%D1%80%D1%87%D0%B0-%D0%BE%D1%82-%D0%BF%D1%8A%D1%82%D1%8F-%D0%B8-%D0%BF%D0%B0%D0%B4%D0%BD%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news788314.html", "text": "ОДМВР - Благоевград. 35-годишен мъж е загинал при катастрофа на пътя между село Лиляново и град Сандански. Това съобщиха от По първоначална информация инцидентът е станал около 13.30 часа днес на пътя между село Лиляново и град Сандански. 35-годишният водач на лек автомобил „Шкода Фабия” се е движил към град Сандански. На десен завой е изгубил контрол над автомобила, излязъл е в дясно от пътното платно, ударил се е в крайпътен скат и се е преобрърнал по таван. При инцидента водачът на автомобила, който е от град Сандански, е починал на място. Сподели:", "date": "2018.10.13", "title": "КРЪВ КРАЙ САНДАНСКИ! Кола изхвърча от пътя и падна по таван, има загинал"}
{"url": "https://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D0%B8-%D1%8F%D0%BF%D0%BE%D0%BD%D0%B8%D1%8F-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D0%BC%D0%B5%D0%BC%D0%BE%D1%80%D0%B0%D0%BD%D0%B4%D1%83%D0%BC-%D0%B7%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%B2-%D0%BE%D1%82%D0%B1%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B0%D1%82%D0%B0-%D1%81%D1%84%D0%B5%D1%80%D0%B0-news788215.html", "text": "От Министерството на външните работи на Украйна съобщиха, че украинската страна е подписала меморандум за сътрудничество и обмен в сферата на отбраната с Япония, съобщава „112 Украйна“, цитирани от „Газета“. Уточнява се, че споразумението е било постигнато в хода на първите двустранни консултации между представители на двете страни по въпросите на безопасността, които са се провели в Токио на 12 октомври. Отбелязва се, че са били обсъдени въпроси, свързани с политиката на безопасност и отбрана, ситуацията с безопасността в регионите и двустранното сътрудничество. Представителите на двете страни, също така, са постигнали споразумение за продължаване на аналогичните консултации. Сподели:", "date": "2018.10.13", "title": "Украйна и Япония подписаха меморандум за сътрудничество в отбранителната сфера"}
{"url": "https://pik.bg/%D0%BF%D1%80%D0%BE%D1%88%D0%B5%D0%BD%D0%BA%D0%BE-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%B7%D0%B0-%D0%BF%D0%BE-%D0%B1%D1%8A%D1%80%D0%B7%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-news788222.html", "text": "РИА Новости, цитирана от \"Фокус\". Президентът на Украйна Петро Порошенко се надява, че промените в конституцията на страната, които ще закрепят евроатлантическите стремежи на украинския народ, ще бъдат приети в скоро време, съобщава пресслужбата на президента, след неговата реч в Херсонската област, предава По-рано парламентът на Украйна изпрати президентски законопроект за промени в конституцията на експертиза в Конституционния съд на страната. „Преди няколко седмици, украинската Върховна Рада подкрепи предложенията на президента за промяна на конституцията относно укрепването на европейския и евроатлантическия избор на украинския народ. 321 гласуваха „За“. Повече от нужното конституционно мнозинство е твърда гаранция, че в близко време тези изменения в конституцията ще бъдат приети“, заяви Порошенко. Сподели:", "date": "2018.10.13", "title": "Прошенко настоява за по-бързи промени в Конституцията"}
{"url": "https://pik.bg/%D0%BA%D0%BE%D1%80%D0%B0%D0%B1-%D0%BF%D0%BE%D0%B4-%D0%BF%D0%B0%D0%BD%D0%B0%D0%BC%D1%81%D0%BA%D0%B8-%D1%84%D0%BB%D0%B0%D0%B3-%D0%BF%D0%BE%D1%82%D1%8A%D0%BD%D0%B0-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D1%80%D0%B8%D0%BC-news788233.html", "text": "В Черно море през изминалата нощ потъна кораб, превозващ скрап и плаващ под панамски флаг. Екипажът е спасен, никой не е пострадал, предават ТАСС и БТА. Пресслужбата на руската Федерална агенция за морския и речния транспорт съобщи, че корабът се е наклонил опасно на една страна и е потънал на 50 морски мили от брега на Кримския полуостров, в международни води. Капитанът е успял да поиска помощ. Екипажът, състоящ се от граждани на Турция и Азербайджан, се е прехвърлил на спасителен сал и е бил спасен от намиращ се в района танкер, който плава за Новоросийск. Предполага се, че причината за рязкото накланяне на кораба е разместване на товара. Според Морския спасителен център в Севастопол корабът е превозвал скрап за Турция. Сподели:", "date": "2018.10.13", "title": "Кораб под панамски флаг потъна в Черно море край бреговете на Крим"}
{"url": "https://pik.bg/%D0%B1%D0%BB%D0%B8%D0%B7%D0%BE-4-000-%D1%81%D1%8A%D1%81%D1%82%D0%B5%D0%B7%D0%B0%D1%82%D0%B5%D0%BB%D0%B8-%D1%81%D0%B5-%D0%BE%D1%87%D0%B0%D0%BA%D0%B2%D0%B0-%D0%B4%D0%B0-%D1%81%D0%B5-%D0%B2%D0%BA%D0%BB%D1%8E%D1%87%D0%B0%D1%82-%D0%B2-%D0%BC%D0%B0%D1%80%D0%B0%D1%82%D0%BE%D0%BD%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B5%D1%82%D0%BE-%D0%B8-%D0%BC%D0%B0%D1%80%D1%88%D1%80%D1%83%D1%82%D0%B0-%D0%BD%D0%B0-%D1%81%D1%8A%D1%81%D1%82-news788219.html", "text": "Рекордните близо 4 000 професионални бегачи и аматьори се очаква да се включат в юбилейния 35-и Маратон на София. Събитието трябва да се проведе на 14 октомври (неделя), съобщава Нова телевизия. Дистанциите, по които ще се състезават бегачите са няколко – между 3 км и 42.195 км. За първи път на състезанието ще присъства и делегат на Международната лекоатлетическа асоциация (IAAF), който трябва да оцени проявата и да даде препоръка, за да бъде включено състезанието във веригата на маратоните с бронзов етикет на IAAF (IAAF Bronze Label), каквото е желанието на организаторите. Паркираните по трасето на маратона автомобили ще бъдат принудително преместени. Движението на колоездачи по маршрута на бягането също е забранено. Сподели:", "date": "2018.10.13", "title": "Близо 4 000 състезатели се очаква да се включат в Маратона на София. Ето и маршрута на състезанието"}
{"url": "https://pik.bg/%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B0%D1%82%D0%B0-%D0%BD%D0%B0-%D1%81%D1%83-%D1%81%D1%82%D0%B0%D0%BD%D0%B0-%D0%BD%D0%B0-130-%D0%B3%D0%BE%D0%B4%D0%B8%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news788289.html", "text": "Всекидневно минаваме край Софийския университет „Св. Климент Охридски“, но рядко забелязваме неговата красота. Сградата на Ректората е една от емблематичните архитектурни гордости на столицата. Не по-малко интересна е Университетската библиотека. Тази година тя има юбилей – става на 130 години! По този повод доц. Владислав Господинов преподавател във Факултета по педагогика, откри своя фото изложба. Освен неговите кадри, направени през последните години, в експозицията присъстват и редки архивни фотографии – дело на Божидар Карастоянов, пише Бинар. - Първата ми среща с библиотеката беше в първи курс и беше много студена в буквалния смисъл на думата – през зимата на 1997 г. Тогава, поради всеобщата криза в страната, в сградата също нямаше отопление, но въпреки това беше пълна с читатели, дебело облечени, с шапки, шалове, с ръкавици, премръзнали, но четящи и пишещи. 21 години по-късно нещата изглеждат по-различно. Библиотеката – съхранена, но и модернизирана, е в центъра на честването на 130-ата си годишнина и на Алма Матер. И това е напълно логично – университет без библиотека няма как да съществува. Част от тези прояви е и фотоизложбата „Университетската библиотека през обектива на двама фотографи“. Тя включва около 35 мои цветни фотографии и няколко черно-бели архивни кадри от Божидар Карастоянов (1903 – 1956). Така се оформи едно своеобразно партньорство през времето и пространството – чрез моста на фотографиите на библиотеката. Карастоянов усъвършенства уменията си в Париж и е част от най-старата фотографска фамилия в България, а заедно с това и придворен фотограф. Кадрите, които прави, са от 1934 година –  по повод откриването на сградата на библиотеката, на което присъства и Н.В. Цар Борис III, Н.В. Царица Йоанна и др. За съжаление, през следващите повече от 7 десетилетия са правени само снимки на завършващи випуски, подредени на стълбището, а също и на служители в кабинетите. Липсват кадри в по-общ план или по-детайлни такива. - Отговорът е – един повод и много други причини. Поводът е навършващите се на 29 октомври 2018 г. 130 години от създаването на първата университетска библиотека в България. А причините са наистина много: сградата, освен една от най-красивите библиотечни сгради (според  една от класациите е на 25-то място в света и на първо в страната), сама по себе си има и изключително интересна архитектура. Без компютър и други модерни за нас инструменти, „въоръжени“ с въображението и майсторството си, архитектите – професорите Димитър Цолов и Иван Васильов, както и строителите, създават творба, която и днес възхищава. Предизвикателство при заснемането на сградата е много малкото, недостатъчно отстояние спрямо околните сгради – библиотеката е сгушена сред разперената като птица сграда на Ректората на Алма Матер и дома на първия ректор – проф. Ал. Теодоров-Балан. Преди построяването на Южното крило на Ректората от стълбището й се е разкривала прекрасна панорама към Витоша. Днес то е отново така зорко пазено от двата лъва, държащи сфери-символ на универсалното знание (автор на лъвовете е скулпторът проф. Любен Димитров). Нетрадиционните черти на сградата – приблизителен квадрат с ротонда в средата, свързана с коридори в четирите посоки, а между тях т.нар. английски двор и извитите форми на фасадата, са в състояние да променят фотоканоните. Интериорът е не по-малко впечатляващ и създава чувство за изключителен уют. Но неповторимото усещане за тази библиотека произтича и от това, че въпреки превратностите на времето, тя е съхранена като материална база и традиции от хората, работили и работещи за нея. Заедно с това по елегантен начин са вписани най-новите тенденции в библиотечното дело – и като технически възможности и като подходи на работа. - Цветните фотографии, включени в изложбата, са направени през последните 10 години и в движение, напълно естествено, т.е., без някаква предварителна подготовка, за да бъде „хванат мигът“. Снимал съм при всякакви условия – през деня и през нощта, в сняг и в слънце и т.н. Основната идея в сюжетния замисъл на изложбата е движение чрез образите през пространствата – отвън (фасадата), навътре – през читалните, до хранилищата и през времето – от вчера към днес. Кадрите не са обработвани със специализиран софтуер – противник съм на употребата му, тъй като фотографията е сама по себе си друга реалност, която няма нужда от някакво надграждане, особено когато става въпрос за подобни по-класически изложби. За мен намеса е допустима само от гледна точка на това, да се приближи и да е максимално съответен на реалността кадърът. Или много видимо се различава от реалността с оглед определен художествен ефект. Другото подсказва за недобре свършена работа от страна на фотографа, но е и измама спрямо зрителя. Също така, много държа на текста към кадрите – тандемът образ-слово, който помага за постигането на цялостно въздействие. Изложбата не би могла да стане реалност без вдъхновяващото партньорство на екипа на Университетска библиотека, ръководен от директора доц. д-р Анна Ангелова. След като изложбата беше експонирана в централното фоайе на Ректората, предстои да бъде изложена и в други университетски сгради в София и в страната по време на юбилейната 2018/2019 академична учебна година. - Да, студентите-читатели, не само използват само прагматично функциите на библиотеката, но я възприемат като свой дом – буквално. Много от тях прекарват по цели дни, а дори почти и нощи, за да подготвят дипломна работа, дисертация, реферат или друг проект, върху който работят. А работното време е удължено – до 23,00 часа. Свободни места в студентската читалня през деня трудно могат да бъдат намерени. Във фоайето на сградата често се организират изложби, немалка част от тях посветени на различните книжни сбирки, на пътя им към библиотеката и през времето, хората, които са свързани с тях и т.н. Важното е да има желание, тогава всичко се научава, но читателите ни са любознателни като цяло. А относно реакциите на читателите по отношение на изложбата – получих много положителна обратна връзка от няколко от тях, но особено впечатляващи бяха случайно дочути реплики от посетители. Като цяло, основното впечатление е, че добре познатата сграда на библиотеката е представена чрез фотографиите по начин, който не е гледан от публиката до момента. - Сградата на българската Алма Матер (но и други университетски сгради освен Ректората, с който се асоциира най-често Софийският университет) постоянно ме провокира и вдъхновява. Привлича ме нейната външна и интериорна естетика и малко известните, дори тайни места в нея. Тя е различна не само заради сезоните, момента от деня, но и поради хората, които я обживяват, за които тя е своеобразен декор за учене, четене, преподаване, административни, технически, културни и други събития. В този смисъл материал има предостатъчно. Проблемът по-скоро ще е свързан със селекцията  и реализацията. Сподели:", "date": "2018.10.13", "title": "Библиотеката на СУ стана на 130 години (СНИМКИ)"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D0%BD%D0%BE%D0%B2%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%BC%D0%B8%D1%80%D0%B0-%D0%BF%D1%80%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D1%84%D1%81%D0%B1-%D0%B2-%D0%B7%D0%B0-news788279.html", "text": "Лидерът на \"Атака\" Волен Сидеров се опитва отново да сложи клин в коалицията на Патриотите. Този път заради решението на вселенския патриарх Вартоломей да обяви Украинската православна църква за автокефална. Сидеров скача срещу призива на НФСБ, подписан от Валери Симеонов, Изразявам категоричното си несъгласие с провокацията на Вселенския патриарх Вартоломей, който обяви за автокефална украинската църква. Преди дни в Народното събрание проведох разговор със Севастийския архиепископ на Йерусалимската православна църква Теодосий Аталла Хана по темата. Негово Светейшество Йерусалимският патриарх категорично посочи несъстоятелността на действията на Вартоломей и каноничните причини за това. След провокацията на Вселенския патриарх Вартоломей, за к Американската намеса в църковните дела на Украйна бе проявена в откритата подкрепа за решението на патриарх Вартоломей, изразена от специалния представител на САЩ, по въпросите на църковните отношения, както и от позицията по темата на специалния представител на Държавния департамент за Украйна Кърт Волкър. Телевизия Алфа ще зададе следните въпроси на премиера Бойко Борисов: - Знаете ли за мнението на Светия синод по въпроса и ще вземе ли отношение по провокативното изявление на Валери Симеонов? - Наясно ли сте, че подобни въпроси се решават на Всеправославен събор, а не по кабинетите на вицепремиерите? Българската православна църква да признае независимостта на Украинската православна църква. оято има данни, че за нея са платени 25 милиона долара от президента на Украйна Петро Порошенко, и която според министъра на външните работи на Русия, Сергей Лавров, е подтикната от САЩ, вицепремиер от българското правителство защити действията на Вартоломей и така излезе с антиправославна позиция. Сподели:", "date": "2018.10.13", "title": "СКАНДАЛ! Волен Сидеров с нова атака срещу мира при Патриотите заради позицията на НФСБ в защита на автономността на Украинската църква"}
{"url": "https://pik.bg/%D1%81%D0%BF%D0%B5%D1%88%D0%BD%D0%B8-%D0%BC%D0%B5%D1%80%D0%BA%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B2%D0%B5%D1%82%D0%B5%D1%80%D0%B8%D0%BD%D0%B0%D1%80%D0%B5%D0%BD-%D0%BB%D0%B5%D0%BA%D0%B0%D1%80-%D1%81%D0%B5-%D0%B7%D0%B0%D1%80%D0%B0%D0%B7%D0%B8-%D1%81-%D0%B1%D1%80%D1%83%D1%86%D0%B5%D0%BB%D0%BE%D0%B7%D0%B0-news788257.html", "text": "Спешни мерки препоръча Министерството на земеделието след като ветеринарен лекар са зарази с бруцелоза. Властите призоваха фермите и стопанствата, в които се отглеждат животни, да засилят хигиенните мерки и да затегнат контрола. Заразеният ветеринар е отговарял за животните във фермата в село Вуково, където преди месец бяха открити заразени овце. Здравната инспекция е изследвала за бруцелоза 9 души, които са работили в стопанството. Резултатите са отрицателни. Полицията обаче издирва още четирима пастири, които са били в контакт с животните, за да им бъде вземат кръвна проба. Симптомите при бруцелозата са висока температура, отпадналост, загуба на тегло – подобни на тези при грип или пневмония, предава Нова телевизия. „Хората най-често се заразяват или в пряк контакт с животните, най-често тава са гледачите, които са в контакт с животните и най-често това става при раждането на животните, понеже се отделя голямо количество околоплодна течност с плацентата”, обясни зам.-министърът на  земеделието Янко Иванов. Възможно е човек да се зарази и от сурово мляко. Затова не се препоръчва да се консумира мляко с неизвестен произход, купено от улицата, допълниха от МЗ. Сподели:", "date": "2018.10.13", "title": "Спешни мерки след като ветеринарен лекар се зарази с бруцелоза"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%86%D0%B5%D0%BB%D0%B8%D1%8F%D1%82-%D1%81%D0%B2%D1%8F%D1%82-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%82%D1%83%D1%80%D1%86%D0%B8%D1%8F-%D0%B7%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B8%D0%B4%D0%BB%D0%B8%D0%B1-news788260.html", "text": "Anadolu Agency, цитирана от \"Фокус\". Целият свят поздрави Турция за споразумението за Идлиб, заяви президентът на страната Реджеп Тайип Ердоган, предава Говорейки по време на масова церемония по откриване в централната анадолска провинция Кайзери, Ердоган заяви, „Целият свят поздрави Турция за хуманитарния и стратегически успех, който постигнахме в Идлиб“. „Турция спаси десетки хиляди хора от смърт и милиони от мизерия чрез стабилността, която поддържаше в Идлиб“, посочи той. След среща в Сочи през изминалия месец между Ердоган и неговият руски колега Владимир Путин, двете страни се съгласиха да създадат демилитаризирана зона в Идлиб, припомня Anadolu. Сподели:", "date": "2018.10.13", "title": "Ердоган: Целият свят поздрави Турция за споразумението за Идлиб"}
{"url": "https://pik.bg/%D0%B7%D0%B0-%D0%BF%D0%B5%D1%80%D1%84%D0%B5%D0%BA%D1%82%D0%BD%D0%B0-%D1%84%D0%B8%D0%B3%D1%83%D1%80%D0%B0-%D0%B5%D1%82%D0%BE-%D1%82%D0%B5%D0%B7%D0%B8-%D1%85%D1%80%D0%B0%D0%BD%D0%B8-%D1%82%D0%BE%D0%BF%D1%8F%D1%82-%D0%BA%D0%BE%D1%80%D0%B5%D0%BC%D0%B0-news788228.html", "text": "Редица проучвания доказват връзката между здравия сън, здравословното хранене, стопяването на мазнините и някои определени храни и хранителни групи. Чудите ли се защо въпреки че сте на диета, не можете да се справите с досадните тлъстинки в коремната област. Причината за това може да се крие с недостатъчния или некачествен сън или в това, че не наблягате на правилните храни. Вижте 5 храни, които ще ви помогнат да стопите корема. Млякото е една от храните, които влияят най-силно върху изгарянето на коремните мазнини. Това важи разбира се само за онези, които не страдат от непоносимост към лактозата. 1 чаша прясно мляко на ден може да ви помогне постепенно да се отървете от мазнините в коремната област. млечните продуктипомага за укрепване на мускулите. Не се колебайте да консумирате млечни продукти Рибата трябва да е част от хранителния ни режим заради високото съдържание на омега-3 мастни киселини. Когато диетата ни е бедна на омега-3 мастни киселини мозъкът ни се обърква и не регулира правилно нервната система. Това от своя страна води до проблеми с мелатонина (хормона на съня). Хората с недостатъчно омега-3 мастни киселини нямат здрав сън. Това от своя страна влияе силно върху отслабването и изгарянето на мазнини. Ядките са източник на магнезий. Те са особено важни за имунната система  цялостното здравословно състояние на организма. Освен това проучванията показват, че колкото повече ядки консумираме, толкова по-здрав е сънят ни. А връзката между здравия сън и отслабването е повече от ясна. Черешите са богати на мелатонин и са идеалната храна за засищане на глада по всяко време, дори преди лягане. Освен че отговаря за здравия сън, мелатонинът в черешите е и антиоксидант.  Играе много важна роля в обмена на веществата, регулирането на метаболизма и свалянето на килограми. Зелените зеленчуци са като бомба с витамини и минерали. Те са богати на фибри и съдържат в себе си много малко калории. Сред най-препоръчителните зелени зеленчуци, които топят мазнините на корема, са броколите и спанака. Не се колебайте да ги ядете, ако не като основно ястие, то като предварително хапване, което да позасити апетита ви. Понякога се чудите защо колкото и диети да спазвате, не успявате да свалите корема. Причината може да се крие в това, че не консумирате правилните храни. Вижте кои 5 храни, които топят корема. Освен това калцият, който се съдържа в млякото и , когато тренирате. Калцият ще ви помогне да се предпазите от контузии, а  мускулната треска ще премине по-бързо. Рибата също така е богата на протеини, които засищат апетита, без да плащаме цената на излишните калории. Сподели:", "date": "2018.10.13", "title": "ЗА ПЕРФЕКТНА ФИГУРА! Ето тези храни топят корема"}
{"url": "https://pik.bg/4000-%D0%B1%D1%8F%D0%B3%D0%B0%D1%82-%D0%BD%D0%B0-%D0%BC%D0%B0%D1%80%D0%B0%D1%82%D0%BE%D0%BD-%D0%B2-%D1%81%D0%BE%D1%84%D0%B8%D1%8F-%D1%83%D1%82%D1%80%D0%B5-%D1%81%D0%BF%D0%B8%D1%80%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%86%D0%B5%D0%BD%D1%82%D1%8A%D1%80%D0%B0-news788263.html", "text": "Утре ще се проведе 35-ият маратон на София, в който ще се включат рекордните над 4000 бегачи в дистанциите от 3 км до класическите 42,195 км. Заради това в неделя в центъра на столицата се въвежда временна организация, както и пълна забрана за движение на моторни превозни средства от 6:00 часа сутринта до 15:30 следобед. Паркираните по трасето на маратона автомобили ще бъдат принудително преместени. Движението на колоездачи по маршрута на бягането също е забранено. Стартът на Маратон София 2018 ще бъде даден в 10:00 ч. пред Национален стадион „Васил Левски“ на булевард “Евлоги и Христо Георгиеви“ преди кръстовището с улица „Гурко“ в посока НДК. - по бул. “Евлоги и Христо Георгиеви“, - надясно по ул. “Проф. Фритьоф Нансен“, - наляво по тротоара на бул. “Патриах Евтимий“, - наляво по бул. “Витоша“, - наляво по бул. “Пенчо Славейков“, - надясно по бул. “България“ до кръстовището с бул. „Петко Ю. Тодоров”, където се прави обратен завой по бул. “България“, - надясно по ул. „Петко Каравелов”, - наляво по ул. „Бяла черква”, - по бул. „Арсеналски”, - наляво по бул. „Черни връх”, - надясно по бул. “Евлоги и Христо Георгиеви“, - надясно по бул. “Драган Цанков“, където се прави обратен завой (преди ул. „Добри Войников”) по бул. “Драган Цанков“, - надясно по бул. “Евлоги и Христо Георгиеви“, - наляво по тротоара на „Орлов мост” и - наляво по бул. “Евлоги и Христо Георгиеви“ до старт/финала, където завършва цялата обиколка от общо 10.550 км. ПОСОКАТА НА БЯГАНЕ Е КЪМ НДК, КАКТО СЛЕДВА: Сподели:", "date": "2018.10.13", "title": "4000 бягат на маратон в София утре, спират движението в центъра"}
{"url": "https://pik.bg/%D0%B2-%D0%BA%D0%B8%D1%82%D0%B0%D0%B9-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%B8%D1%81%D1%82%D0%B8%D0%BD%D1%81%D0%BA%D0%B0-%D1%81%D0%B8%D0%BD%D1%8F-%D1%80%D0%BE%D0%B7%D0%B0-news788266.html", "text": "Китайски учени създадоха първата истинска синя роза, като използваха бактерия, съобщи в. \"Дейли мейл\", цитиран от БТА. За целта те инжектираха произвеждащата пигмента бактерия в листенцата на бяла роза. Бактериите се разпространяват в тях и цялата роза става синя. Учените от Китайската академия на науките са работили с два бактериални ензима, които преобразуват Ел-глутамин - обичайна съставка на розовите листчета, в синия пигмент индигодин. След това екипът е получил щам на бактерията Агробактериум тумефациенс (бактериен рак), който съдържа двата произвеждащи пигмента гени, произлизащи от различни видове бактерии. Градинарите отдавна се опитват да получат сини рози. Тъй като не успяват, цветарите постигат този цвят, като поставят отрязаните стръкове в боя. Сподели:", "date": "2018.10.13", "title": "В Китай създадоха първата истинска синя роза"}
{"url": "https://pik.bg/%D1%87%D0%B0%D1%81%D1%82%D0%B8-%D0%BE%D1%82-%D0%BC%D0%B5%D1%82%D0%B5%D0%BE%D1%80%D0%B8%D1%82-%D0%BF%D0%B0%D0%B4%D0%BD%D0%B0%D1%85%D0%B0-%D0%B2%D1%8A%D1%80%D1%85%D1%83-%D0%BA%D1%8A%D1%89%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-news788189.html", "text": "Няколко неголеми фрагмента от метеорит са паднали върху частна жилищна сграда в японския град Комаки в централната префектура Айчи и са повредили покрива на сградата. Това съобщи в събота телевизионният канал NHK. Камъните били предадени за експертиза на специалистите в Националния музей на науката , които заключиха, че това са фрагменти от метеорит , чиято възраст е около 4,5 млрд. години. Те имат магнитни свойства и привличат метални предмети. Японските учени планират да продължат да изучават образците и да подготвят заявка за официална регистрация на метеорит Комаки в международния регистър. Сподели:", "date": "2018.10.13", "title": "Части от метеорит паднаха върху къща в Япония"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B8%D1%81-%D1%86%D0%B8%D0%BF%D1%80%D0%B0%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D1%8F%D0%BC%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%BD%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-news788231.html", "text": "Kathimerini, цитиран от \"Фокус\". Бившата Югославска Република Македония (БЮРМ) ще може да се присъедини към НАТО и Европейския съюз единствено, ако приложи договора за името с Гърция, заяви министър-председателят Алексис Ципрас, предава електронното издание на гръцкия вестник „Ако Скопие откаже споразумението, то трябва да знае, че няма да има друга подобна възможност да влезе в ЕС, международните организации и отбранителните алианси“, заяви Ципрас пред централния комитет на своята партия. „Няма да приемем присъединяването на съседната ни страна под конституционното ѝ име „Република Македония“, посочи той. В петък министърът на отбраната на Гърция Панос Каменос, който е и лидер на по-малкия коалиционен партньор „Независими гърци“, защити своето по-ранно предложение за алтернатива на договора за името, подписан между Атина и Скопие през юни. „Тези от нас, които държат позиции на отговорност в тази държава, трябва да се научат да работят повече, да са по-ефективни и да говорят по-малко“, заяви Ципрас, очевидно визирайки коалиционния си партньор. „Но над всичко, трябва да говорим когато трябва, не когато не трябва“, заключи гръцкият премиер. Сподели:", "date": "2018.10.13", "title": "Алексис Ципрас: Македония няма \"алтернатива\" на договора за името"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D1%80%D0%B5%D0%B7%D0%B5%D1%80%D0%B2%D0%BD%D0%B8%D1%8F-%D0%BF%D0%BB%D0%B0%D0%BD-%D0%B7%D0%B0-%D0%B8%D1%80%D0%BB%D0%B0%D0%BD%D0%B4%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86-news788193.html", "text": "Бившият външен министър на Великобритания и отявлен привърженик на Брекзит Борис Джонсън призова британския премиер Тереза Мей да се откаже от искането на Европейския съюз за специален „резервен план“ за избягване на твърда граница в Ирландия след Брекзит, съобщава „Ройтерс“, цитирана от „Фокус“. „Единственият начин да вкараме нещата в релси е да захвърлим резервния план и след него плана от Чекърс“, написа Джонсън в статия за Belfast News Letter. През юли Джонсън подаде оставката си като външен министър заради несъгласието си с плана от Чекърс на Тереза Мей, който предвижда запазването на близки връзки с ЕС при търговията със стоки след излизането на Великобритания. Сподели:", "date": "2018.10.13", "title": "Борис Джонсън с призив към Тереза Мей да се откаже от резервния план за ирландската граница"}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BF%D0%BE%D0%B5%D0%BC%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%BE%D1%82-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5-%D0%BD%D0%B0-%D0%BC%D0%B0%D0%BB%D0%BA%D0%B8%D1%82%D0%B5-%D0%BC%D0%B0%D0%BD%D0%B4%D1%80%D0%B8-%D0%B8-%D0%BA%D0%BB%D0%B0%D0%BD%D0%B8%D1%86%D0%B8-news788213.html", "text": "До дни държавата ще уведоми Европейската комисия (ЕК) за намерението си да окаже помощ на малките мандри и кланици. Идеята е държавата да поеме Това съобщи министърът на земеделието, храните и горите Румен Порожанов при откриването на специализирано изложение в Раковски. След това се очаква до около 2 месеца схемата да започне да функционира и да бъдат изготвени правилата за участие в нея. Целта е да се подпомогнат малки и средни фермери и организации на производителите да преработват и реализират сами продукцията си. Министърът припомни, че в новия европейски бюджет след 2020 г. за българските земеделци няма да има намаление. “Подобни животновъдни изложения като това в Раковски са обречени на успех при съчетанието на животни с традиционните храни и прекрасното вино от Пловдивския регион. Министерството винаги ще подпомага подобни събития”, заяви още министър Порожанов. В откриването на изложението участваха и еврокомисарят по цифровата икономика и общество Мария Габриел и евродепутатът Владимир Уручев. В програмата му е предвидена и конференция за новите технологии в животновъдството. “Това е симбиоза и превлъпъщение на традиции и поглед към бъдещето. Новите технологии не са в противоречие с традиционните отрасли като земеделието“, каза Мария Габриел. 50% от разходите им. Сподели:", "date": "2018.10.13", "title": "Държавата поема половината от разходите на малките мандри и кланици"}
{"url": "https://pik.bg/%D0%B8%D0%B7%D1%80%D0%B0%D0%B5%D0%BB-%D1%81-%D1%82%D0%B5%D0%B6%D0%BA%D0%B8-%D0%B7%D0%B0%D0%BA%D0%B0%D0%BD%D0%B8-%D1%81%D0%BF%D0%B8%D1%80%D0%B0%D1%82-%D0%B4%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D0%BD%D0%B0-%D0%B3%D0%BE%D1%80%D0%B8%D0%B2%D0%BE-%D0%B7%D0%B0-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news788198.html", "text": "\"Израел няма да търпи ситуации, когато от една страна в ивицата Газа влизат цистерни с гориво, а от друга има прояви на насилие над израелски граждани и войници\", се казва в изявление на министерството на отбраната. В него се съобщава също, че вчера сутринта в ивицата Газа са били допуснати четири цистерни с гориво, след което там са започнали \"сериозни размирици, чиито участници са хвърляли взривни устройства и коктейли \"Молотов\" по израелски войници и са направили опит да пробият границата\" с Израел. Ивицата Газа е под израелска блокада повече от десет години и условията на живот на населението й непрекъснато се влошават. ООН бе посредник за влязло в сила тази седмица споразумение за доставки на гориво за производство на електроенергия в анклава. Израелският министър на отбраната Авигдор Либерман нареди незабавно да се прекратят доставките на гориво за ивицата Газа заради размириците и нападенията над израелски войници при границата на палестинския анклав с Израел, предадоха Франс прес и ТАСС. Сподели:", "date": "2018.10.13", "title": "Израел с тежки закани, спират доставките на гориво за ивицата Газа"}
{"url": "https://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B1%D0%B5%D1%88%D0%B5-%D0%BD%D0%B0%D0%BC%D0%B5%D1%80%D0%B5%D0%BD%D0%B0-%D0%BC%D1%8A%D1%80%D1%82%D0%B2%D0%B0-%D0%BE%D1%82-%D0%BA%D1%80%D0%B0%D0%B9-%D1%81%D0%BB%D0%B8%D0%B2%D0%B5%D0%BD-news788248.html", "text": "Тялото на 29-годишна жена от село Жельо е открито от ловци в гората край сливенското село Градско, директорът на Дома за хора с умствени увреждания „Качулка“ Злати Стоянов в ефира на радио \"Фокус\"-Сливен. Жената изчезнала преди 20 дни от Дома и оттогава е обявена за общодържавно издирване. От екипа на „Качулка“ са били сформирани и отряди за издирване, но претърсването на района не дало резултат до 6 октомври, когато е открито тялото. За инцидента са уведомени и близките на загиналата. Според Стоянов жената е имала навика да напуска територията на Дома, който съгласно европейските изисквания, предоставя на домуващите свобода за придвижване. По намереното тяло няма следи от насилие, а според съдебните лекари жената най-вероятно е починала от изтощение поради липсата на храна. Изчезналата е страдала от епилепсия. Тялото след експертизата е предено на близките. Сподели:", "date": "2018.10.13", "title": "ЗЛОВЕЩО! Млада жена беше намерена мъртва от край Сливен"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89-%D0%B0%D0%BD%D0%B0%D0%BB%D0%B8%D0%B7-%D0%B7%D0%B0-%D1%80%D0%B0%D0%B7%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%B7%D0%B0%D1%89%D0%BE-%D1%86%D0%B5%D0%BB%D0%B8%D1%8F%D1%82--news788186.html", "text": "Разплитането на случая с убийството в Русе на журналистката Виктория Маринова донесе плюс за ГЕРБ и министър-председателят Бойко Борисов. Това заяви пред радио „Фокус“ политологът и преподавател в Софийския университет „Св. Климент Охридски“ Димитър Димитров. Управляващите са положили усилия за разплитане на случая и идентифициране на извършителя, обясни той. Димитър Димитров коментира и международния отзвук, който предизвика случаят. „Нетипично беше всички възможни неправителствени организации, Европейският парламент, отделни депутати и Генералният секретар на ООН да обърнат внимание и да обвържат в една верига, в една последователност случаите в Малта, журналиста Ян Куциак в Словакия и други, които очевидно са предизвикани от мафиотски структури във властта – коментира Димитър Димитров. - Случаят с убитата в Русе журналистка Виктория Маринова по-скоро е злощастно стечение на обстоятелствата и действията на психопат е трудно да бъдат коментирани“. Според политолога, ГЕРБ се е справяла с много по-тежки периоди през управлението си. „В България съществува плурализъм, но има отчетливо доминираща партия, с която е много трудно останалите да се съревновават“, обясни политологът. Сподели:", "date": "2018.10.13", "title": "ГОРЕЩА ТЕМА! Политолог с разбиващ анализ за разкриването на убиеца на Виктория, защо целият свят се вторачи в България"}
{"url": "https://pik.bg/%D0%B1%D0%B5%D0%BD%D0%B7%D0%B8%D0%BD%D1%8A%D1%82-%D0%B8-%D0%B4%D0%B8%D0%B7%D0%B5%D0%BB%D1%8A%D1%82-%D1%81-%D0%BD%D0%BE%D0%B2%D0%B8-%D0%B8%D0%BC%D0%B5%D0%BD%D0%B0-news788190.html", "text": "От следващия петък, 12 октомври, бензиностанциите на територията на всички 28 страни членки на Европейския съюз ще трябва да въведат нови обозначения на горивата. След нововъведението към октановото число на бензина задължително ще трябва да бъде добавено обозначение за съдържанието на биогориво, оградено с кръг - например с E5 ще бъде маркиран бензинът с 5% биогориво, с Е10 - 10%, и т.н. Така новото име на А-95/Euro 95 ще бъде E5 95. Дизелът също ще получи някое от новите обозначения B7, B10 и XTL - съответно за 7- и 10-процентно съдържание на биогориво и синтетична нафта. Вместо кръгли пиктограми обаче дизеловите горива ще получат квадратни. Сподели:", "date": "2018.10.13", "title": "Бензинът и дизелът с нови имена"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B7%D0%B0%D0%BF%D0%BB%D0%B0%D1%88%D0%B8-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%81-%D1%82%D0%B5%D0%B6%D0%BA%D0%BE-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-news788237.html", "text": "AFP, цитирна от \"Фокус\". Президентът на САЩ Доналд Тръмп заяви, че е възможно Саудитска Арабия да стои за изчезването на журналиста Джамал Хашоги и предупреди, че Вашингтон ще наложи „тежко наказание“, ако това се окаже истина, предава „Ще стигнем до дъното на този случай и ще има тежко наказание“, заяви Тръмп пред американския телевизионен канал „CBS“. „Към този момент те го отричат и то яростно. Може ли да са те? Да“, добави той. Сподели:", "date": "2018.10.13", "title": "Тръмп заплаши Саудитска Арабия с \"тежко наказание\""}
{"url": "https://pik.bg/%D0%B1%D1%80%D0%BE%D0%BD%D0%B7%D0%BE%D0%B2%D0%B8-%D0%BC%D0%B5%D0%B4%D0%B0%D0%BB%D0%B8-%D0%B2-%D1%89%D0%B0%D0%BD%D0%B3%D0%B8%D1%82%D0%B5-%D0%B8-%D0%B1%D0%BE%D1%80%D0%B1%D0%B0%D1%82%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%BC%D0%BB%D0%B0%D0%B4%D0%B5%D0%B6%D0%BA%D0%B8%D1%82%D0%B5-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8-%D0%B8%D0%B3%D1%80%D0%B8-%D0%B2-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-news788173.html", "text": "Двама български състезатели спечелиха бронзови медали от Младежките олимпийски игри, които продължават  в Аржентина, съобщи БТВ. Галя Шатова спечели отличието си във вдигането на тежести в категория до 63 кг. Тя започна с успех от 80 кг, после мина през 90 и не успя в третия си опит в изхвърлянето на 94. В изтласкването Шатова бе перфектна със 102, 106 и 111 кг и това ѝ осигури двубой 201 кг, достатъчен за бронза в крайното класиране на  категорията. Шампионка е Кумушкон Файзулаева от Узбекистан с 218 кг двубой. В борбата Едмонд Назарян - синът на олимпийския шампион от Сидни Армен Назарян, спечели бронз в категория до 45 кг. Българинът отстъпи на старта пред иранеца Амиреза Дехбозорджи с 1:3. При следващото излизане на тепиха европейският шампион за кадети бе безапелационен срещу египтянина Шабан Абдела Мохамед – 15:4. Борците са разпределени по групи и се борят всеки срещу всеки. В мача за бронза представителят на България бе неудържим срещу Арсланек Закирбайев от Узбекистан и така Едмонд спечели бронз за България. Шампион е иранецът Мохамадреза Дебозорджи. В отбори с представители на други страни, българите завоюваха два златни медала. Кирил Кирилов в тандем с германката Ванеса Зийгер пребори конкуренцията на 10 м въздушен пистолет. В отборния бадминтон Мария Делчева бе част от тим \"Алфа\", а групата триумфира след победи над тим \"Омега\" на финала. Адриан Андреев се отказа от битката за бронзов медал на сингъл в тениса, но ще продължи да се бори за злато в двойка с Ринки Хиджиката от Австралия. Сподели:", "date": "2018.10.13", "title": "Бронзови медали в щангите и борбата за България на Младежките олимпийски игри в Аржентина"}
{"url": "https://pik.bg/%D0%B0%D1%80%D0%BC%D0%B5%D0%BD-%D0%B4%D0%B6%D0%B8%D0%B3%D0%B0%D1%80%D1%85%D0%B0%D0%BD%D1%8F%D0%BD-%D0%BF%D1%80%D0%B8%D0%B5%D1%82-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-news788214.html", "text": "Армен Джигарханян е бил приет по спешност в болница в Москва. Това съобщи пред ТАСС адвокатът на актьора Евгений Парфьонов. Според информацията, лекарите са оценили състоянието на 83-годишния Джигарханян като средно тежко. Парфьонов е отказал да уточни точната диагноза на актьора, позовавайки се на лекарска тайна. Той е потвърдил, че лакерите са успели да стабилизират състоянието на Джигарханян. Адвокатът е добавил, че тежкото заболяване няма да позволи на Джигарханян да участва в съдебното заседание по делото на бившата му съпруга Виталина Цимбалюк-Романовска на 22 октомври. Агенцията припомня, че от началото на годината това е пета хоспитализация на Армен Джигарханян. Сподели:", "date": "2018.10.13", "title": "Армен Джигарханян приет по спешност в болница в Москва"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%BE%D1%81%D0%B5%D0%BC-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B8-%D1%81%D0%B0-%D1%81%D1%82%D0%B0%D0%BD%D0%B0%D0%BB%D0%B8-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%81%D0%BD%D0%B5%D0%B6%D0%BD%D0%B0-%D0%B1%D1%83%D1%80%D1%8F-%D0%B2-%D0%BD%D0%B5%D0%BF%D0%B0%D0%BB-news788171.html", "text": "Най-малко осем алпинисти са загинали в планинския масив Гурджа в Непал, когато снежна буря разрушила лагера им, съобщават „Франс Прес“ и БТА, цитирани от БТВ „Осем души, сред които членовете на южнокорейска експедиция, са загинали в западен Непал, изглежда заради снежна буря”, каза говорител на полицията и добави, че още един човек е изчезнал. Телата на алпинистите и на техните непалски водачи са били забелязани сред останките от лагера. Издирването на деветия член на експедицията е силно затруднено заради силния вятър и минусовите температури в района. Спасителен хеликоптер е успял да кацне малко над базови лагер на експедицията, но заради тежките метеорологични условия не е могъл да прибере нито едно от телата на загиналите. Групата от южнокорейски алпинисти са били в базовия си лагер на височина от 7193 метра, където са изчаквали подобряване на времето, за да се изкачат на върха. Сподели:", "date": "2018.10.13", "title": "Най-малко осем алпинисти са станали жертва на снежна буря в Непал"}
{"url": "https://pik.bg/%D0%B2-%D0%BB%D0%B8%D0%B3%D0%B0%D1%82%D0%B0-%D1%80%D0%B0%D0%B4%D0%BE%D1%81%D1%82-%D0%B7%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D0%BD%D0%B0%D1%88%D0%B8%D1%82%D0%B5-%D1%81%D1%8A%D1%81-%D0%B7%D1%80%D0%B5%D0%BB%D0%B8%D1%89%D0%B5%D0%BD-%D0%BE%D0%B1%D1%80%D0%B0%D1%82-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news788310.html", "text": "България победи Кипър с 2:1 във важен мач от Дивизия С, Група 3, в турнира Лига на нациите. Сблъсъкът се проведе на Националния стадион \"Васил Левски\", а пред около 10 000 зрители по трибуните, \"лъвовете\" осъществиха зрелищен обрат. Кирил Десподов и Тодор Неделев се отличиха с много красиви попадения през второто полувреме. Гостите организираха прецизна контраатака в 41-ата минута, а Кастанос реализира за 1:0 за кипърците. Преди това Краев, Десподов и Ивелин Попов застрашиха вратата на съперниковия тим, но не сполучиха в завършващата фаза. Отборът на Кипър пропусна да увеличи преднината си в 50-ата минута, когато Сотириу стреля над вратата от добра позиция. Малко след това Ивелин Попов прати топката в мрежата, но попадение не бе зачетено заради засада. В 59-ата минута Кирил Десподов с прецизен изстрел с глава вкара за 1:1, асистенция на Страхил Попов. Тошко Неделев също взе важно участие в атаката довела до изравнителния гол. Тодор Неделев в 68-ата минута реализира уникално попадение - от воле, с левия крак Тошко скъса мрежата - 2:1. Отново асистенция на Страхил Попов. Междувременно \"лъвовете\" имаха претенции за неотсъдена дузпа в наказателното поле на гостите. До края на срещата резултатът не бе променен. Важни 3 пункта за момчетата на Хубчев. Нашите са лидери в карето с 3 победи от 3 мача. В групата са още отборите на Норвегия (6 точки от 3 срещи) и Словения (без спечелен пункт към момента). Кипър е с 3 точки от 3 двубоя. Първият в карето тим получава право за участие напред в надпреварата, а победителят в цялата Дивизия ще се класира за Евро 2020. Идния вторник \"трикольорите\" ще гостуват на Норвегия. Илиев - Страхил Попов, Занев, Бодуров, Славчев, Костадинов, Неделев, Ивелин Попов, Краев, Недялков, Десподов Треньор: Петър Хубчев Панай - Йоану, Меркис, Деметриу, Сотириу, Авраам, Кусулос, Папулис, Артиматас, Лаифис, Кастанос Треньор: Ран Бен Шимон Сподели:", "date": "2018.10.13", "title": "В Лигата! Радост за \"лъвовете\"! Нашите със зрелищен обрат (ОБНОВЕНА)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BC%D0%BE%D0%B4%D0%BD%D0%B0%D1%82%D0%B0-%D1%88%D0%B5%D1%84%D0%BA%D0%B0-%D0%B8%D0%B2%D0%B5%D1%82-%D0%B3%D1%80%D0%B8%D0%B3%D0%BE%D1%80%D0%BE%D0%B2%D0%B0-%D0%B7%D0%B0%D0%BA%D0%BE%D0%B2%D0%B0-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B2-%D0%BF%D0%BE%D1%81%D1%82%D0%B0%D0%BD%D0%BE%D0%B2%D0%BA%D0%B0---%D0%BF%D1%80%D0%B0%D0%B2%D0%B8%D1%85%D0%B0-%D0%BB%D0%B8-%D1%80%D0%BE%D0%B7-news788221.html", "text": "Собственичката на \"Ивет Фешън\" Ивет Григорова е убедена, че сексът между един от топмоделите й Розмари Тишер и борещият се с всякакви стредства да стане известен и да го разпознават на улицата фитнес инструктор Ричард Величков не е случил наистина, а е чисто и просто монтаж за вдигане на рейтинга на предаването. \"Розмари си има приятел, двамата живеят заедно в Берлин. Той е германец, постоянно пътува и тя почти винаги е с него, когато няма ангажименти с агенцията. Връзката им е супер сериозна и е от доста години. Според мен сексът й с Ричард е манипулация. Познавайки я, тя не би допуснала това да се случи. Но има и нещо друго - вероятно имат нужда от близост и топли отношения в изолираната среда, в която живеят в Къщата. Което обаче не означава задължително интимност. А и постоянно се въртят едни шест кадъра, които не ни говорят кой знае какво...\", заяви Григорова пред екипа на \"Жълтите новини\". И докато Розмари се опитва да бъде буфер между Кулагин и останалите съквартиранти, други две красивици от агенцията на Ивет, Белослава Хинова и Кремена Митева, обират лаврите на модните сцени. В началото на месеца Белослава дефилира за \"Шанел\" на Седмицата на модата в Париж, а през септември Кремена се окичи с короната в конкурса \"Мис България свят\". Възхитен от красотата на 16-годишната българка е останал самият Карл Лагерфелд, а като доказателство за това е и фактът, че Бел вече е ангажирана за следващото ревю на \"Шанел\" в Тайланд преди Нова година. \"Това дефиле в Париж за Бел е началото на една голяма кариера и ще я изстреля много високо в модния бизнес\", прогнозира Ивет. \"На Кремена пък й предстои да се яви на световния конкурс. Симахме фотосесията й, шие се роклята й, сега снимаме и видеото, което да представи красотата и забележителностите на България. Радвам се, че едно наистина достойно, красиво и умно момиче ще представи страната ни. Каузата, с която Кремена ще участва е в защита и подкрепа на приемните семейство - нейното семейство също е приемно\", разкри още Григорова. Защо в последния момент Белослава е отпаднала от ревютата на Ив Сен Лоран и Диор, ще вдигне ли Ивет сватба с новия си любим Атанас Минев и ще я направи ли баба дъщеря й Луиза Григорова - гледайте сега: Сподели:", "date": "2018.10.13", "title": "САМО В ПИК TV! Модната шефка Ивет Григорова закова \"ВИП Брадър\" в постановка - правиха ли Розмари и Ричард секс в Къщата?"}
{"url": "https://pik.bg/%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D1%81-%D0%BC%D0%BE%D1%82%D0%BE%D0%BF%D0%B5%D0%B4-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news788174.html", "text": "Непълнолетен и неправоспособен тийнейджър изправи на крак полицията, след като се опита да избяга от проверка на МВР, съобщават от областната дирекция във Враца, цитирани от „Конкурент“. Според информацията, екшънът се е разиграл на 12 октомври (петък) около 15:45 часа край мизийското село Софрониево. Младеж не се подчинил и не спрял на подадения светлинен и звуков сигнал от страна на автопатрул. Тийнейджърът опитал да скочи в движение от мотопеда и да избяга, но бързо бил заловен от ченгетата. Проверката установила, че превозното средство не само няма номера, но и не е регистрирано по надлежния ред. На всичкото отгоре водачът му – непълнолетен местен младеж, нямал свидетелство да го управлява. От полицията допълват, че по случая е уведомен дежурен прокурор, а в полицейското управление на Оряхово е заведена преписка. Сподели:", "date": "2018.10.13", "title": "Тийнейджър с мотопед вдигна на крак полицията във Врачанско"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D0%B5%D0%B7%D0%B5%D0%BD%D0%BA%D0%BE%D0%B2-%D0%B1%D0%BB%D0%B5%D1%81%D1%82%D0%B8-%D0%B2-%D0%BC%D0%B0%D1%87-%D0%BD%D0%B0-%E2%80%9E%D0%BE%D0%BB%D0%B8%D0%BC%D0%BF%D0%B8%D0%B0%D0%BA%D0%BE%D1%81%E2%80%9C-%D0%BE%D1%82-%D0%B5%D0%B2%D1%80%D0%BE%D0%BB%D0%B8%D0%B3%D0%B0%D1%82%D0%B0-news788179.html", "text": "Баскетболният национал Александър Везенков реализира 13 точки за победата на неговия \"Олимпиакос\" с 87:66 точки като гост на руския \"Химки\" в двубой от баскетболната Евролига, съобщава сайтът на състезанието. Българският национал, който беше избран за играч на мача, добави още 4 борби. Везенков не започна в стартовия състав на „Олимпиакос“, като се появи на площадката в началото на осмата минута на двубоя. Зак Льодей бе най-резултатен за отбора от Порея с 14 точки. За руския тим друг български национал, натурализираният американец Дий Бост реализира 6 точки. \"Беше важен мач за нас, както всеки един друг двубой от Евролигата – коментира след мача Везенков. - Позволихме им да реализират само 66 точки, а те играят изключително офанзивно. Знаем, че сезонът е доста дълъг. Това е един маратон, но това беше само първият двубой от него. Искаме да играем силно и да се борим за всяка топка\". Сподели:", "date": "2018.10.13", "title": "Александър Везенков блести в мач на „Олимпиакос“ от Евролигата"}
{"url": "https://pik.bg/%D1%80%D0%B0%D0%B7%D0%B4%D0%B5%D0%BB%D1%8F%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-4-%D1%80%D0%B5%D0%B3%D0%B8%D0%BE%D0%BD%D0%B0-news788183.html", "text": "Дунавски, Черноморски, Югозападен и Тракийско-Родопски ще са четирите административни района, на които може да се раздели България. Това предвиждат предложените промени в Закона за регионалното развитие. В момента районите за планиране са шест – Североизточен - Северен Централен, Северозападен, Югозападен и Южен Централен, и Югоизточен, като в тях са включени 28-те области с техните областни центрове. В новия законопроект пък съществува опция за градове със самостоятелни функции по планиране, тъй като се предвижда да няма административни центрове на районите. Промените в закона тепърва ще се подлагат на обществено обсъждане. Сподели:", "date": "2018.10.13", "title": "Разделят България на 4 региона"}
{"url": "https://pik.bg/210-%D1%85%D0%B8%D0%BB%D1%8F%D0%B4%D0%B8-%D1%87%D1%83%D0%B6%D0%B4%D0%B5%D0%BD%D1%86%D0%B8-%D1%89%D1%83%D1%80%D0%BC%D1%83%D0%B2%D0%B0%D1%82-%D0%B7%D0%B8%D0%BC%D0%BD%D0%B8%D1%82%D0%B5-%D0%BD%D0%B8-%D0%BA%D1%83%D1%80%D0%BE%D1%80%D1%82%D0%B8-news788180.html", "text": "210 хил. чужденци се очаква да посетят ски центровете ни през идващия зимен сезон, прогнозират от туристическия бранш. Освен това за ски и сноуборд курортите ще бъдат посетени и от още 280 хил. българи. Около половината от чужденците, дошли за ски у нас, ще отседнат в Банско, смятат експертите. Според тях специално за зимния туризъм се очакват най-много посещения освен от съседните ни страни и от Великобритания, Германия и Русия. По-малки групи ще има от Израел и от по-далечни страни като Южна Африка и Австралия. Най-дълго в ски курортите ни обикновено отсядат англичаните. Средният им престой е около 7 дни. Най-малко - по 2-3 дни, стоят гърците и гражданите на Република Македония. Сподели:", "date": "2018.10.13", "title": "210 хиляди чужденци щурмуват зимните ни курорти"}
{"url": "https://pik.bg/%D0%BD%D0%B0%D1%82%D0%BE-%D1%89%D0%B5-%D0%B8%D0%B7%D0%B3%D1%80%D0%B0%D0%B4%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B8-%D0%B2%D0%BE%D0%B5%D0%BD%D0%BD%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B0-%D0%B1%D0%B0%D0%B7%D0%B0-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-news788177.html", "text": "Албанската база в Кучова, която отдавна е „гробище на самолети“, които някога са били част от авиацията на страната, ще стане новата военновъздушна база на НАТО. Това съобщава скопското електронно издание „Локално“, цитирано от „Фокус“. Албанските МиГ-ове – предимно китайско и руско производство – не летят от 2005 година, а албанското въздушно пространство се пази от Италия и Гърция. „Базата е първият подпис на НАТО на Западните Балкани, тъй като Кучово ще се превърне в първата военновъздушна база на НАТО в този регион“, коментира албанският министър на отбраната Олта Джака. Според нея, за първата фаза от работата НАТО ще отдели 50 млн. евро, с цел да превърне Кучова в база за оборудване, логистика, тренировки и упражнения. Тя твърди, че Албания заслужава трансформация на старата база, с цел да допринесе за запазването на стабилността в региона и мирните мисии на НАТО из целия свят. „Регионът като цяло влезе в един необратим процес на евроатлантическа интеграция“, заяви Джака. През 50-те години на миналия век базата е била проектирана от съветски инженери, които са поставили експлозиви под пистата, за да я взривят в случай, че тя попадне в неприятелски ръце. „Базата на НАТО ще увеличи отбранителните способности на страната, докато в същото време чуждестранните инвеститори ще имат по-голямо доверие в Албания. Това ще бъде полезно и за увеличаването на заетостта в тази област“, заяви командирът на военновъздушни сили Клемент Аликай. Сподели:", "date": "2018.10.13", "title": "НАТО ще изгради първата си военновъздушна база в Албания"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BE%D1%8F%D0%B2%D0%B8%D1%85%D0%B0-%D1%81%D0%B5-%D1%81%D0%BD%D0%B8%D0%BC%D0%BA%D0%B8-%D0%BE%D1%82-%D0%BF%D0%BE%D0%B3%D1%80%D0%B5%D0%B1%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%B6%D0%BE%D1%80%D0%B4%D0%B6%D0%B5-%D0%BC%D0%B8%D1%85%D0%B0%D0%BB%D0%B5%D0%B2%D0%B8%D1%87-%D0%B3%D1%83%D1%80%D0%BA%D0%BE%D0%B2%D0%B0-%D0%BD%D0%B5-%D0%B7%D0%B0%D0%B2%D0%B5%D0%BB%D0%B0-news788216.html", "text": "Наталия Гуркова не завела децата на погребението на баща им. Това става ясно от разпространени снимки, които агенция ПИК получи на редакционната си поща. Причината децата да не присъстват е притеснението на миската, че срещу тях може да има покушение. Поклонението пред тленните останки на Джордже Михалевичбеше на 6 октомври, в Йоханесбург. Близките на Михалевич се сбогуваха с него в Гръцката ортодоксална църква, която се намира в предградието Мелроуз. Майката на разстреляния диамантен бос Мира Михалевич беше няколко дни в Йоханесбург, за да уреди погребението на обичния си син. Както ПИК съобщи, в последните години майката на убития бизнесмен и вдовицата му не живееха в Южна Африка, заради високата престъпност. Самият Михалевич върна обратно в Черна гора родителката си, а Наталия и децата им изпрати в София. Припомняме, че съпругът на \"Мис България\" бе убит от мотористи на кръстовище в друго предградие на Йоханесбург - Бедфордвю, на 24 септември. Само седмица по-рано Михалевич бе в столицата и със съпругата му се появиха на откриването на новия сезон в популярен столичен клуб. Сподели:", "date": "2018.10.13", "title": "ЕКСКЛУЗИВНО В ПИК! Появиха се снимки от погребението на Джордже Михалевич, Гуркова не завела децата за последно \"сбогом\""}
{"url": "https://pik.bg/%D0%B8%D0%BA%D0%BE%D0%BD%D0%B0-%D0%BE%D1%82-%D0%BC%D1%8A%D1%80%D0%BA%D0%B2%D0%B8%D1%87%D0%BA%D0%B0-%D1%82%D1%8A%D0%BD%D0%B5-%D0%B2-%D0%B7%D0%B0%D0%B1%D1%80%D0%B0%D0%B2%D0%B0-news788178.html", "text": "Икона с образа на свети Николай Мирликийски, работа на големия чешки художник Иван Мърквичка от далечната 1914 г., повече от век е останала непозната за изследователите му поради грешен запис в кондиката на старозагорския храм „Свето въведение Богородично“. В хода обаче на реставрацията на черквата неотдавна и след свалянето на саждите от вощениците в левия долен ъгъл на иконата се появил надпис с точно указание за годината на изработването – 1914-а. Най-отдолу „изплувало“ и името на истинския зограф: И. В. Мърквичка. Това е единствената запазена на територията на Старозагорската епархия работа на чеха, който заедно със старозагорския художник и негов голям приятел Антон Митов са основатели на държавното рисувално училище, прераснало по-късно в Художествена академия. Сподели:", "date": "2018.10.13", "title": "Икона от Мърквичка тъне в забрава"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%BE%D1%81%D1%82%D0%B0%D0%B2%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D1%81%D0%B8-%D0%B1%D0%B5%D0%B7-%D0%BD%D0%BE%D0%BC%D0%B5%D1%80%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news788181.html", "text": "Свалиха номерата на автомобил, управляван от шофьор без книжка, съобщават от ОД на МВР във Враца, цитирани от „Конкурент“. Нарушението е констатирано в късния следобед на 12 октомври (петък) в село Михайлово. Според информацията, автопатрул от Козлодуй спира за проверка „Опел Вектра“. Зад волана му се оказва неправоспособният И.М. от монтанското село Лехчево. На 53-годишния шофьор са съставени два акта. Сподели:", "date": "2018.10.13", "title": "Шофьор без книжка остави автомобила си без номера във Врачанско"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B2%D0%B5%D1%82%D0%BE%D0%B2%D0%BD%D0%BE-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D1%82%D0%B5%D0%BD%D0%BE%D1%80-%D0%BA%D0%B0%D0%BB%D1%83%D0%B4%D0%B8-%D0%BA%D0%B0%D0%BB%D1%83%D0%B4%D0%BE%D0%B2-%D1%87%D0%B5%D1%81%D1%82%D0%B2%D0%B0-40-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-%D1%81-%D0%BD%D0%B5%D0%B2%D0%B8%D0%B6%D0%B4%D0%B0-news788238.html", "text": "\"Палячи\" - новата продукция на Държавна опера-Стара Загора, съвместно с Академичен цирк \"Балкански“, ще бъде представена за първи път в Пловдив на 22 октомври от 19:00 часа в шапитото на цирка. Циркът е разположен на до зала \"Колодрума\". Постановката ще е уникална за Пловдив, защото за първи път ще има опера в цирка. С този спектакъл ще бъде почетен големият български тенор Калуди Калудов, който е започнал своя стремителен възходящ творчески път именно от Пловдив - 40 години по най-престижните световни оперни сцени, години на активна артистична и педагогическа дейност, увенчани с триумфален възход, щедри аплодисменти и не на последно място - с успехите на неговите последователи и ученици. Идеята за Опера в цирка е на световно признатия певец, прегърната възторжено и осъществена от режисьора и директор на Старозагорската опера Огнян Драганов. Изборът на заглавието е без колебание – операта \"Палячи“ на Леонкавало е единствената опера със сюжет по действителен случай  и разказващ за живота и личната драма на артиста. В новата постановка на операта \"Палячи“ – пътуващата трупа е циркова и действието се развива в цирка сред естествения декор на арената на Академичен цирк \"Балкански“. Спектакълът ще дирижира главният диригент на Държавна опера-Стара Загора Ивайло Кринчев. Художници на костюмите са Каталин Йонеску-Арборе (Румъния) и Салваторе Русо (Италия). Зрителите могат да очакват една необикновена и силно въздействаща класическа постановка с участието на звездни солисти, хора и оркестъра на старозагорската опера. В ролята на Канио на 22 октомври ще бъде Калуди Калудов. В ролята на Неда ще се представи Анна Дитри. Ролите на директора на цирка и Тонио ще си поделят Александър Крунев и Нико Исаков. Валери Турманов зрителите ще видят в ролята на Силвио, а Ивайло Йовчев – в ролята на Бепо. Под купола на цирка ще бъде представена атрактивна циркова програма в изпълнение на артисти от Академичен цирк \"Балкански“. Номерата са прецизно подбрани от творческия екип, за да се впишат логично в музикалната драматургия и да подсилят колорита на реалистичната артистична атмосфера. Изключително вълнуващо и въздействащо е новото лазерно шоу на цирк „Балкански“ на фона на музиката на интермецото. След гостуването в Пловдив на 22 октомври, спектакълът на операта „Палячи“ ще бъде представен и в София на 19 и 20 ноември. Билетите за оперния спектакъл в Пловдив се продават в билетния център пред Общината, Туристически център на пл. \"Римски стадион\", касата на Античния театър, касата на цирк \"Балкански\". Сподели:", "date": "2018.10.13", "title": "ПЪРВО В ПИК! Световно известният тенор Калуди Калудов чества 40 години на сцената с невиждан оперен спектакъл в Пловдив"}
{"url": "https://pik.bg/%D1%84%D0%B8%D1%84%D0%B0-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BE%D1%82-%D1%84%D1%83%D1%82%D0%B1%D0%BE%D0%BB%D0%B0-%D1%81%D0%BF%D0%B0%D1%81-%D0%B4%D0%B5%D0%BB%D0%B5%D0%B2-%D0%B7%D0%B0-%D1%87%D0%B5%D1%82%D0%B8%D1%80%D0%B8-%D0%BC%D0%B5%D1%81%D0%B5%D1%86%D0%B0-news788187.html", "text": "Националът Спас Делев получи наказание от четири месеца, в които няма да може да играе във футболни мачове, съобщи БТВ, като се позовава на медиите в Полша. Причината е неправомерно разтрогване на договора му с „Берое“, а санкцията идва от ФИФА. В момента българският нападател е част от отбора на \"Погон\" (Шчечин). Делев премина в него през 2016 година. Клубът му също ще понесе санкции, като има забрана да извършва трансфери в предстоящите два прозореца. От \"Погон\" твърдят, че Делев е пристигнал в Полша като свободен агент и имат документ за това от Българския футболен съюз. ФИФА обаче е категорична, че контрактът на нападателя с \"Берое\", който бе за сезон 2015/2016 година, е прекратен едностранно и в разрез с разпоредбите за договорна стабилност. Делев и \"Погон\" могат да обжалват наказанието през Арбитражния съд в Лозана в следващите 21 дни. Наказанието обаче ще влезе в сила незабавно. Сподели:", "date": "2018.10.13", "title": "ФИФА изхвърли от футбола Спас Делев за четири месеца"}
{"url": "https://pik.bg/%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D0%B2%D0%B7%D0%B5%D1%85%D0%B0-22-%D0%B6%D0%B5%D1%80%D1%82%D0%B2%D0%B8-news788201.html", "text": "Най-малко 22-ма души са загинали, в това число и 11 ученици, в резултат на наводнения в провинцията Северна Суматра в Индонезия, съобщава изданието Jakarta Globe, цитирано от ТАСС и „Фокус“. Наводненията, възникнали в резултат на продължителни валежи, са нанесли щети на 22 домакинства и електрически линии. „Телата на 11 ученици са били намерени в едно училище“, заяви представител на националната Агенция за предотвратяване на бедствия. На място продължават да работят служители на спешните служби, които се опитват да намерят още липсващи ученици Към момента 15 деца се водят безследно изчезнали. . Сподели:", "date": "2018.10.13", "title": "Наводнения в Индонезия взеха 22 жертви"}
{"url": "https://pik.bg/858-%D1%8F%D0%B7%D0%BE%D0%B2%D0%B8%D1%80%D0%B0-%D0%BF%D0%BB%D0%B0%D1%87%D0%B0%D1%82-%D0%B7%D0%B0-%D1%81%D0%BF%D0%B5%D1%88%D0%B5%D0%BD-%D1%80%D0%B5%D0%BC%D0%BE%D0%BD%D1%82-news788185.html", "text": "От спешен ремонт в страната се нуждаят 858 язовира, съобщи министърът на икономиката Емил Караниколов. По думите му обаче няма повод за паника заради състоянието на съоръженията. В момента няма преливащи язовири. По стените няма поражения. Скоро ще започнат ремонтите, а държавното предприятие, което ще ги стопанисва, е почти готово, каза министърът. Той заяви, че е почти готово и новото държавно предприятие, което ще стопанисва язовирите в страната. В предаварийно състояние, които трябва спешно да се започнат, са около 414 язовира. За някои от язовирите ремонтите ще струват над 30 милиона и така вероятно отпуснатите от държавата 500 милиона няма да стигнат. Сподели:", "date": "2018.10.13", "title": "858 язовира плачат за спешен ремонт"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BB%D0%B5%D0%B4-%D1%80%D0%B0%D0%B7%D0%B2%D0%B0%D0%BB%D0%B5%D0%BD%D0%B8%D1%8F-%D0%B3%D0%BE%D0%B4%D0%B5%D0%B6-%D0%B1%D0%BE%D0%B3%D0%B0%D1%82%D0%B0%D1%88%D1%8A%D1%82-%D0%BD%D0%B0-%D0%B8%D0%B2%D0%B0%D0%B9%D0%BB%D0%B0-%D0%B1%D0%B0%D0%BA%D0%B0%D0%BB%D0%BE%D0%B2%D0%B0-%D1%8F-%D0%B7%D0%B0%D0%BC%D0%B5%D0%BD%D0%B8-%D1%81-%D0%B1%D0%B8%D0%B7%D0%BD%D0%B5%D1%81%D0%B4-news788172.html", "text": "Слуховете, че връзката между Ивайла Бакалова и ресторантьора Веселин Денков е претърпяла пълен крах, се оказаха абсолютна истина. Надеждата ни, че най-накрай ще видим булка една от най-красивите носителки на титлата \"Мис България\", се сгромоляса, тъй като тя вече не е фаворитката в сърцето на милионера. Нейното място е заела не по-малко очарователната Весела Дякова - собственичка на верига магазини за цветя, букети и сватбени декорации. Официалната премиера на адашите Весела и Веселин като двойка е била на рождения й ден на 13 юли, разкрива светското предаване на ПИК TV. Празненството, декорирано с безброй висящи от тавана цветя от самата Дякова, се е вихрило в ресторанта на базата на футболните национали в Бояна, става ясно от снимките от партито. Какво още се случва из светските среди, как актьорът Стоян Алексиев нападна вербално таксиметров шофьор в столицата, какво клати любовта между Демир Доган и бременната му изгора Памела и още звездни клюки - гледайте сега в \"Жълтите новини: Сподели:", "date": "2018.10.13", "title": "ЕКСКЛУЗИВНО В ПИК TV! След разваления годеж богаташът на Ивайла Бакалова я замени с бизнесдама - вижте коя само в \"Жълтите новини\""}
{"url": "https://pik.bg/%D0%BD%D0%BE%D0%B2%D0%BE-20-%D0%B4%D1%8A%D1%80%D0%BF%D0%B0%D1%82-%D1%88%D0%B0%D0%BB%D1%82%D0%B5%D1%80%D0%B0-%D0%B7%D0%B0-0-%D0%BB%D0%B2-%D1%81%D0%BC%D0%B5%D1%82%D0%BA%D0%B0-%D0%B7%D0%B0-%D1%82%D0%BE%D0%BA-news788188.html", "text": "Енергийното дружество ЕВН е поискало новодомец от Пловдив да плати 0 лв. сметка за ток. Заканата била, че иначе ще изключи подаването на енергия. Сметката от 0 лева и 0 ст. е за периода 24 август – 22 септември. „При неплащане следва прекъсване от 20 октомври“, гласи предупреждението от ЕВН. Обяснението за нелепото известие е, че то е автоматично генерирано. Сподели:", "date": "2018.10.13", "title": "НОВО 20! Дърпат шалтера за 0 лв. сметка за ток"}
{"url": "https://pik.bg/%D1%82%D0%B8%D0%B5%D1%80%D0%B8-%D0%B0%D0%BD%D1%80%D0%B8-%D1%81%D1%82%D0%B0%D0%BD%D0%B0-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%E2%80%9E%D0%BC%D0%BE%D0%BD%D0%B0%D0%BA%D0%BE%E2%80%9C-news788200.html", "text": "Една от легендите на френския и световния футбол от последните години Тиери Анри стана треньор на „Монако“, съобщава сайтът на клуба, цитиран от БТВ. „Тиери Анри се завърна у дома!“. Така представиха в \"Монако\" новия си треньор. Бившият футболист подписа контракт до 2021 година с клуба, в който започна професионалната му кариера през 1994 г. 41-годишният французин заменя на поста Леонардо Жардим, който не успя да постигне победа в десет поредни мача. Световният шампион с Франция от 1998 г. заяви, че е щастлив от осъществената сделка и няма търпение да се запознае с играчите си. Анри прекрати състезателната си кариера през 2014 година Две години по-късно той бе назначен за помощник в националния отбор на Белгия, но след назначението му в \"Монако\" Анри прекрати отношенията си с \"червените дяволи\". След 9 кръга в Лига 1 във Франция \"Монако\" има само 6 точки в актива си и е на 18-о място в класирането. Сподели:", "date": "2018.10.13", "title": "Тиери Анри стана треньор на „Монако“"}
{"url": "https://pik.bg/%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B5%D0%BD%D0%B0-%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D1%86%D1%8A%D1%80%D0%BA%D0%B2%D0%B0-%D0%B2-%D0%BA%D0%BE%D1%81%D0%BE%D0%B2%D1%81%D0%BA%D0%B0-%D0%BC%D0%B8%D1%82%D1%80%D0%BE%D0%B2%D0%B8%D1%86%D0%B0-news788253.html", "text": "Косовските власти са предотвратили терористична атака срещу църква в град Косовска Митровица, твърди агенция Франс прес,съобщи БНР. Агенцията се позовава на документи на прокуратурата в Прищина, според които в началото на този месец са били повдигнати обвинения срещу четирима косовски албанци, планирали тази и други атаки. Трима от обвиняемите са били арестувани още през юни, а предполагаемият им „тартор“ Буян Берхами - миналия месец. И четиримата са свързани с групировката „Ислямска държава“, в чиито редици воюват или са воювали стотици косовски албанци. Според обвинителния акт, цитиран от Франс прес, заговорът срещу православните в Косовска Митровица бил в най-напреднала фаза. Освен атаката срещу църквата, обвиняемите планирали и взривове в сръбския анклав Грачаница, обсъждали и набирането на джихадисти за самоубийствени нападения в Белгия и Франция. Сподели:", "date": "2018.10.13", "title": "Предотвратена е терористична атака срещу църква в Косовска Митровица"}
{"url": "https://pik.bg/%D0%BF%D0%BE%D1%80%D1%82%D1%83%D0%B3%D0%B0%D0%BB%D1%81%D0%BA%D0%B8%D1%8F%D1%82-%D0%B2%D0%BE%D0%B5%D0%BD%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D0%B4%D0%B0%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%BE%D1%80%D1%8A%D0%B6%D0%B8%D0%B5-news788133.html", "text": "Reuters, цитиран от \"Фокус\". Министърът на отбраната на Португалия Жозе Азередо Лопес подава оставка заради прикриване на кражба на оръжие, заяви говорител на Министерството на отбраната, цитиран от Премиерът Антонио Коста e приел оставката, след като твърдо защити своя министър по време на парламентарен дебат в сряда, където заяви, че му се доверява и той трябва да остане на поста. Азередо Лопес отрече всякакви злоупотреби. Лидерите на опозицията многократно са призовавали за свалянето му. Местните медии съобщиха по-рано този месец, че един от заподозрените е казал на следователите, че министърът е бил наясно с предполагаема поетапна операция за възстановяване на оръжията миналия октомври, което Арендо Лопес категорично отрече при различни случаи, включително в писмото си за оставка в петък. Министърът каза в писмото, че се оттегля, за да защити въоръжените сили от политическа атака срещу него. По-рано той нарече предполагаемото участие на военните в прикриването \"смущаващо\". Кражбата на гранати, противотанкови ракети, други взривни вещества и боеприпаси от военно оръжейно складово помещение е открита през юни 2017 г. и е причина за сериозно недоволство в Португалия. Възникнали са въпроси за сигурността в базите на въоръжените сили на страната-член на НАТО. Прокурорите първоначално заявиха, че подозират международни трафиканти на оръжия и терористични групи, които са откраднали оръжията и са ги изнесли от страната, но военната полиция е открила оръжията миналия октомври в страната. Сподели:", "date": "2018.10.13", "title": "Португалският военен министър подава оставка заради прикриване на кражба на оръжие"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%BE%D0%B2%D0%B0-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BE%D0%BA%D1%8A%D1%80%D0%B2%D0%B0%D0%B2%D0%B8-%D1%82%D1%80%D0%B0%D0%BA%D0%B8%D1%8F-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news788226.html", "text": "Фаналният инцидент е станал на 251 км на аутобана в посока Бургас, съобщиха от ОДМВР-Сливен. Сигнал е получен в 11.20 часа. Лек автомобил е изскочил извън пътното платно.Шофьорът, кото е пътувал сам, е загинал на място. Извършва се оглед на мястото на инцидента. Движението и в двете посоки е свободно за преминаване. Поредна тежка катастрофа стана на автомагистрала “Тракия“. При удара един човек е загинал. Сподели:", "date": "2018.10.13", "title": "ИЗВЪНРЕДНО! Нова жестока катастрофа окървави \"Тракия\", има загинал"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%83%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D1%80%D0%BE%D0%BA%D0%B0-%D0%BD%D0%B0-%D0%B2%D1%8A%D0%B2%D0%B5%D0%B4%D0%B5%D0%BD%D0%B8%D1%82%D0%B5-%D0%B3%D1%80%D0%B0%D0%BD%D0%B8%D1%87%D0%BD%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-news788141.html", "text": "Германският вътрешен министър съобщи, че ще продължи контрола върху миграцията на границите с Австрия и Дания, които бяха въведени отново в няколко части от Шенгенското пространство след кризата с мигранти от 2015 г, предава Deutche Welle. Удължаването ще започне на 12 ноември, един ден след изтичането на срока на предишното решение, и ще се прилага за шест месеца. Германският вътрешен министър Хорст Зеехофер обоснова новата мярка с аргумента, че незаконната вторична миграция - т.е. мигранти, които се движат от там, където са влезли в ЕС в друга държава-членка - все още е твърде висока и че все още липсва гранична защита на външните граници на Европейския съюз. \"Условията за вдигане на вътрешния контрол все още не съществуват\", каза той в изявление. Зеехофер добави, че е негов дълг да \"направи всичко, което е в състояние, за да реагира отговорно и адекватно\" на предизвикателствата на миграцията и сигурността. Сподели:", "date": "2018.10.13", "title": "Германия удължава срока на въведените гранични проверки"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81%D1%8A%D1%81-%D1%81%D1%83%D0%BF%D0%B5%D1%80-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D1%81%D1%8A%D0%B1%D0%BE%D1%82%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B2%D0%B8-%D0%BE%D1%87%D0%B0%D0%BA%D0%B2%D0%B0-news788134.html", "text": "ОВЕН Активността ви ще даде очакваните резултати, въпреки някои трудности. Успехите ви в професионалната област ще ви заредят с оптимизъм и с желание да сте още по-активни. Денят е идеален за занимаващите си с творчески професии. Не се доверявайте на странични съвети, не се поддавайте на емоцията. ТЕЛЕЦ Предпазвайте се от рисковани действия, за да избегнете бъдещи проблеми. Бъдете внимателни и предпазливи. Постарайте се да избегнете ненужните разговори. Отложете взимането на важни решения. Пазете се от нови запознанства. Стабилизирайте постигнатото до момента. БЛИЗНАЦИ Не проявявайте егоизъм и алчност. Възможни са грешки, недоразумения и конфликти с хората от обкръжението ви, заради несъгласие и разминаване на мненията, а вие упорито отказвате да приемете чуждите. Работете умерено и си наложете спокойствие. Деловите разговори и срещи са успешни. Не ги отлагайте. РАК Ще усетите прилив на сили. Оптимизмът ви пречи да сте прозорливи. Постъпките ви няма да са добре преценени. Пазете се от недоброжелатели. Не споделяйте плановете си. На работното място рискувате да си създадете сериозни проблеми в отношенията с колегите си, а скоро ще ви трябва подкрепата им. ЛЪВ Подгответе се за печеливша работа, която не трябва да отказвате. Ще ви се стори натоварваща, но ще се справите блестящо. Няма да ви спестят похвалите, а и ще ви зарадва парично поощрение. Трудностите на работното ви място, ако се появят, възникват по вина на вас самите. Постарайте се да не допускате финансови загуби. ДЕВА Ще ви зарадват дългоочаквани резултати от положен преди време труд. На работното място се вглъбете в задълженията си и ще се справите успешно с всичко, което сте си поставили за цел. Разрешаването на не малко висящи отдавна и текущи проблеми ще ви донесе удовлетворение и ще ви даде възможност да въздъхнете спокойно. ВЕЗНИ Ще преодолеете съмненията във възможностите си. Нарастват творческите ви способности. Началото на нови занимания е нежелателно, ако не са обмислени предварително. Очакват ви промени. На работното място ви радва новина свързана с финансови постъпления. СКОРПИОН Всички разговори, които провеждате, са успешни. На работното ви място цари хармония, но не мога да кажа това и за отношенията ви у дома. Бъдете внимателни с близките си. Ако развивате собствен бизнес, бъдете още по-предпазливи. Вечерта се освободете от създалото се напрежение. СТРЕЛЕЦ На вашето работно място, се пригответе за проблеми. Възможни са грешки и недоразумения и конфликти с вашите колеги заради практически неуредици, които са причината да отстъпите от принципите си. Бъдете предпазливи на работното си място. Концентрирайте се, за да избегнете грешките. КОЗИРОГ Отдайте се изцяло на работата си, за да се справите със задачите си и да блокирате действия на неприятели, които могат да ви навредят. Не реагирайте прибързано. Не допускайте лични проблеми да съсипват работния ви ден. Не стойте дълго пред компютъра на работното си място. ВОДОЛЕЙ Променете отношението към колегите си и ще постигнете хармония на работното място и в личният живот. Длъжни сте да оцените реално възможностите си и да не ги надскачате. Ще платите с наказание или орязване на заплата, ако сте допускали сериозни грешки на работното място. РИБИ Днес си сътрудничите с хора, които ви помагат да реализирате полезните промени в живота си. Бъдете готови за активни действия, ако искате да изявите възможностите си. Работата ви спори. Начинанията са успешни. Въпреки това бъдете внимателни, за да избегнете грешките. Сподели:", "date": "2018.10.13", "title": "САМО В ПИК! Топ астроложката Алена със супер хороскоп за събота - ето какво ви очаква"}
{"url": "https://pik.bg/%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%8F%D0%B2%D0%BE%D1%80%D0%BE%D0%B2-%D1%81%D0%B5-%D0%BF%D1%80%D0%BE%D0%B4%D0%B0%D0%B2%D0%B0-%D0%BE%D1%82-%D1%87%D1%81%D0%B8-%D0%B7%D0%B0-16-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B3%D0%BE%D1%81%D0%BF%D0%BE%D0%B4%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B4%D0%BE%D0%BA%D0%BE%D0%B3%D0%B0-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%82%D0%BE-news788169.html", "text": "за малко над 1,6 милиона лева. Така отново увисват щедрите обещания на културното министерство, че най-после ще се погрижи многострадалният имот да се удържави. Именно в нея през 1912 г. Лора Каравелова се самоубива, а поетът се гръмва в слепоочието и ослепява. От 1963 г. имотът функционира като музей на Пейо Яворов, там са изложени оригинали на ръкописите му, уникални фотографии, възстановен е оригиналният му кабинет. След \"демокрацията\" обаче домът е реституиран, а оттогава сменя поне шест пъти собствениците си. Сред тях се нарежда печално известната фондация на Сорос \"Отворено общество\", фондът \"Екуест\", който за кратко чистеше боклука на София, масонска организация, бизнесменът Васил Панчев... През цялото време държава и община се кълнат, че правят всичко възможно да си върнат собствеността и възстановят музея. - да дарят имота и да бъдат компенсирани с адвекватен терен някъде другаде. Държавата обаче ехидно пропуска шанса си и не желае да осъществи подобна сделка, оправдавайки се с \"невъзможност\" и липса на подобни терени. Сега къщата пак е на пангара и вероятно скоро ще попадне в ръцете на поредния \"честен бизнесмен\". Г-н Банов, г-жо Фандъкова, щом така или иначе се е стигнало до публичен търг, не е ли редно вие, господа, да откупите къщата на един от най-прославените български лирици и да я върнете на почитателите му под формата на музейна сбирка? Толкова ли няма откъде да извадите 1,6 милиона лева? Толкова ли в София не се намери един имот, с който да компенсирате собствениците на Яворовия дом? Що за непукизъм и безразличие към съдбата на българските културни паметници? Сподели:", "date": "2018.10.13", "title": "Къщата на Яворов се продава от ЧСИ за 1,6 млн. лева. Господа министри, докога ще продължава този срам? Няма ли държавата да си върне многострадалния имот?"}
{"url": "https://pik.bg/%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D0%BF%D0%BE%D1%85%D0%B2%D0%B0%D0%BB%D0%B8-%D0%BC%D0%B2%D1%80-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B2%D0%B5%D1%80%D0%BE%D0%BD%D0%B8%D0%BA%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8-%D0%B9%D0%BE%D0%BD%D1%87%D0%B5%D0%B2%D0%B0-%D1%89%D0%B5-%D1%81%D0%B5-%D0%B2%D0%B8%D0%B4%D1%8F%D1%82-%D0%B2-%D1%81%D1%8A%D0%B4%D0%B0-news788168.html", "text": "Не мога да коментирам думите на Елена Йончева и Кристиан Вигенин, но има медии, които твърдят, че Виктория Маринова е имала разследване за ЧЕЗ, дали е вярно аз не мога да кажа. Това заяви пред Би Ти Ви зам.-председателят на БСП Кирил Добрев по повод фалшивите новини около убийството на Виктория от Русе. Въпреки всичко, Добрев бе един от малкото сред социалистите, който похвали МВР и изрази увереност, че органите ще си свършат работата и ще се справят с този случай. По повод заканите на Елена Йончева да съди председателят на парламентарната група Цветан Цветанов, Добрев заяви, че отдавна е минало времето когато Цветанов е изнасял присъди от параламентарната трибуна. „Сигурен съм, че с Йончева ще се видят в съда и държавата отново ще плаща милиони“. По повод сделката на Георги Гергов във Варна, Добрев запита кой е направил оценката за 43 милиона лева за едно от най-апетитните места в града и кой си е сложил подписа. „Гергов може да вземе и 100 млн. лв, въпрост е кой му ги дава“, заяви Добрев, като не пожела да коментира повече шефът на пловдивската организация, тъй като имало трагичен случай в семейството му. Кирил Добрев прогнозира предсрочни избори и заяви, че представител на Обединените патриоти в бъдещия Европейски парламент няма да има. Сподели:", "date": "2018.10.13", "title": "Кирил Добрев похвали МВР за убийството на Вероника: Цветанов и Йончева ще се видят в съда"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F-%D1%80%D0%B8%D0%BA%D0%BE%D1%88%D0%B5%D1%82-%D1%81%D0%BB%D0%B5%D0%B4-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%B8-%D1%81%D1%82%D0%BE%D0%B8-%D0%BB%D0%B8--news788170.html", "text": "За пореден път се показа, че фалшивите новини могат да окажат влияние върху формирането на мнения на политици в Европа и по света. Това заяви пред сутрешния блок на БТВ председателят на парламентарната група на ГЕРБ и заместник председател на партията Цветан Цветанов във връзка със медийните реакции след убийството на русенската журналистка Виктория Маринова. „Това е хибридна война, в която определени хора могат да извлекат дивиденти – изригна Цветан Цветанов. -  Нашите специални служби не са подготвени за подобни хибридни войни. Неприятен повод да бъде очернена страната ни. В бъдеще българските и европейските политици трябва първо да преброят до десет преди да правят подобни неща. Реакцята на ЕНП 24 часа след задържането на извършителя на убийството в Русе и това, което показват те, а и европейските политици, смятам, че Манфред Вебер е един сериозен политик, който е бил подведен. Имаме позиция, която сме заявили в подкрепа на Манфред Вебер. Нямаме такава за оттегляне на доверието към него. Не е нормално обаче по този начин да се държим с партньори. Премиерът Бойко Борисов е подложен на ежедневен дисконфорт. Всеки, за каквото се сети, иска да концентрира вниманието си към него. Всичко има някакви допустими граници, които в един момент като се преминат идва в повече. Едва ли е нормално по този начи да се очерня страната ни.  В рамките на 48 часа премиерът едва ли е спал повече от два-три часа. Тази отговорност трябва да бъде защитена. Това председателство на Европейския съюз и успехите, които постигнахме с него, трябва да бъдат защитени. Цветан Цветанов реагира и на атакара на кирил Добрев от БСП, който го обвини, че се държи като прокурор. „Несериозно е Кирил Добрев да твърди, че се изживявам като прокурор – изригна Цветановм – В БСП имат способността да са много заядливи, да всяват омраза. Нормално ли е един журналист като Елена Йончева  да хвърли микрофона в едно студио. Нормално ли е журналист да си изпуска нервите. Той трябва да е еталон. Не е нормално по този начин да се показва омраза към политиците от управляващата партия. Няма нито един факт, с който да съм обидил Елена Йончева. Винаги съм я уважавал с това, което правеше като разследващ журналист. Сега не съм я обидил нито за момент. Споделил съм само публичната информация, че от офшорна компания е получила нещо. Сезирали сме прокуратурата и тя е компетентна да се произнесе. Кирил Добрев едва ли може да ми е пример, още повече той бе сменен като председател на предизборния щаб на БСП. Иначе се вижда, че в БСП има недоверие към лидера и искат да изнесат нещата така, че причината за вътрешните им проблеми е ГЕРБ. В БСП има много разочаровани хора, които през години са започнали да подкрепят дрги политически формации. Защо никой не задава въпроса на Кирил Добрев как Георги Гергов е добил Пловдивския панаир? С управлениетжо на СДС и заместник-министъра Корнелия Нинова. 2004 година Гергов придобива този имот във Варна. И досега във Варна тази дупка е лошото, нелицеприятното място. Иначе оценката не я правят политиците, а оторизирани специалисти, които трябва да вземат отношение за тази варненска дупка“. Цветан Цветанов коментира и решението на премиера Борисом за „Джи Пи Груп“. „За „Джи Пи Груп“ това е част от хибридната атака, която се прави към различните институции – каза Цветанов. - Заради това и премиерът е длъжен да реагира така, за да бъде отхвърлена всяка хипотеза за участие на държавата в корупционни схеми. Видя се изявлението и на самата „Джи Пи Груп“, които се оттеглиха от строежа на тунела Железница.  Една проверка, която се прави, не означава че даденият човек или компания са корумпирани“. Председателят на парламентарната група на ГЕРБ и заместник председател на партията говори и за предстоьящия в началото на следващата седмица Коалиционен съвет. „Съветът на коалицията ще бъде в понеделник и това сме го уточнили – потвърди Цветанов. -  МВР се справи прекрасно със случая с убийството в Русе и успя бързо да установи кое е лицето, заподозряно в убийството, и къде се намира. Всичко, което се направи като процедура с европейската заповед за задържане, германските ни колеги с такава бързина и професионализъм много помогнаха. Такава операция трябва да бъде изключително добре проведена. Така че, не смятам, че Валери Симеонов е прав в оценката си. Имаме отлични отношения с Европол и германските и израелските ни партньори. Към момента няма стартирана процедура за главен секретар на МВР. Обсъждат се възможните варианти и това, което ще бъде решено предстои. Има две-три имена, които се обсъждат. Светослав Лазаров не е сред тях“. Сподели:", "date": "2018.10.13", "title": "Цветан Цветанов ексклузивно за политическия рикошет след убийството на Виктория и стои ли ГЕРБ зад опозицията в БСП"}
{"url": "https://pik.bg/%D0%B4%D0%B6%D0%BE%D0%BD-%D0%B1%D0%BE%D0%BB%D1%82%D1%8A%D0%BD-%D1%89%D0%B5-%D0%BF%D0%BE%D0%BC%D0%B8%D1%80%D1%8F%D0%B2%D0%B0-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-news788144.html", "text": "TACC. Джон Болтън ще посети Русия за подобряване на отношенията между САЩ и Русия, заяви самият той в интервю с водещ американски журналист, цитирано от Причината за това посещение е да продължи диалога, започнат през лятото в преговорите между президента Тръмп и президента Путин, за да се обсъдят отношенията между САЩ и Русия и къде можем да постигнем напредък, където все още имаме проблеми и различия \", каза Болтън. Той също така отбеляза, че всеки път по време на преговори с руските власти се засяга темата за намеса в американските избори, приписана на Руската федерация. \"Всеки път, когато се срещнах с руснаци , включително и с президента Путин, когато посетих Русия, за да се подготвям за срещата в Хелзинки, говорих за [намесата]“, заяви Болтън. На 20 октомври Джон Болтън ще отпътува на обиколка, в рамките на който ще посети Русия, Азербайджан, Армения и Грузия. На 3 октомври посланикът на САЩ в Русия Джон Хънтсман заяви пред агенцията, че американският съветник по въпросите на националната сигурност ще се срещне в Москва през втората половина на октомври с руския секретар на Съвета за сигурност Николай Патрушев и ще обсъди с него ситуацията в Сирия и Северна Корея. Сподели:", "date": "2018.10.13", "title": "Джон Болтън ще помирява САЩ и Русия"}
{"url": "https://pik.bg/%D0%B4%D0%B5%D0%BD-%D0%B7%D0%B0-%D1%80%D0%B0%D0%B7%D0%BC%D0%B8%D1%81%D1%8A%D0%BB-%D0%B2-%D1%82%D1%80%D0%B8-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-%D0%BF%D1%80%D0%B5%D0%B4%D0%B8-%D1%87%D0%B0%D1%81%D1%82%D0%B8%D1%87%D0%BD%D0%B8-%D0%BA%D0%BC%D0%B5%D1%82%D1%81%D0%BA%D0%B8-%D0%B8%D0%B7%D0%B1%D0%BE%D1%80%D0%B8-news788149.html", "text": "Ден за размисъл е обявен в три населени места преди частични кметски избори там, съобщава „Фокус“. кандидатите за кметския пост са трима - Стефани Тодорова Тодорова - издигната БСП, Мирослав Николаев Колев – предложен от ВМРО – Българско национално движение и Андрея Вълков Радев – подкрепена от Инициативен комитет. До изборите за кмет в Столетово се стигна, след като през март избраният през 2015 година Тодор Иванов, който бе издигнат от ГЕРБ, напусна поста. Той подаде оставка след напрежение в селото, предизвикано от излизането му в платен отпуск, от който не се е върнал на работа в продължение на две седмици, без да уведоми никого. По данни на Общинската избирателна комисия гласоподавателите в селото, които имат право на глас са 644 души. На територията на селото е сформирана една избирателна секция. , в кметската надпревара ще участват кандидатите на ДПС Недрет Юсеин Алил и на ГЕРБ Абедин Нури Рушид. Изборите в кметството се налагат заради смъртта на предишния кмет Хамид Незир Рушид. Броят на избирателите с право на глас в Суходол е 640 души. Те също ще гласуват в една секция. , на кметските избори се явяват кандидатът на ГЕРБ Христинка Георгиева Шопова, която до момента изпълняваше временно длъжността на кметски наместник, и Светла Димитрова Симеонова, издигната от БСП. До избори в селото се стигна, след като през септември заемащата поста кметски наместник Лиляна Ангелова подаде оставка, посочвайки за това лични мотиви. Право на глас в селото имат 366 души. Кандидатите, които ще бъдат избрани за кметове в трите населени места, ще заемат постовете около година, тъй като през октомври 2019 година  ще се проведат редовните местни избори за цялата страна. Сподели:", "date": "2018.10.13", "title": "Ден за размисъл в три населени места преди частични кметски избори"}
{"url": "https://pik.bg/%D0%B2-%D1%81%D0%B5%D0%BB%D0%BE-%D0%BA%D0%B0%D1%82%D1%83%D0%BD%D0%B8%D1%86%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%BC%D0%B5%D1%81%D1%82%D0%B5%D0%BD-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-news788145.html", "text": "Жителите на с. Катуница, общ. Садово дават своя вот „За” или „Против” добива на инертни материали от находище „Кацара”, участък „Кацара 2” в землището на селото, съобщава „Фокус“ Решението на Общинския съвет в Садово бе взето на редовно заседание, проведено на 20 август. Тогава с пълно мнозинство бе прието предложението на председателя на Общинския съвет и групата съветници от БСП за провеждане на допитването. Поводът за искането е решение на Министерски съвет 85/9.02.2018г., с което е предоставена концесия за добив на инертни материали на дружеството „Арт Принт” ЕООД с концесионната площ 235,534 декара. Въпросът на който отговарят хората е формулиран така: „Против ли сте органите на местното самоуправление и местната администрация в Кметство Катуница и Община Садово да издават и съгласуват всякакви административни актове и разрешения от компетентността си, включително за изграждане на сгради на основно застрояване и за поставяне на преместваеми обекти, във връзка с концесия за добив на строителни материали – пясъци и чакъли от находище „Кацара”, участък „Кацара2” в землището на с. Катуница, община Садово?”. За да бъде валиден референдумът, трябва да гласуват минимум 40 на сто от имащите право на глас жители на Катуница, които са около 1 600 души. Сподели:", "date": "2018.10.13", "title": "В село Катуница се провежда местен референдум"}
{"url": "https://pik.bg/%D0%BC%D0%B5%D0%B9-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%BD%D0%B0-%D0%BF%D1%8A%D1%82-%D1%81%D0%BC%D0%B5-%D0%B4%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B8%D0%BC-%D1%83%D1%81%D0%BF%D0%B5%D1%88%D0%BD%D0%BE-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81-%D0%B5%D1%81-news788146.html", "text": "Daily Express. Великобитания е на път да приключи успешно преговорите с ЕС, но Тереза Мей вероятно трябва да направи някои компромиси, пише британският вестник Лидерите на ЕС говорят в много по-позитивен тон през последните дни, само три седмици след като отхвърлиха предложенията на британския премиер, основаващи се на така наречения план „Чекърс“, на срещата на върха в Залцбург. Проблем с Ирландската границата остава най-голямото препятствие, което все още трябва да се преодолее, но промяна в позицията на Обединеното кралство по отношение предпазния механизъм , отвори вратата за евентуална сделка на срещата на Европейския съвет на следващата седмица. Но министър-председателят ще трябва да балансира деликатно през следващите дни, докато се опитва да отговори на призивите на хардлайнерите в Консервативната партия, които настояват за пълно откъсване от Брюксел, като същевременно защити интересите на съюзниците от северноирландската Демократична юнионистка партия. Предложенията й за ирландския предпазен механизъм, според който цялото Обединено кралство ще продължи да спазва правилата на ЕС за митническия съюз, беше обявено за отстъпление, което има опасност да задържи Великобритания в продължение на години към Брюксел. Сподели:", "date": "2018.10.13", "title": "Мей се похвали: На път сме да приключим успешно преговорите с ЕС"}
{"url": "https://pik.bg/%D0%B5%D1%82%D0%BE-%D0%BD%D0%B0-%D1%87%D0%B8%D1%8F-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0-%D1%81%D0%B5-%D0%B5-%D1%81%D0%BF%D1%80%D1%8F%D0%BB-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D0%BD%D0%BE%D0%B2-%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B2-news788147.html", "text": "Американският президент Доналд Тръмп е харесал посланика на САЩ в Канада Кели Крафт за постоянен представител на страната в ООН, съобщава The Wall Street Journal, цитирано от „Фокус“. Изданието се позовава на свои осведомени източници. Тръмп няколко пъти е разговарял с Крафт и е останал доволен. Тя също е била \"високо оценена\" от администрацията на Белия дом. Кели Крафт е посланик в Канада от миналия август. Тя участва в изготвянето на ревизирано споразумение за свободна търговия в Северна Америка. Преди това основният кандидат за длъжността постоянен представител в ООН беше Дина Пауъл. През първата година от администрацията на Тръмп Паул работи като заместник-съветник по националната сигурност. Тогава тя отиде в Goldman Sachs Group. Дина Паул е известна с близките си връзки със семейството на Тръмп. Доналд Тръмп не се е отказал да обмисли и други кандидати. Сред тях е посланика на САЩ в НАТО Кей Бейли Хътчинсън и основателката на фонда за подпомагане на жени с рак на гърдата Нанси Бринкyр. И двете са от Тексас. По-рано Politico съобщи, че Тръмп е бил посъветван да избере жена като постоянен представител. Това трябва да увеличи броя на поддръжниците преди междинните избори за Конгреса, които ще се проведат през ноември. Сподели:", "date": "2018.10.13", "title": "Ето на чия кандидатура се е спрял Доналд Тръмп за нов постоянен представител на страната в ООН"}
{"url": "https://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%B5%D0%BD-%D0%BF%D1%81%D0%B8%D1%85%D0%BE%D0%BB%D0%BE%D0%B3-%D0%B7%D0%B0-%D1%83%D0%B1%D0%B8%D0%B5%D1%86%D0%B0-%D1%81%D0%B5%D0%B2%D0%B5%D1%80%D0%B8%D0%BD-%D1%82%D1%80%D1%83%D0%B4%D0%BD%D0%BE-%D0%BC%D0%B8-%D0%B5-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D0%BC-%D1%87%D0%B5-%D0%B8%D0%BC%D0%B0-%D0%BF%D0%BE%D0%B4%D0%B1%D1%83%D0%B4%D0%B8%D1%82%D0%B5%D0%BB%D1%81%D1%82%D0%B2%D0%BE-news788176.html", "text": "Всички са способни да извършат убийство. Всичко зависи от степента и обстоятелствата. Това азяви пред сутрешния блок н Нова телевизия криминалния психолог Росен Йорданов, бившият заместник-директор на Института по психология към МВР. „В опита  ми от в работата ми съм се натъквал на удивителни случаи – разяснява Йорданов. -  На хора толкова приятни за околните, спокойни, а са способни да извършат неочаквани за тях неща. Всеки е способен да го извърши, зависи в какъв момент и в какво състояние е изпаднал”. Йорданов коментира зверското убийство на русенската журналистка Виктория Маринова и убиеца й. „В човешкото поведение има закономерности – каза Росен Йорданов. -  Трудно ми е да повярвам, че има подбудителство, че има съучастие в самото деяние. В огромен процент от случаите, когато става дума за такова деяние, то обикновено е дело на един човек, воден от собствения си нагон и импулс. 99% от тези хора са вменяеми. Думата психопат ще я обясня за 100-ен път. Това е занижен респект към нормите, правилата. Това е неспособност да удържаш собствените си желания в обществено приемливите коловози. Със сигурност има и генетични фактори, и фактори, свързани със средата, възпитанието, влияния. Силно се съмнявам, че подобен тип характери ще изчезнат от обществото”. По думите му такива хора не се разпознават от първия път. „Станахме много толерантни към психопатните прояви в ежедневието каза още Йорданов. - Най-лесно е да се качите да карате автомобил и ще се натъкнете на изключително психопатни прояви в хората”. Сподели:", "date": "2018.10.13", "title": "Криминалнен психолог за убиеца Северин: Трудно ми е да повярвам, че има подбудителство"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0%D0%BF%D0%BB%D0%B0%D1%88%D0%B5%D0%BD%D0%B8-%D0%BB%D0%B8-%D1%81%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%BE%D1%82-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%BE%D1%87%D0%B0-news788003.html", "text": "- Има ситуация, в която е възможен конфликт между Сърбия и Косово. Иначе съществуват вътрешнодържавни напрежения. Най-острото е между управляващите и опозицията в Македония. Неотдавна имаше избори в Босна и Херцеговина. И там, типично по балкански, всички политически сили се самообявиха за победители. Заплаха от междудържавен конфликт засега няма. Освен този между Косово и Сърбия, както споменах. Сърбия не признава Косово. Русия също не го признава. - Тази тема се експлоатира от години. САЩ имат най-голям интерес от прекрояване на границите. Те вече го подсказаха. Русия и Сърбия са против промяна на границите. Балканите се очертават като арена на геополитически сблъсък между САЩ и Русия. В него неуспешно се намесва ЕС. Но въпреки това засега опасността от прекрояване на границите на Балканите не е реална. - Албанският фактор е най-печеливш в ситуацията на Балканите. След Нова година ще имаме почти обединение между Албания и Косово. Защото ще се махнат границите. Албанците имат огромно желание за членство в НАТО и ЕС. Техният идеал е - всички албанци в една държава, което означава етнически чиста държава. Албанци има в Косово, Македония, Черна гора, Сърбия... Те имат изключителната подкрепа на САЩ. - Референдумът е провал за Зоран Заев и за западните политици. Кой ли не се изсипа в Македония да агитира как да се гласува на референдума! Ще продължи битката за купуване на девет депутати от опозицията, за да може да се постигне промяна на името на Македония.  Дали ще успеят, ще видим. В случая става дума за обикновено купуване на гласове, за търговия. Ако не се получи, ще се върви към предсрочни избори. Алексис Ципрас също  е в незавидно положение. Той трябва да легитимира преспанския договор. Големият въпрос е дали и Гърция няма да отиде на предсрочни избори. - Нас ни няма никъде. Гредаме отстрани някой нещо да свърши. Нашият договор с Македония не може да се сравнява с премисления договор от Гърция със Скопие. При нас няма никаква конкретика. Ние сме наблюдаващата пасивна страна, която не предприема никакви действия в защита на своите национални интереси. - Те имат един корпус и могат да го превърнат в армия. Реакцията на Сърбия и Русия беше много силна. Вярвам, че няма да се стигне до конфликт. - Думите му са върхът на цинизма. Столтенберг защитава желанието на НАТО да откъсне Сърбия от орбитата на Русия и да я преориентира в лоното на западния така наречен цивилизован свят. Това обаче трудно ще се случи. Сърбите помнят какво преживяха по време на ударите на НАТО. Сърбия е и заинтересована икономически от Русия. Най-голямото газохранилище е собственост на руска компания. Сподели:", "date": "2018.10.13", "title": "САМО В ПИК! Ген. Кирчо Киров с експресни разкрития заплашени ли са Балканите от конфликт, очаква ли се прекрояване на границите, каква е ролята на България"}
{"url": "https://pik.bg/%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B2%D0%B5%D0%BB%D1%87%D0%B5%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B7%D0%B2%D0%B5%D1%80%D1%81%D0%BA%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-news788184.html", "text": "Поуките след скандалите, разразили се във връзка с жестокото убийство на журналистката Виктория Маринова в Русе, са, че ГЕРБ може да разчита само на себе си. Това заяви пред БНТ заместник-председателят на парламентарната група на ГЕРБ Красимир Велчев. Той беше категоричен, че този, който се възползва от свободата на словото, трябва да знае, че носи много голяма отговорност. „Лъжите, които се разпространиха от българските медии и бяха повторени от европейски медии и депутати, нападките и обвиненията на опозицията, затвърдиха вярата, че ГЕРБ може и трябва да продължи напред самостоятелно – анализира Велчев. -  Идват избори. Нормално е да се използват всички средства от всички. Това говори, че ГЕРБ е силна партия, щом всички са против нея. Не може една партия да се изправи срещу нас. Трябва коалиции големи\". По отношение на предстоящия вот на недоверие с тема \"Здравеопазване\", Красимир Велчев коментира, че никой от ГЕРБ не е притеснен. По думите му по този начин опозицията показва на обществото, че съществува. Той подчерта, че здравеопазването безспорно е много важна и сложна тема и няма как да се реши изведнъж. Сподели:", "date": "2018.10.13", "title": "Красимир Велчев с експресен коментар за зверското убийство на Виктория"}
{"url": "https://pik.bg/%D1%85%D0%B8%D0%BB%D1%8A%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D1%81%D0%B5%D0%BA%D1%80%D0%B5%D1%82%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-news788151.html", "text": "Оттеглен е достъпът до секретна информация на Хилъри Клинтън по нейна молба. Това обявиха от Държавния департамент на САЩ, цитирани от TACC и „Фокус“. \"По искане на бившия държавен секретар Клинтън достъпът й до класифицирана информация беше оттегленн на 30 август 2018 г. На 20 септември достъпът до класифицирана информация беше оттеглен от помощника на Клинтън Шерил Майлс\", се казва в прессъобщението. Достъпът беше отменен и на още четирима души, които са работили с Клинтън, но личните им данни са заличени в документа. Достъпът до класифицирана информация от бившия държавен секретар беше в центъра на вниманието, когато предизвика грандиозен скандал преди президентските избори през 2016 година. По-рано говорителят на американския президент Сара Сандърс каза, че Доналд Тръмп иска да бъде в състояние да отменя достъпа до класифицирана информация от служителите на бившите администрации, тъй като някои бивши служители печелят от него, и използват информацията с политическа цел, включително да критикуват настоящата администрация. Сподели:", "date": "2018.10.13", "title": "Хилъри Клинтън остана без достъп до секретна информация"}
{"url": "https://pik.bg/%D1%80%D0%B0%D0%BA%D0%BE%D0%B2%D1%81%D0%BA%D0%B8-%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D0%B8%D0%B7%D0%BB%D0%BE%D0%B6%D0%B5%D0%BD%D0%B8%D0%B5-%D0%BD%D0%B0-%D0%B6%D0%B8%D0%B2%D0%BE%D1%82%D0%BD%D0%B8-%D0%B8-%D1%84%D0%B5%D1%80%D0%BC%D0%B5%D1%80%D1%81%D0%BA%D0%B8-%D1%85%D1%80%D0%B0%D0%BD%D0%B8-news788153.html", "text": "Изложението на животни и фермерски храни \"Фермер експо Раковски 2018\" отваря врати днесв град Раковски, съобщава БНР. Министърът на земеделието, храните и горите Румен Порожанов и еврокомисарят  по цифрова икономика и цифрово общество Мария Габриел  ще открият второто издание на  \"Фермер Експо Раковски \". На официалното откриване на изложението ще присъства  и  евродепутатът Владимир Уручев. Сподели:", "date": "2018.10.13", "title": "Раковски е домакин на изложение на животни и фермерски храни"}
{"url": "https://pik.bg/%D1%81%D0%BA%D0%BE%D0%BA-%D0%BD%D0%B0-%D0%B4%D0%B0%D0%BD%D1%8A%D1%86%D0%B8%D1%82%D0%B5-%D0%B7%D0%B0-%D0%BA%D0%B0%D0%BC%D0%B8%D0%BE%D0%BD%D0%B8-%D0%B8-%D1%81%D1%82%D0%B0%D1%80%D0%B8-%D0%BC%D0%BE%D1%82%D0%BE%D1%80%D0%B8-news788156.html", "text": "По-високи данъци ще се плащат за всички камиони и за старите мотоциклети от началото на 2019 г. Това предвиждат промени в данъчните закони, които са внесени от Министерски съвет в парламента. В момента за мотопеди и мотоциклети с мощност на двигателя до 74 kW (до 100 конски сили) и съответстващи на екологични категории “Евро 3” и “Евро 4” данъкът се плаща с 50% намаление. С промените отстъпката за моторите с категория “Евро 3” отпада, а за тези с “Евро 4” отстъпката става само 20%. При камионите увеличението на данъка идва по две направление. В момента данъкът за товарните автомобили с технически допустима максимална маса между 3,5 тона и 12 тона се определя от общинските съвети в размер от 10 лв. до 30 лв. за всеки започнат тон товароносимост. С промените от 2019 г. данъкът ще се определя за всеки започнати 750 кг. Например в София данъкът в момента е 13 лв. за всеки започнат тон товароносимост. Така за камион от 10 тона налогът е 130 лв. Догодина за същия камион данъкът ще бъде 182 лв. Моторите с двигатели до 74 kW и съответстващи на екологичните категории “Евро 3” и “Евро 4” ще бъдат с по-високи данъци от 2019 г. Моторите с двигатели до 74 kW и съответстващи на екологичните категории “Евро 3” и “Евро 4” ще бъдат с по-високи данъци от 2019 г., съобщава \"Труд\". Допълнително увеличение на данъка ще има за старите камиони и автобуси. В момента за автобусите, товарните автомобили, влекачите за ремарке и седловите влекачи с екологични категории “Евро 3” и “Евро 4”, данъкът се плаща с 40% намаление. От началото на 2019 г. за автобусите, камионите с максимална маса над 3,5 т, и влекачите с екологична категория “Евро 3” отстъпка няма да има, а за тези с “Евро 4” данъкът ще се плаща с намаление от 20%. Така в горния пример, ако камионът от 10 тона е с “Евро 3” след ползване на отстъпката данъкът сега е 78 лв. Догодина отстъпка за него няма да има и ще трябва да се плати пълният размер на налога от 182 лв. Това представлява увеличение на данъка със 133%. По отношение на камионите над 3,5 тона и автобусите с “Евро 5” и “Евро 6” няма промяна в отстъпката като данъкът ще продължи да се плаща с 50% намаление. При мотоциклетите с двигатели до 74 kW и с категории “Евро 5” и “Евро 6” отстъпката на данъка също остава без промяна в размер на 60%. По отношение на най-старите камиони, автобуси и мотоциклети с категории “Евро 1” и “Евро 2”, както и досега отстъпки няма да се ползват. Промените се правят с мотива, че старите коли, камиони и автобуси замърсяват околната среда. Реалният ефект от промените обаче ще бъде сериозно нарастване на приходите на общините. От 2019 г. значително ще бъдат увеличени и данъците на автомобилите до 3,5 тона, които са регистрирани като товарни. Това са както “баничарки” за зареждане на магазини с храна, така и луксозни джипове, регистрирани като товарни автомобили с категория N1. С промените тези автомобили ще се облагат като леки коли. В страната са регистрирани над 80 хил. мотопеди и близо 108 хил. мотоциклети без кош, сочат данните на КАТ към 1 октомври 2018 г. Така общият брой на превозните средства, които се придвижват на две гуми, е над 188,7 хил. Допълнително обаче в страната има и 1133 мотоциклети с кош, 205 мототриколки и доста бъгита. Така общият брой на превозните средства, които влизат в групата на моторите, е над 193 хил. В топ 3 на най-разпространените мотоциклети и мотопеди у нас влизат Хонда (с 29 696 броя), Ямаха (25 615 броя) и Сузуки (с 15 237 броя). На четвърто място е Симсон с 12 125 мотопеда и 1866 мотоциклета. Но официални данни на екологичната им категория няма. Повечето мотори в страната обаче са стари. Например от всичките регистрирани мотори Ямаха, само 662 са на възраст до 5 години. Между 6 и 10 години са 1569 от тези мотори, а най-масови са над 20-годишните, които са 11 685 броя. Сподели:", "date": "2018.10.13", "title": "Скок на данъците за камиони и стари мотори"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D1%8A%D0%BC%D0%BD%D0%B5%D1%82%D0%B5%D0%BB%D0%B5%D0%BD-%D0%B1%D0%B0%D0%B3%D0%B0%D0%B6-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-news788195.html", "text": "Полицията проверява изоставен багаж на спирка на градския транспорт на бул. \"Сливница\" в посока Лъвов мост. Това съобщиха от пресцентъра на МВР. Отцепено е движението в бус лентата на бул. „Сливница“ от бул. „Христо Ботев“ до ул. „Братя Миладинови“. Сподели:", "date": "2018.10.13", "title": "ОТ ПОСЛЕДНИТЕ МИНУТИ! Съмнетелен багаж вдигна на крак столичната полиция"}
{"url": "https://pik.bg/%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%BE%D1%82%D0%BE-%D0%BA%D1%80%D0%B0%D0%BB%D1%81%D1%82%D0%B2%D0%BE-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%B2-%D0%BC%D0%B8%D1%82%D0%BD%D0%B8%D1%87%D0%B5%D1%81%D0%BA%D0%B8%D1%8F-%D1%81%D1%8A%D1%8E%D0%B7-%D0%B7%D0%B0-%D0%BD%D0%B5%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%BE-%D0%B2%D1%80%D0%B5%D0%BC%D0%B5-news788155.html", "text": "Говорител на британското правителство заяви, че премиерът Тереза Мей няма да се съгласи на сделка по Брекзит с Брюксел, която предвижда Великобритания да остане постоянно в митническия съюз, съобщава БНР. Това стана ясно след съобщенията, че няколко министри от кабинета са изразили загриженост за продължителността на така наречената \"предпазна клауза\" за избягване на твърда граница между Ирландия и Севрена Ирландия, ако не бъде постигнато търговско споразумение. В същото време министърът на финансите Филип Хамънд оптимистично заяви, че има положителна промяна в скоростта на преговорите за Брекзит. Министри като Лиъм Фокс, Майкъл Гоув и Доминик Рааб са останали недоволни след извънредната среща на кабината, защото не са харесали формулировката, че за да се даде гаранция, че няма да има твърда ирландска граница, цялото Обедено кралство може да остане временно в митническия съюз, докато не бъде договорена търговската сделка. Така че въпросът колко дълго време Великобритания ще продължава да има по-близки връзки с ЕС продължава да е \"подводен камък\" в преговорите. Правят се опити да се изясни какво означава \"временно\" и \"определен период\" и има ли разлика между тези термини. На фона на новото напрежение министърът на финансите Филип Хамънд направи оптимистично изявление. \"Сега има истинско усещане за ангажираност от двете страни да се опитат да решат проблема, поемайки инициатива, а не да позират един срещу друг. Наблюдава се наистина важна промяна в хода на преговорите.  Разбира се, това не променя факта, че имаме да преодоляваме някои големи различия\", заяви Хамънд.. От пресслужбата на премиера обявиха, че всяка \"предпазна клауза\" за избягване на твърда граница на остров Ирландия трябва да е временна мярка. Трудната задача за Тереза Мей е да убеди министрите си, че желае точно това без да посочва конкретна дата. Сподели:", "date": "2018.10.13", "title": "Обединеното кралство може да остане в митническия съюз за неопределено време"}
{"url": "https://pik.bg/%D0%B1%D0%BB%D0%B8%D0%B7%D0%BA%D0%B8-%D0%B8-%D1%80%D0%BE%D0%B4%D0%BD%D0%B8%D0%BD%D0%B8-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B0%D1%82%D0%B0-%D1%81%D0%B0%D1%80%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BF%D1%8A%D1%82%D1%8F-%D0%BA%D1%80%D0%B0%D0%B9-%D1%81%D0%B5%D0%BB%D0%BE-%D1%82%D1%8A%D1%80%D0%BD%D0%B0%D0%BA-%D1%81%D0%BD%D0%B8%D0%BC%D0%BA%D0%B0-news788191.html", "text": "Близки и роднини на починалата снощи Сара блокираха за кратко пътя край белослатинското село Търнак, съобщава „Конкурент“. Хората поднесоха цветя, играчки и сърце на лобното място на детето, където на 2 октомври то беше прегазено от високопроходим автомобил, управляван от Веселин Ранков. 10 дни след тежката катастрофа момиченцето издъхна от нараняванията в плевенската болница МБАЛ „Д-р Георги Странски“ въпреки усилия на лекарите. Новината за смъртта на Сара накара хората в Търнак отново да говорят за катастрофата. Нейните близки още не са получили телцето й, тъй като аутопсията още не е приключила. Вероятно в неделя ще е погребението на 11-годишното момиченце, казаха покрусените близки. Те си спомниха, че детето искало да стане учителка, но нелепият инцидент прекъснал живота му. „Искаме виновният веднага да бъде арестуван. Той заслужава сурово наказание, макар че каквато и да е присъдата му, тя няма да ни върне детето“, коментираха близките на покрусената фамилия. Снимка: Конкурент.бг. Сподели:", "date": "2018.10.13", "title": "Близки и роднини на починалата Сара блокираха пътя край село Търнак (СНИМКА)"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B5%D0%B4%D0%BD%D0%BE%D0%BF%D0%BE%D0%BB%D0%BE%D0%B2%D0%B8-%D0%BC%D0%B8%D1%88%D0%BA%D0%B8-%D1%81%D0%B8-%D1%80%D0%BE%D0%B4%D0%B8%D1%85%D0%B0-%D0%B7%D0%B4%D1%80%D0%B0%D0%B2%D0%B8-%D0%B1%D0%B5%D0%B1%D0%B5%D1%82%D0%B0-news788150.html", "text": "Еднополови двойки мишки се сдобиха със здрави бебета с помощта на генно инженерство. Постижението е на екип от Китайската академия на науките. Метод за зачеване за еднополови двойки хора – това е едно от възможните приложения на новата технологията, макар и засега само на теория и в далечното бъдеще. Малките на женското мишо семейство са здрави и на свой ред са родили бебета. С тях е било по-лесно. Казано съвсем накратко - учените са взели яйцеклетка от едната майка и специален вид клетка, наречена хаплоидна ембрионална стволова клетката, от другата. Освен това екипът е трябвало да „изтрие“ определени генетични инструкции, за бъдат гените на двете мишки съвместими. Не толкова оптимистична е ситуацията за двамата бащи обаче, тъй като тяхното потомство е издържало едва няколко дни. При тях технологията не е проработила така добре. Резултат може да се определи като подвиг на генетичното инженерство. Влечугите, амфибиите и рибите могат да се възпроизвеждат само с един родител, но при бозайниците разплождането е значително по-сложно. Най-висшият клас гръбначни животни, сред които сме и ние хората, наследяваме два набора гени - от майката и от бащата. Изследователите са решили да потърсят отговор на въпроса защо всъщност са ни необходими полът и сексът. Целта им е била да разберат кои правила на възпроизвеждането трябва да нарушат, за да направят бебе от еднополови родители. Проф. Робин Ловел-Бадж от Института „Франсис Крик“ определя труда на китайските си колеги като „интересен“ и посочва, че „те се опитват да разберат как да ни превърнат в пуйки.“ А заключението на китайските учени е, че сексът е нужен, тъй като нашето ДНК има различно поведение в зависимост от това дали идва от майка или от бащата. Без мъжко и женско генетично копие развитието се обърква. Изследователите смятат, че вече знаят обаче как да се справят с това объркване. Въпреки революционните хоризонти във възпроизводството, които откритието разкрива, две майки няма да са в състояние да имат дете в близко бъдеще. Все още не е дошъл краят на половете, посочва за БиБиСи д-р Ловел-Бадж. Сподели:", "date": "2018.10.13", "title": "Уникално: Еднополови мишки си родиха здрави бебета"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%BE%D0%BB%D0%B5%D0%BD-%D1%81%D0%BA%D1%80%D0%B8-%D0%B4%D0%B5%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81%D1%8A%D1%81-%D1%81%D1%83%D0%B4%D0%B0%D0%BD%D0%B5%D1%86-news788182.html", "text": "Жената на Волен Сидеров – Деница, още не може да излезе от шока след пътния инцидент, който преживя в петък вечерта.  Според полицията към 20 ч. при разминаване на “Симеоновско шосе” два джипа - на суданеца Мажди Гандур и на Деница Сидерова, ударили страничните си огледала. Гандур започнал да обижда съпругата на лидера на „Атака” и шеф на парламентарната група на “Обединени патриоти”. След това   последвал колата на Деница и я принудил да спре. Гандур излязъл от джипа си “Хонда”, вдигнал скандал и се държал агресивно. Полицейски патрул наблизо обаче забелязал случващото се и се намесил. След случилото се съпругата на лидера на „Атака” почти не излизала от дома си и не разговаряла с никого освен с най-близките си хора. А мъжът ѝ се грижел за нейното спокойствие. „Изключително нагло и отвратително е това, което се случи с жена ми. Тя е в тежко психическо състояние, в стрес е. Слава богу, физически не е пострадала\", каза след инцидента лидерът на „Атака”. Появиха се и подозрения, че суданецът може да е свързан с чуждо разузнаване и терористични групировки, тъй като в профила му във „Фейсбук“ има снимки, на които позира с оръжие във военна униформа. След инцидента Волен Сидеров дори поиска вътрешният министър Младен Маринов да бъде отстранен, а управлението на МВР да бъде дадено на “Атака”. Самият Мажди Гандур е бил задържан за 24 ч. Пред полицаите той показал суданска шофьорска книжка, която не е валидна у нас. Затова номерата на джипа му са били свалени. Написан му е и акт. Проверка на агенция ПИК разкри, че Гандур е популярен статист в чужди филмови продукции, снимани в Киноцентъра в Бояна. Той е картотекиран в български кастинг агенции и е участвал в различни екшъни, от които вероятно си е качвал и снимки във „Фейсбук“. Сподели:", "date": "2018.10.13", "title": "САМО В ПИК И РЕТРО! Волен скри Деница след инцидент със суданец"}
{"url": "https://pik.bg/%D0%BA%D1%80%D1%83%D0%BC-%D0%B7%D0%B0%D1%80%D0%BA%D0%BE%D0%B2-%D0%B4%D0%BE%D1%80%D0%B8-%D1%81%D0%BF%D0%BE%D1%80%D0%B5%D0%B4-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%B0%D1%82%D0%B5%D0%BB%D0%B8%D1%82%D0%B5-%D0%B2-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B5-%D0%BC%D0%BE%D0%B6%D0%B5-%D0%B2%D1%81%D0%B8%D1%87%D0%BA%D0%BE-%D0%B4%D0%B0-%D0%B5-%D0%BD%D0%B0-%D0%BF%D0%B0%D0%B7%D0%B0%D1%80%D0%B5%D0%BD-news788090.html", "text": "\"Застрахователите, като всички българи, споделят оценката на сегашната система на здравеопазването като абсолютно неадекватна\". Това заяви зам.-председателят на ПГ на \"БСП за България\" Крум Зарков. Той подчерта, че левицата и представителите на Асоциацията на българските застрахователи са изразили еднакво разбиране по няколко въпроса на среща с тях. \"Крайно време е истински да се остойностят медицинските дейности и да се знае- кое колко струва в здравеопазването, да се изгради стриктен механизъм за контрол. Застрахователите ни обясниха, че от своята практика констатират неадекватността на контрола, който се оказва в тази система. Крайно време е да се осигури и публичността, което ще стане най-лесно с въвеждането на електронно досие\", поясни социалистът. Крум Зарков подчерта, че застрахователите са обърнали внимание, че трябва да се овластят гражданите да търсят правата си, когато констатират, че с помощта на тяхната самоличност са се извършили най-различни медицински дейности, от които те не са се възползвали. \"В момента те нямат никакъв път да реагират в подобни ситуации и това трябва да се промени\", коментира той. Крум Зарков подчерта, че всички тези неща са разписани във \"Визия за България\" и ще бъдат изказани и по време на вота на недоверие. \"Застрахователите, които са пазарно настроени, споделиха, че според тях в областта на здравеопазването не е възможно всичко да бъде оставено на пазарен принцип и че с публичните средства трябва да се борави по коренно различен начин. Този пазар е асиметричен - от едната страна стои пациент, а от другата страна- големи интереси и държавата трябва да има основна роля е неговото регулиране и контрол\", заключи Крум Зарков. Сподели:", "date": "2018.10.13", "title": "Крум Зарков: Дори според застрахователите в здравеопазването не може всичко да е на пазарен принцип"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B8%D0%B7%D0%B1%D1%80%D0%B0%D0%BD%D0%B0-%D0%B7%D0%B0-%D1%87%D0%BB%D0%B5%D0%BD-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BF%D0%BE-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D1%87%D0%BE%D0%B2%D0%B5%D0%BA%D0%B0-news788097.html", "text": "Избирането на страната ни за член на СПЧ е признание за активната ѝ политика в сферата на правата на човека на национално и глобално ниво. България е поела ангажимент да подпомага независимостта на структурите на ООН по правата на човека, както и да работи за защитата на правата на детето, равенството на жените и мъжете, правата на хората с увреждания, създаването на толерантни общества и др., отчитайки ангажиментите по изпълнение на Целите за устойчиво развитие 2030. Съветът по правата на човека (СПЧ) е междуправителствен орган в рамките на системата на ООН, отговарящ за насърчаването и защитата на правата на човека по света и за справяне със ситуации на нарушения в тази област. Съветът има правомощието да обсъжда всички тематични въпроси и ситуации на правата на човека, които изискват вниманието му през цялата година, както и да прави препоръки по тях. Органът заседава в Службата на ООН в Женева. В него участват 47 държави, които се избират от Общото събрание на ООН. При избора се взема предвид приноса на всеки кандидат за насърчаването и защитата на правата на човека, както и поетите от него доброволни ангажименти в тази сфера. В рамките на 73-та сесия на ОС на ООН в Ню Йорк България бе избрана днес за член на Съвета по правата на човека (СПЧ) за периода 2019-2021 г. 180 от общо 188 присъствали и гласували държави-членки на ООН подкрепиха страната ни. За първи път България издига кандидатурата си за този орган. Сподели:", "date": "2018.10.13", "title": "България е избрана за член на Съвета по правата на човека"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B8-%D0%B1%D0%BE%D0%B5%D0%B2%D0%B5-%D0%BC%D0%B5%D0%B6%D0%B4%D1%83-%D0%B8%D0%B7%D1%80%D0%B0%D0%B5%D0%BB%D1%86%D0%B8-%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8-%D0%BD%D0%B0-%D0%B3%D0%B0%D0%B7%D0%B0-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news788085.html", "text": "The Times of Israel, цитиран от \"Фокус\". Петима палестинци са загинали в интензивни сблъсъци с Израелските сили за сигурност (ИСС) край Ивицата Газа, заявиха от министерството на здравеопазването в района, пише израелското електронно издание От ИСС заявиха, че около 14 000 протестиращи са хвърляли гранати, бомби, запалителни бомби и камъни срещу тях на няколко места край границата. „Hadashot“ съобщи, че за пръв път военнослужещи са били обстрелвани и с арбалети. Силите за сигурност са отговорили със средства за разпръскване на бунтове и жив огън там, където е било нужно. Според „Hadashot“ редица протестиращи са преминали граничната ограда и са се насочили към снайперски пост на ИСС, принуждавайки военнослужещите да стрелят и убият трима от тях. Армията все още не е потвърдила тази информация. Няколко други протестиращи са преминали оградата и са заложили бомба близо до нея, която се е взривила и е запалила част от бариерата. Сп оред медии в Газа, поне 50 протестиращи са били ранени от израелски огън. Сподели:", "date": "2018.10.13", "title": "Страшни боеве между израелци и палестинци на Газа, има загинали"}
{"url": "https://pik.bg/%D0%B3%D1%8A%D1%80%D0%BC%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D1%84%D1%83%D1%82%D0%B1%D0%BE%D0%BB-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BC%D0%B0%D1%87-%D0%BE%D1%82-%D1%88%D0%BB-%D0%B7%D0%B0-%D1%87%D0%B5%D1%80%D0%BD%D0%BE-%D1%82%D0%BE%D1%82%D0%BE-news788096.html", "text": "Срещата от втория кръг на груповата фаза в Шампионската лига между \"Пари Сен Жермен\" и \"Цървена звезда\", завършила при резултат 6:1 на 3 октомври, е разследвана за черно тото, пише авторитетното френско издание \"Екип\" в ексклузивна своя новина. Според информацията, няколко дни преди мача шеф на сръбския клуб е имал намерението заедно с други хора да заложи около 5 милиона евро за загуба на своя отбор с 5 гола разлика. Резултатът от 6:1 в полза на ПСЖ води до желаната от неназования сръбски ръководител разлика от 5 гола. Френските власти са започнали свое разследване по случая. Сподели:", "date": "2018.10.13", "title": "Гърми скандал в световния футбол! Разследват мач от ШЛ за черно тото"}
{"url": "https://pik.bg/%D0%B2%D1%81%D1%8F%D0%BA%D0%B0-%D0%BF%D0%B5%D1%82%D0%B0-%D1%84%D0%B8%D1%80%D0%BC%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B2-%D1%80%D0%B8%D1%81%D0%BA-%D0%BE%D1%82-%D1%84%D0%B0%D0%BB%D0%B8%D1%82-news788100.html", "text": "Всяка пета фирма в България е в риск от фалит, показва анализ на водеща компания за управление на кредитния риск, съобщи Нова телевизия. Близо 75 000 компании в България са на ръба на неплатежноспособността. Най-често те са в търговията на дребно. Сред тях е и семейната книжарницата на Асен Гьолев. Продават офис консумативи от 20 години. Според него нещата вървят към фалит. „Големите вериги поемат 90%, за малкия бизнес не остава нищо”, обяснява Асен Гьолев. Казва, че през последните 2 години е особено трудно. Не могат да конкурират промоциите в големите вериги. И все пак в България фалитите намаляват за последната година. Тенденцията в повечето държави от Централна и Източна Европа обаче се променя и броят на компаниите в несъстоятелност се увеличава средно с 6%. „България е отворена икономика. В момента в световен мащаб пикът е достигнат и в някои от икономиките се наблюдава забавяне, обяснява Милена Виденова. За предстояща криза обаче не може да се говори. „Като цяло няма ранни сигнали за наближаваща криза, макар че цикличността на икономиката си съществува и никой не я е отменял”, според Васил Велев от Асоциацията  на индустриалния капитал в България (АИКБ). А най-сериозният проблем за фирмите остава недостигът на кадри. Сподели:", "date": "2018.10.13", "title": "Всяка пета фирма в България е в риск от фалит"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%81%D0%BF%D0%B8%D0%BF%D0%B0%D1%85%D0%B0-%D0%BA%D0%BC%D0%B5%D1%82-%D1%81-9-%D0%BA%D1%83%D0%B1%D0%B8%D0%BA%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%B4%D1%8A%D1%80%D0%B2%D0%B0-%D0%B7%D0%B0-%D0%BE%D0%B3%D1%80%D0%B5%D0%B2-news788104.html", "text": "Акцията е била проведена от икономическата полиция в Пазарджик. Камионът, който е управлявал Кирил Симеонов, е бил със скрити номера. В него са открити девет кубика дърва за огрев без горска маркировка и писмено позволително. Проверка ще установи дали кметът е продавал дърва за огрев на съселяните си срещу по-ниски цени. Със случая е запозната Изпълнителната агенция по горите. Кирил Симеонов - кмет на пазарджишкото село, е бил хванат с камион, пълен с 9 кубика нелегални дърва за огрев, информира \"Канал 3\". Полицаите са установили, че камионът няма и лиценз за превоз на дървесина. Кирил Симеонов е бивш горски служител. Дървесината, както и автомобилът са иззети, съобщава Радио Пловдив. При акцията на икономическата полиция са открити още пет кубика нелегална дървесина в частни домове в село Пищигово и Велинград. Сподели:", "date": "2018.10.13", "title": "СКАНДАЛНО! Спипаха кмет с 9 кубика нелегални дърва за огрев"}
{"url": "https://pik.bg/%D1%81%D0%B0%D0%BC%D0%BE%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0%D1%89%D0%B8%D1%82%D0%B5-%D1%81%D0%B5-%D0%BB%D0%B8%D1%86%D0%B0-%D1%89%D0%B5-%D0%BF%D0%BB%D0%B0%D1%89%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news788106.html", "text": "Проектобюджетът на държавното обществено осигуряване предвижда те да внасят минимум 560 лв. Размерът на обезщетенията за майчинство, болнични и безработица остава замразен през следващата година. Това предвижда проектобюджетът на държавното обществено осигуряване, цитиран от Би Ти Ви. Разходите на самоосигуряващите се обаче ще се увеличат. Проектът предвижда те да внасят осигуровки най-малко върху 560 лева. Земеделските стопани ще се осигуряват не върху 350 лв., както досега, а върху 560 лв. От януари е заложено и увеличение на максималния осигурителен доход от 2 600 лв. на 3 000 лв. Максималната пенсия се вдига до 1 200 лв. от юли. Сподели:", "date": "2018.10.13", "title": "Самоосигуряващите се лица ще плащат повече от догодина"}
{"url": "https://pik.bg/%D0%BB%D1%8F%D1%82%D0%BD%D0%B0-%D0%B5%D1%81%D0%B5%D0%BD-%D1%81%D0%BB%D1%8A%D0%BD%D1%86%D0%B5%D1%82%D0%BE-%D1%89%D0%B5-%D0%BD%D0%B8-%D0%B3%D1%80%D0%B5%D0%B5-%D1%89%D0%B5%D0%B4%D1%80%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%82-24-%D0%B3%D1%80%D0%B0%D0%B4%D1%83%D1%81%D0%B0-news788105.html", "text": "Лятната есен продължава с пълна сила и днес.  Очаква ни слънчево време. В часовете преди обяд на места в низините и около водните басейни ще има мъгла или ниска облачност. През деня над Западна и Централна България ще се появи висока облачност. Ще духа слаб източен, в Източна България до умерен североизточен вятър. Преобладаващите минимални температури ще бъдат между 5° и 10°, по-високи по Черноморието, максимални предимно между 19° и 24°, в София около 20°. Такава е прогнозата за времето на Националния институт по метеорология и хидрология при БАН. Над места по Черноморието преди обяд ще има ниска облачност или мъгла, а след обяд ще бъде предимно слънчево. Ще духа до умерен североизточен вятър. Максимални температури на въздуха: 18°-20°. Температурата на морската вода е 19-20°. Вълнението на морето ще бъде 3-4 бала. В планините ще има разкъсана облачност. Ще духа умерен изток-североизточен вятър. Максималната температура на височина 1200 метра ще е около 13°, на 2000 метра - около 7°. В неделя и в началото на следващата седмица ще преобладава слънчево време. Преди обяд на отделни места в низините и котловините ще бъде мъгливо или с ниска облачност. В нощните часове и рано сутрин ще е почти тихо, а през деня ще духа слаб източен, в Източна България - до умерен североизточен вятър. Преобладаващите минимални температури ще са между 5° и 10°, по-високи по Черноморието, максималните – между 20° и 25°. Сподели:", "date": "2018.10.13", "title": "ЛЯТНА ЕСЕН! Слънцето ще ни грее щедро, температурите ще достигнат 24 градуса"}
{"url": "https://pik.bg/%D0%BD%D0%BE%D1%81%D1%82%D1%80%D0%B0%D0%B4%D0%B0%D0%BC%D1%83%D1%81-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BB-%D0%BA%D0%BE%D0%B3%D0%B0-%D1%89%D0%B5-%D0%B8%D0%B7%D1%87%D0%B5%D0%B7%D0%BD%D0%B5-%D1%81%D0%B2%D0%B5%D1%82%D1%8A%D1%82-news788072.html", "text": "Нострадамус е един от най-известните пророци и астролози в света. Истинското му име е Мишел дьо Нострадам . Роден е през 1503 година в Южна Франция. Най-известният му труд е „Предсказания“ , първото издание на който излиза през 1555. Той пише закодирани четиристишия, с които предсказва бъдещето и то за хилядолетия напред. Ето няколко от прогнозите на Нострадамус за 2019 година: Според пророка светът ще изчезне през 3797 година. 2019 година ще бъде годината на справедливостта. Всеки ще получи това, което е заслужил със собствените си постъпки в миналото. Нострадамус предвижда много природни бедствия в различни части по света. За 2019 година той предсказва земетресения и урагани в някои части на Северна Америка. Той предрича още, че здравето на хората ще се подобри и няма да има толкова много болести. Климатичните промени ще продължават и през новата години и все повече влиянието им ще се проявява върху планетата ни, а политиците в световен мащаб ще достигнат до споразумение за справяне със замърсяването на Земята, причинено от дейността на човека. Други пророци също правят предсказания за климатичните промени. Според Нострадамус броят и силата на ураганите и земетресенията в различни части на света ще нарастват все повече. Сподели:", "date": "2018.10.13", "title": "Нострадамус предсказал кога ще изчезне светът"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BE%D1%81%D0%B8%D0%BD%D0%BE%D0%B2%D0%B8-%D0%BA%D1%83%D1%87%D0%B5-%D0%BE%D1%82-%D0%BF%D1%80%D0%B8%D1%8E%D1%82-news788094.html", "text": "По време на посещението в приюта за животни вниманието на хърватския президент бе привлечено от кучето Кика, мини лабрадор, който скоро ще стане \"първо куче в хърватското президентство\", съобщава \"Ютарни лист\". \"Отиваш в президентството, Кика, ще бъдеш голяма свежест сред големите кучета, които имаме там\", казала на Кика разнежената хърватска президентка. Осиновяването на Кика бе следено с усмивки от три класа от основното училище \"Владимир Назор\" от Вировитица, които посрещнаха в приюта хърватската президентка. Хърватският президент Колинда Грабар Китарович посети днес приют за животни във Вировитица, Северна Хърватия, в рамките на работната си визита в региона, съобщи Танюг. Сподели:", "date": "2018.10.13", "title": "Президентът на Хърватия осинови куче от приют"}
{"url": "https://pik.bg/%D1%89%D0%B5-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BB%D0%B8-%D0%B4%D0%B8-%D0%BA%D0%B0%D0%BF%D1%80%D0%B8%D0%BE-%D0%B4%D1%8A%D0%BB%D0%B6%D0%B0%D0%BB-%D0%BF%D0%B0%D1%80%D0%B8-%D0%BD%D0%B0-%D1%80%D0%BE%D0%BD%D0%B0%D0%BD-%D0%BA%D0%B8%D0%B9%D1%82%D0%B8%D0%BD%D0%B3-news788110.html", "text": "Певецът от „Боузоун“ Ронан Кийтинг не може да се оплаче финансово. Същото важи и за актьора Леонардо Ди Каприо, който притежава десетки милиони долари. Но това не е накарало първия да забрави „дребни пари“, които холивудският плейбой му дължи от години. В интервю за радио шоуто Stav, Abby & Matt Ронан разкри, че Лео му дължи известна сума от една игра на карти, състояла се преди 5 години. „Играехме карти в Сидни преди няколко години, когато той снимаше „Великият Гетсби“. Мисля, че му заех няколкостотин долара, за да влезе в играта и подозирам, че още не ми ги е платил“, коментира певецът. Той добави с усмивка, че макар Ди Каприо да е брилянтен на екрана, той му споделил, че не може да се преструва на покер. Малцина знаят, че двете звезди са се борили за главната мъжка роля в мюзикъла „Мулен Руж“, която в крайна сметка спечели Юън Макгрегър. Кийтън в момента е зает активно с шоуто за откриване на музикални таланти в Австралия All Together Now. Сподели:", "date": "2018.10.13", "title": "Ще повярвате ли? Ди Каприо дължал пари на Ронан Кийтинг"}
{"url": "https://pik.bg/%D0%BF%D1%8A%D1%80%D0%B2%D0%B8-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B8-%D0%BA%D0%BE%D0%BD%D1%82%D0%B0%D0%BA%D1%82%D0%B8-%D0%BC%D0%B5%D0%B6%D0%B4%D1%83-%D1%82%D1%83%D1%80%D1%86%D0%B8%D1%8F-%D0%B8-%D1%81%D0%B0%D1%89-%D1%81%D0%BB%D0%B5%D0%B4-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D0%B0%D1%81%D1%82%D0%BE%D1%80-%D0%B5%D0%BD-news788111.html", "text": "Cumhuriyet, цитиран от \"Фокус\". След решението по-рано днес на турски съд да бъде освободен пасторът от САЩ Ендрю Брънсън, вече са осъществени първите контакти на официално ниво между Анкара и Вашингтон, пише вестник Стана известно, че турският външен министър Мевлют Чавушоглу вече е провел разговор с държавния секретар на САЩ Майк Помпео. Засега не се съобщават подробности по темата. Сподели:", "date": "2018.10.13", "title": "Първи официални контакти между Турция и САЩ след освобождаването на американския пастор Ендрю Брънсън"}
{"url": "https://pik.bg/%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B8%D0%B4%D0%BB%D0%B8%D0%B1-%D0%BD%D0%BE%D1%81%D0%B8-%D0%B2%D1%80%D0%B5%D0%BC%D0%B5%D0%BD%D0%B5%D0%BD-%D1%85%D0%B0%D1%80%D0%B0%D0%BA%D1%82%D0%B5%D1%80-news788109.html", "text": "ТАСС, цитирана от \"Фокус\". Споразумението за създаване на демилитаризирана зона в Идлиб носи временен характер и единствено възстановяването на властта на сирийския народ върху цялата територия на страната ще сложи край на конфликта, заяви министърът на външните работи на Русия Сергей Лавров, предава „Споразумението действително е временно. Краят на цялата история ще бъде тогава, когато в Сирия бъде възстановена властта на сирийския народ и всички тези, които се намират на територията на Сирия, особено онези, които не са поканени, я напуснат. Това е разбираемо за всички“, заяви той. Сподели:", "date": "2018.10.13", "title": "Сергей Лавров: Споразумението за Идлиб носи временен характер"}
{"url": "https://pik.bg/35-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D1%8E%D0%B6%D0%BD%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-news788142.html", "text": "Регистрирано е земетресение с магнитуд 3.5 в Южна Албания, показва справка на интернет страницата на Европейския средиземноморски сеизмологичен институт. „Земетресението е станало в 4:58 местно време (5:58 българско време) на пет километра западно от град Пърмет и на 129 километра южно от столицата Тирана на дълбочина от два километра . Земетресението е усетено слабо на територията на Албания и Северна Гърция. Няма информация за пострадали хора и нанесени материални щети. Сподели:", "date": "2018.10.13", "title": "3.5 по Рихтер разлюля Южна Албания"}
{"url": "https://pik.bg/%D1%80%D1%83%D1%81%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D1%87%D0%B5-%D1%80%D0%B0%D0%B1%D0%BE%D1%82%D0%B8-%D1%81%D1%80%D0%B5%D1%89%D1%83-%D0%BC%D0%B8%D0%BD%D1%81%D0%BA-news788113.html", "text": "TACC, цитирана от \"Фокус\". Специалният представител на Държавният департамент на САЩ Кърт Волкър работи срещу Минските съглашения, заявиха от руското външно министерство, цитирани от Кърт Волкър подкрепя унищожаването на Минските споразумения за разрешаване на ситуацията в Донбас, въпреки изявленията му в подкрепа на тези споразумения. Това се посочва в коментарите на пресслужбата на Министерството на външните работи на Руската федерация, публикувани в петък на интернет страницата на ведомството. В призивите за засилване на санкциите срещу Русия Волкър надхвърля мандата си, според руското външно министерство. \"Не по-малко активност Волкър проявява, призовавайки за засилване на санкционния натиск върху Русия, която е доста извън обхвата на мандата му, - подчертаха в руското външно министерство. - Очевидно е, че се опитва да замести в тази област, американският сенатор Джон Маккейн, чийто близък сътрудник се явява. Постоянно демонстрира агресивна анти-руска нагласа и енергичната подкрепа за реваншистките стремежи на режима на Киев към Донбас, застъпва се за разширяването на доставките на оръжие в Киев за нападателни действия. Специалният представител на САЩ очевидно не помага уреждане на конфликта, причинен от държавния преврат в Украйна през 2014 г. с подкрепата на Вашингтон,“ заявяват от пресслужбата на Министерството. \"Москва с недоумение възприема изявленията на Волкър, който отхвърли руската инициатива за създаване на мисия на ООН за защита на наблюдателите от Организацията за сигурност и сътрудничество в Европа (ОССЕ) по линията на съприкосновение в Донбас, под претекст, че\" ще се запази съществуването на народните републики , които нямат място в украинското законодателство или Минските споразумения \", - отбелязват от Министерството. “Необходимо е да се припомни, че Минските споразуменията са подписани от представители на Донецката и Луганската народни републики, които се явяват страни наравно с Киев. Възниква един разумен въпрос, дали Волкър е чел въобще документите по урегулиране на Украинския въпрос, с което се занимава. Или за САЩ също така „незаконни“ се явяват наблюдателите на ОССЕ в Украйна, които се намират там вече пета година, тъй като за тях също не се споменава нищо в закона на тази държава (Украйна –бел. ред.)? \". По време на телефонна пресконференция специалният пратеник на САЩ в Украйна заяви, че руската инициатива за разполагане на мироопазващи сили в \"сивата зона\" в района на Донбас и предоставянето им на функции за обезпечаване сигурността на наблюдателите на мисията на ОССЕ ще запази народните републики, така че това не е приемливо за Съединените щати. Сподели:", "date": "2018.10.13", "title": "Русия обвини специалния представител на Държавния департамент на САЩ, че работи срещу Минските съглашения"}
{"url": "https://pik.bg/%D0%B2%D0%BE%D0%B9%D0%BD%D0%B0-%D0%B7%D0%B0-%D0%B0%D0%B3%D0%BD%D0%B5%D1%88%D0%BA%D0%BE-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B8-%D1%81%D0%B0%D0%BD%D1%8F-%D0%B0%D1%80%D0%BC%D1%83%D1%82%D0%BB%D0%B8%D0%B5%D0%B2%D0%B0-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D0%B4%D0%B8%D1%88%D0%B0%D1%82-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%BF%D1%8A%D1%80%D0%B0-%D0%BE%D1%82-%D0%B2%D0%B8%D0%BF--news788070.html", "text": "Две дами от родния шобизнес истински не могат да се понасят - това са Мария Илиева и Саня Армутлиева, а ябълката на раздора е младокът Атанас Колев. Презрелите момичета хвърлили око на варненеца още от участието му в \"Х Фактор\". Късметът обаче се усмихнал само на певицата и оттогава продуцентката буквално не я понася. Звездата на Наско изгря във втория сезон на \"Х Фактор\" през 2013 г., когато той е едва 16-годишен. Когато обаче разпределят участниците по ментори, жребият посочва, че с момчетата ще работи Саня. Така тя става пряк наставник на тийнейджъра от Варна, а Мария Илиева започва да крои планове, как да го прикотка при себе си след края на формата. Още тогава на зрителите им прави впечатление, че напрежението между двете брюнетки започва да расте. Те се карат директно в ефир и никога не са на едно и също мнение. Въпреки това обаче по въпроса с Наско са единодушни. И двете се отнасят с него почти като с божество. По този начин извеждат тийнейджъра до финала на шоуто, описва историята \"LifeOnline.bg\". След края на предаването Саня вече е начертала \"бизнес план\" за печалба от Колев. Той обаче е бунтар и се доверява на Мария. Когато научава, че любимецът ѝ спи с певицата, шефката на \"Вирджиния рекърдс\" побеснява. Тя обявява, че никога повече не иска да влиза в една стая с Илиева. Въпреки това обаче е ангажирана като съдия и в следващия сезон на \"Х Фактор\". Напрежението между нея и Саня е толкова голямо, че вече няма как да бъде скрито от зрителите с оправданието, че е само за шоуто. Двете съдийки бълват отрова една срещу друга и това става непоносимо за колегите им. Накрая продуцентът Магърдич Халваджиян се принуждава да прекрати договора с Мария Илиева, тъй като Саня му е по-полезна в предаването. Той разчита на компанията ѝ да лансира участниците в \"Х Фактор\" след края на шоуто, както се полага по формат. След време, когато рапърът и Мария се разделят, той признава, че много хора са се възползвали от неговата неопитност, когато е бил на 16 години и тепърва е прохождал в шоубизнеса. В това число и Илиева, която не спазила уговорките си с него. Сподели:", "date": "2018.10.13", "title": "ВОЙНА ЗА АГНЕШКО! Мария Илиева и Саня Армутлиева не могат да се дишат заради рапъра от \"ВИП Брадър\" - ето как Наско Колев скарал двете дами"}
{"url": "https://pik.bg/%D0%B3%D0%BE%D0%BB%D1%8F%D0%BC-%D1%83%D1%81%D0%BF%D0%B5%D1%85-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%8F%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B8%D0%B7%D0%B1%D1%80%D0%B0%D0%BD%D0%B0-%D0%B7%D0%B0-%D1%87%D0%BB%D0%B5%D0%BD-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BF%D0%BE-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D1%87%D0%BE%D0%B2%D0%B5%D0%BA%D0%B0-news788159.html", "text": "В рамките на 73-ата сесия на Общото събрание на ООН в Ню Йорк България бе избрана за член на Съвета по правата на човека за периода 2019-2021 г. Това обяви премиерът Бойко Борисов, който представляваше странати на в САЩ преди няколко седмици. 180 от общо 188 присъствали и гласували държави членки на ООН подкрепиха страната ни. Резултатът на България е пети сред осемнадесетте страни кандидатки за член на Съвета и първи сред страните-кандидатки от ЕС, заедно с Италия. За първи път България издига кандидатурата си за този орган . Избирането на страната ни за член на Съвета е признание за активната й политика в сферата на правата на човека на национално и глобално ниво. България е поела ангажимент да подпомага независимостта на структурите на ООН по правата на човека, както и да работи за защитата на правата на детето, равенството на жените и мъжете, правата на хората с увреждания, създаването на толерантни общества и др., отчитайки ангажиментите по изпълнение на Целите за устойчиво развитие 2030. Съветът по правата на човека е междуправителствен орган в рамките на системата на ООН , отговарящ за насърчаването и защитата на правата на човека по света и за справяне със ситуации на нарушения в тази област. Съветът има правомощието да обсъжда всички тематични въпроси и ситуации на правата на човека, които изискват вниманието му през цялата година, както и да прави препоръки по тях. Органът заседава в Службата на ООН в Женева . В него участват 47 държави, които се избират от Общото събрание на ООН. При избора се взема предвид приноса на всеки кандидат за насърчаването и защитата на правата на човека, както и поетите от него доброволни ангажименти в тази сфера. Сподели:", "date": "2018.10.13", "title": "ГОЛЯМ УСПЕХ! Борисов обяви: България е избрана за член на Съвета по правата на човека"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4-%D0%B7%D0%B0%D0%B2%D1%8A%D1%80%D1%88%D0%B8-%D0%BD%D0%B0%D0%B9-%D0%B4%D1%8A%D0%BB%D0%B3%D0%B8%D1%8F%D1%82-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D0%BF%D0%BE%D0%BB%D0%B5%D1%82-news788112.html", "text": "Завърши най-дългият пътнически полет в света. Самолет \"Еърбъс A350\" излетя от Сингапур в 18:37 ч. българско време в четвъртък и кацна в Ню Йорк в 13:00 ч. българско време, предаде Нова Телевизия. Разстоянието, което измина, е 16 700 км. Полетът продължи 18 часа и 45 минути и беше без междинни кацания. Той се изпълни от Сингапурските авиолинии. От 18 октомври това става редовна линия, която ще се обслужва три пъти седмично. Досегашният рекорд за най-дълъг пътнически полет беше от Пърт до Лондон и продължи 17 часа и 20 минути. Сподели:", "date": "2018.10.13", "title": "Рекорд! Завърши най-дългият пътнически полет"}
{"url": "https://pik.bg/%D1%82%D0%B8%D1%80-%D0%BE%D1%82%D0%BD%D0%B5%D1%81%D0%B5-5-%D0%BA%D0%BE%D0%BB%D0%B8-%D0%BD%D0%B0-%D0%B6%D0%BF-%D0%BF%D1%80%D0%B5%D0%BB%D0%B5%D0%B7-%D0%B2-%D0%BF%D0%B5%D1%82%D1%80%D0%B8%D1%87-news788154.html", "text": "Тир блъсна пет леки автомобила на жп прелез на изхода на града. Пострадали хора няма. Нанесени са материални щети. Движението в района беше спряно. Инцидентът е станал около 02:00 часа след полунощ. Сподели:", "date": "2018.10.13", "title": "ТИР отнесе 5 коли на жп прелез в Петрич"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%82%D1%83%D1%80%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D1%82%D0%B2%D1%8A%D1%80%D0%B4%D0%B8-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BC%D0%B5-%D1%81%D1%8A%D1%81-%D0%B7%D0%B0%D0%BF%D0%B8%D1%81-%D0%BD%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8%D1%8F-%D0%B6%D1%83-news788115.html", "text": "Турското разузнаване е заявил, че разполага със запис, на който се вижда как изчезналият саудитски журналист Джамал Кашоги е бил измъчван и убит в саудитското консулство в Истанбул, предава Нова телевизия. Според висш турски представител записът показвал, че Кашоги е бил нападнат и е последвала борба. Чували се викове на мъже, които разпитват и бият журналиста. Имало и доказателства, че е убит и разчленен. Засега обаче турските власти отказват да покажат кадрите. Журналистът - отявлен критик на правителството в Рияд изчезна на 2-ри октомври, като за последно бил видян да влиза в сградата на консулството. Саудитска Арабия отрича обвиненията и твърди, че той си е тръгнал невредим. Сподели:", "date": "2018.10.13", "title": "РАЗКРИТИЕ! Турското разузнаване твърди: Разполагаме със запис на убийството на саудитския журналист"}
{"url": "https://pik.bg/%D1%81%D0%B2%D1%8F%D1%82-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D0%BE%D0%B1%D0%B5%D1%81%D0%BD%D0%B5%D0%BB%D0%B8-%D0%BD%D0%B5%D0%B2%D0%B5%D1%80%D0%BD%D0%B8%D1%86%D0%B8-%D0%BC%D1%8A%D1%87%D0%B8%D0%BB%D0%B8-%D0%B6%D0%B5%D1%81%D1%82%D0%BE%D0%BA%D0%BE-%D0%BA%D0%B0%D1%80%D0%BF-%D0%B8-%D0%BF%D0%B0%D0%BF%D0%B8%D0%BB%D0%B0-%D0%B7%D0%B0-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B0%D1%82-%D0%BE%D1%82-%D0%B2%D1%8F%D1%80%D0%B0%D1%82%D0%B0-%D1%81-news788131.html", "text": "В средата на третия век, при император Деций Траян, настонало жестоко гонение против християните. Императорът пратил в Мала Азия един от преданите си служители на име Валерий, да принуждава християните да се отричат от вярата си, а тия, които се противят, да погубва. В Тиатир било устроено тържество в чест на идолите. Валерий заповядал на всички жители да вземат участие в него. Карп и Папила не се явили на празника. Валерий ги извикал при себе си и ги запитал за причината на отсъствието им. Те обяснили, че вярват в истинския Бог и че затова не могат да вземат участие в езическото жертвоприношение. Императорският пратеник заповядал да бъдат развеждани във вериги из града за присмех на езичниците. Мислел по тоя начин да опозори епископа и неговия дякон. Но това не смутило духовниците. Те смятали за позорни само обезчестните дела. Наказанието заради истината считали за чест. След това Валерий ги повикал при себе си и почнал да прави опит да ги убеди да се откажат от сановете си и да се поклонят на боговете. - Ако не бях видял, че сте умни и разсъдливи хора – казал им той, - не щях да се грижа да ви спася. Просто бил ви предал на смърт. Но жал ми е за вас. Желая ви доброто. По-нататък Валерий почнал да хвали могъществото и мъдростта на боговете. Той приписвал благоденствието на страната на тях, както и големите победи на римляните над техните врагове. Епископът и дяконът безстрашно опровергали думите му, като доказали безсилието и лъжливостта на идолите. Вдъхновено възвестили истината заживия Бог, Създателя на вселената и Спасителя на човеците. Озлобен срещу тях, Валерий наредил да разграбят домовете им, а тях да изпратят в Сарди, където и сам мислел да отиде. Мъчениците били привързани към конете на яздещите мъчители и тъй отведени в Сарди, без да им е била дадена по пътя почивка. Тичайки подир конете, епископът и дяконът намирали утеха в молитвата. През всичкото време задъхани те се молели. Бог чрез чудно видение ги укрепил в трудния подвиг. Пристигнал в Сарди, Валерий отново повикал при себе си двамата изповедници. И пак почнал да ги убеждава да се отрекат от вярата си. Но се почувствал посрамен от твърдия им отговор. Скоро дошъл в Сарди и верният църковен служител Агатодор, който бил безгранично предан на епископа и дякона. Валерий повикал и него при себе си. И почнал също да го разпитва и убеждава. След това го предал на жестоки мъчения. Под ударите на мъчителите верният Агатодор предал душата си на Бога. Императорският пратеник заповядал да оставят тялото му без погребение. Но през нощта християните го погребали. На другия ден Валерий казал на Карп и Папила: - Вашият безумен слуга понесе наказанието, което заслужи със своето упорство. Но вие сте хора умни и образовани. Нима не разбирате какво е за вас полезно? Нима и вие искате да загинете, както той загина? - Ти го наричаш безумен – заявил епископ Карп, - а ние облажаваме неговата смърт. Като него желаем да умрем за Христа. Същото потвърдил и дякон Папила. Валерий заповядал да откарат духовниците-изповедници в Пергам. Господ Бог им внушил непрекъснато твърдост и търпение. Пратеникът на императора повикал епископа и му казал: - Боговете жалят за твоята старост. Дават ти сила. И тъй, бъди благодарен и им въздай нужната чест. Аз почитам старостта ти и ти давам добър съвет. Ако обаче продължиш да упорстваш, това повече аз не ще мога да търпя! Карп отговорил кротко и внушително: - Не мога да считам добър оня съвет, който води от светлина към тъмнина, от живот към смърт. Ти казваш, че почиташ старостта ми. Ако това е истина, повярвай на думите ми. Аз повече жаля за твоята гибел, отколкото ти за моите страдания. Жал ми е да гледам как ти суетно се надяваш на боговете. Те не могат да избавят душата ти от вечните мъки, понеже сами са безсилни. Тия думи на епископа били изпълнени с безгранична любов. Но сърцето на Валерий останало безчувствено, студено. Той заповядал да бият и да мъчат жестоко светителя. Карп понасял всичко с непоколебима твърдост. Дори се усмихвал сред страданията. - На какво се усмихваш? – попитал го озлобено Валерий. - Радвам се, че ми е дадена благодат от моя Бог – отговорил Карп. Радвам се, защото виждам отворени небесата и сред тях – моя Господ в славата Си! Тъй сред тежките страдания Господ утешавал и насърчавал Своя верен служител. Мъченикът не чувствал своите рани. Мислел за Божията милост, за небесните блага. След като бил жестоко изтезаван, Крап бил отведен в тъмницата. Повикан бил Папила, дяконът. Със същата твърдост и той изповядал вярата си. Не се смутил нито от заплахите, нито от увещанията на Валерий. Господ го поддържал с чудната Си сила. Дал му власт да прави чудеса. В името Божие Папила изцерил един сляп. Прогледналият и заедно с него свидетелите на това чудо започнали да прославят Господа, като непрекъснато повтаряли: - Наистина е велика силата на Христа. Той е истинският Бог! Пратеникът на императора се оказал и сляп, и глух за истината. Той заповядал да подложат Папила на най-ужасни мъчения. Но никакви страдания не били в състояние да разколебаят неговата твърдост. Бог видимо му помагал. Бил доведен и Карп. Валерий предал двамата едновременно на различни мъчения. Напразни се оказвали и тия му усилия. Най-после заповядал палачи да им отсекат главите с меч. Доведени на мястото, определено за изпълнение на присъдата, светите мъченици дигнали ръце към небето и се помолили за своите мъчители. След това навели глави. Палачът изпълнил заповедта. Заедно с тия двама свещеномъченици била обезглавена и сестрата на дякон Папила – света Агатоника. В един ден – 13 октомври – светата Църква чества паметта на светите Карп, Папила, Агатодор и Агатоника. Светите мъченици Карп и Папила живели в края на втория и първата половина на третия век. Родили се в Пергам, град в Мала Азия. Още от младини били християни. За всички жители на града и околността представлявали пример на християнски добродетели. Като гледали техния праведен живот, мнозина се обръщали към истинския Бог и ставали християни. По-късно Карп бил избран за епископ на град Тиатир. А Папила приел чин дякон при него. Сподели:", "date": "2018.10.13", "title": "СВЯТ ПРАЗНИК! Побеснели неверници мъчили жестоко Карп и Папила, за да се откажат от вярата си"}
{"url": "https://pik.bg/%D1%81%D0%BE%D1%84%D0%B8%D1%8F-%D1%82%D1%8A%D1%80%D1%81%D0%B8-%D0%BD%D0%B0%D1%87%D0%B8%D0%BD%D0%B8-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D0%B8-%D1%81-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news788043.html", "text": "„Как да подобрим качеството на атмосферния въздух в София?“ е предизвикателството, което екипът на Столична община отправя към предприемачи, иноватори и студенти тази есен, в рамките на международната инициатива Climathon, която ще се проведе на 25 и 26 октомври 2018 г. Това съобщиха от пресцентъра на Столична община. През 2018 г. подобряването на качеството на атмосферния въздух е приоритетна тема за Столична община, която изпълнява програма с над 100 мерки, насочени към ограничаване на основните източници на фини прахови частици. Извън това, което се изпълнява по план, общината е в готовност да работи за практическата реализация и на ефективни иновативни проекти. През 2018 г. Столична община е партньор на Cleantech Bulgaria и Climate-KIC в реализация на международната инициатива в България. Повече за самото предизвикателство и как да се включат желаещите в него, можете да намерите тук: https://climathon.climate-kic.org/en/sofia Специално подбрано жури, ще селектира и награди най-доброто решение и екип. Събитието ще се проведе в два последователни дни, като всеки екип ще получи менторски препоръки, както за цялостно формулиране на идеята в проект. Всички проекти ще бъдат представени пред жури, което в края на събитието ще определи победителя. Наградата за най-добрата идея за по-чист въздух, ще е директен достъп по най-голямото състезания за зелени бизнес идеи в света ClimateLaunchpad. Climathon е международна инициатива, която се провежда едновременно в 45 държави от цял свят. Жителите на над 130 града от различни точки на планетата се изправят в битка, чрез иновативно мислене и инициативност да подобрят условията за живот в градовете. Събитието е своеобразен 24-часов маратон, в който иноватори, студенти, предприемачи, инженери от цяла България ще работят по зададена предварително тема. Climathon в София ще се проведе на 24 и 25 октомври в София Тех Парк, сграда Бизнес инкубатор, етаж Партер. Сподели:", "date": "2018.10.13", "title": "София търси начини да се справи с мръсния въздух"}
{"url": "https://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%BE%D0%B1%D1%89%D0%B8%D0%BD%D0%B0-%D0%BA%D0%B0%D0%BD%D0%B8-%D0%B4%D0%B5%D1%86%D0%B0%D1%82%D0%B0-%D0%B4%D0%B0-%D0%BF%D0%BE%D1%81%D1%82%D0%B0%D0%B2%D1%8F%D1%82-%D0%BA%D1%8A%D1%89%D0%B8%D1%87%D0%BA%D0%B8-%D0%B7%D0%B0-%D0%BF%D1%82%D0%B8%D1%86%D0%B8-%D0%B2-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news788042.html", "text": "Столична община и Българското дружество за защита на птиците канят децата да се включат в съвместна инициатива за поставяне на къщички за птици в парка \"Княз-Борисова градина\", утре, от 11.00 ч. Това съобщиха от пресцентъра на Столичната община. В рамките на събитието децата ще могат да участват в украсата на къщичките и да научат повече за навиците и начина на живота на птиците, които обитават парка. Събитието ще се състои на Алеята на птиците, в непосредствена близост до Астрономическата обсерватория на СУ \"Св. Климент Охридски\". Сподели:", "date": "2018.10.13", "title": "Столичната община кани децата да поставят къщички за птици в Борисовата градина"}
{"url": "https://pik.bg/%D1%81%D0%BB%D0%BE%D0%B6%D0%BD%D0%B8-%D0%B2%D1%80%D1%8A%D0%B7%D0%BA%D0%B8-%D0%B2%D0%BB%D0%B0%D0%B4%D0%BE-%D0%BC%D0%B0%D0%BD%D1%87%D0%B5%D0%B2-%D0%B7%D0%B0%D0%B1%D0%B8-%D0%B1%D0%B8%D0%B2%D1%88%D0%B0%D1%82%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%BD%D0%B0-%D0%B4%D0%B5%D0%BD%D0%B8%D1%81-%D1%80%D0%B8%D0%B7%D0%BE%D0%B2-news787938.html", "text": "Сложни са връзките между представителите на т. нар. шоу и спортен елит. Бившият нападател на ЦСКА Владимир Манчев заби бившата изгора на Денис Ризов. Гримьорката Александра Йорданова, която първо играеше Котката в предаването на Ризов, а след това тълги години топлеше леглото му, сега е в прегръдките на Манчев. Двамата вече не се крият и разкриват чувствата си публично, пише \"Телеграф\". Припомняме, че зад гърба си Владимир Манчев има неуспешен брак с една от най-красивите носителки на титлата \"Мис България\" - Елеонора Манчева. Макар да се смяташе, че са една от най-стабилните светски двойки, семейството им се разпадна. От една страна се твърди, че причина за раздялата им са изневери на Нора. Другата версия е, че миската хрантутила половинката си, като дори и известно време след раздялата им той продължил да вегетира на гърба на Нора, непожелавайки да напусне къщата на родителите й. Сподели:", "date": "2018.10.13", "title": "СЛОЖНИ ВРЪЗКИ! Владо Манчев заби бившата любовница на Денис Ризов"}
{"url": "https://pik.bg/%D1%81%D0%B0%D1%89-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%BA%D0%B8%D1%82%D0%B0%D0%B9-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B2%D0%BA%D0%BB%D1%8E%D1%87%D0%B2%D0%B0%D1%82-%D0%B8-%D0%B2%D0%B0%D0%BB%D1%83%D1%82%D0%BD%D0%B8%D1%82%D0%B5-%D0%B2%D1%8A%D0%BF%D1%80%D0%BE%D1%81%D0%B8-news788038.html", "text": "The Hill, цитирано от \"Фокус\". Министърът на търговията на САЩ отправи послание към Китай, че всякакви бъдещи търговски преговори между Вашингтон и Пекин трябва да включат и валутните въпроси, пише американското електронно издание „Изразих своето притеснение относно неустойчивостта на валутата им (юан) и че като част от всякакви търговски разговори, валутата трябва да бъде част от дискусията“, заяви Мнучин в интервю за „Reuters“ по отношение на среща, която имаше с директора на китайската централна банка И Ган в кулоарите на ежегодната среща на Международния валутен фонд и Световната банка в Индонезия. Мнучин добави и че Пекин трябва да предприеме действия, за да адресира търговските спорове между двете страни, преди търговските преговори да могат да продължат. „Мисля, че имахме продуктивно обяснение от неговата гледна точка относно тези въпроси“, заяви той, добавяйки че настоящите обстоятелства са принизили юана спрямо долара. Сподели:", "date": "2018.10.13", "title": "САЩ: Търговските ни преговори с Китай трябва да включват и валутните въпроси"}
{"url": "https://pik.bg/%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%B0%D1%80%D0%B0%D0%B1%D1%81%D0%BA%D0%B0%D1%82%D0%B0-%D0%BE%D0%B1%D1%89%D0%BD%D0%BE%D1%81%D1%82-%D1%83-%D0%BD%D0%B0%D1%81-news788044.html", "text": "В централата на ПП АБВ в София се състоя среща между ръководството на партията и представители на арабската общност в България. Това е поредното събитие, част от инициативата на политическата сила за възобновяване на културните и икономически контакти на България със страните от Арабския свят. Председателят на АБВ Румен Петков запозна присъстващите с проведената от него наскоро в Ливанската република среща,  с г-н Саад Харири - министър-председател на Ливан, както и с топлото посрещане на българската делегация там. В допълнение той   сподели впечатления си и от срещата си в Министерството на образованието на Ливан, в резултат на която към редица български университети бе отправена покана за участие в образователен форум, който ще се проведе в Бейрут между 14 и 17 ноември тази година. В хода на разговора г-н Петков информира присъстващите, че се работи и в посока към подписване на меморандум за сътрудничество между ПП АБВ и „Партията на справедливостта“ на Ливан. По време на възникналата дискусия представители на арабската общност в България изразиха желание АБВ да участва в разработването на стратегия за арабските страни и по-конкретно Сирия, Ирак, Палестина, с оглед утвърждаването на икономическите интереси на България в региона. Арабските асоциации изказаха желанието си ръководството на партията да им окаже съдействие пред министър-председателя на страната Бойко Борисов, за да бъде създадена и приета  стратегия за културен и академичен обмен, специално за Сирия и Ливан, както и за облекчаване на визовия режим за държавите от Арабския свят. Сподели:", "date": "2018.10.13", "title": "Румен Петков се среща с арабската общност у нас"}
{"url": "https://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B4%D1%80%D0%B5%D0%B2%D0%BD%D0%B8%D1%82%D0%B5-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-%D0%BE%D1%82%D1%80%D0%B8%D0%BB%D0%B8-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%BD%D0%B0%D1%87%D0%B8%D0%BD-%D0%B7%D0%B0-%D0%B4%D0%BE%D0%B1%D0%B8%D0%B2-%D0%BD%D0%B0-%D0%BF%D1%80%D1%8F%D1%81%D0%BD%D0%B0-news788065.html", "text": "На острова на практика нямало реки и езера. Затова начинът, по който древните хора се снабдявали с вода, дълго време бе загадка. По думите на съавтора на изследването Карл Липо от университета Бингамтън в Ню Йорк, който 20 години изследвал бита на коренните жители на Великденския остров, шуплестата вулканична почва бързо поглъщала дъждовната влага, а малките езера не можели да осигурят достатъчно количество вода. Специалистите изследвали нивото на съдържанието на соли по крайбрежието и заключили, че водата била годна за консумация. Подпочвени води се стичат по склонове към океана. По време на приливи потокът прясна вода попада директно в морето. \"В резултат хора са можели да използват тези източници за събиране на годна за консумация вода\", отбеляза Липо. Това се потвърждава и от записки на изследователи от 18-и век, които уверяват, че коренни жители на Великденския остров като че ли пиели морска вода. Въз основа на заключенията учените възнамеряват да проверят дали съществува връзка между местоположението на източниците на прясна вода и моаи - издяланите от камък фигури на хора на Великденския остров. Американски археолози установиха, че древните жители на Великденския остров открили как да добиват прясна вода от океана, съобщиава изданието \"Лента\". Сподели:", "date": "2018.10.13", "title": "МИСТЕРИЯ! Древните жители на Великденските острови отрили уникален начин за добив на прясна вода от океана"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B5%D0%BA%D1%81%D0%BF%D0%B5%D1%80%D1%82-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B5-%D0%B8%D0%B7%D0%BA%D0%B0%D1%80%D0%B0-%D1%87%D0%B5%D1%82%D0%B2%D1%8A%D1%80%D1%82%D0%B8%D1%8F-%D1%81%D0%B8-%D0%BC%D0%B0%D0%BD%D0%B4%D0%B0%D1%82-news788041.html", "text": "Според специалиста от Кралския колеж в Лондон ръководителят на правителството на Федералната република може да падне от власт до две години. \"Напрежението в коалицията е огромно. Меркел до имигрантската криза през 2015 г. бе непоклатима. Нейното решение да приюти над един милион чужденци бе катастрофално за политическата ѝ кариера. Тя е атакувана не само от опозицията, но и вътре в нейната партия - Християндемократическия съюз (ХДС). Ето защо Меркел може и да не завърши мандата си, който изтича през 2022 г. Канцлерът в Берлин може да бъде принудена да се оттегли след най-много година и половина, максимум две\", каза той. Британецът заяви, че в ХДС вече са започнали да спрягат кой ще смени Меркел. \"Фаворит е военният министър  Урсула фон дер Лайен. Тя е обаче е много амбициозна и сред актива на ХДС се обсъждат още два варианта. Първата кандидатура е на федералния здравен министър Йенс Шпан, а втората на председателя на парламентарната група на управляваща партия Ралф Бринкхаус\", каза още Лил. Интервюто на британеца излезе два дни преди изборите за местна власт в западните  провинции Бавария и Хесен. Вчера също бе публикувано социологическо проучване, което показва спад в рейтинга на традиционните партии и възход на евроскептиците \"Алтернатива за Германия\". Възможно е германският канцлер Ангела Меркел да не изкара четвъртия си мандат до края му, каза британският експерт Куентин Лил пред американската телевизия Си Ен Ен. Сподели:", "date": "2018.10.13", "title": "Британски експерт: Ангела Меркел може да не изкара четвъртия си мандат"}
{"url": "https://pik.bg/%D1%81%D0%B8%D0%BB%D0%B5%D0%BD-%D1%82%D1%80%D1%83%D1%81-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B3%D0%B2%D0%B0%D1%82%D0%B5%D0%BC%D0%B0%D0%BB%D0%B0-news788140.html", "text": "Регистрирано е земетресение с магнитуд 5.6 в Гватемала, показва справка на интернет страницата на Европейския средиземноморски сеизмологичен институт, съобщава \"Фокус\". Земетресението е станало в 15:09 на 12 октомври ( 0:09 на 13 октомври българско време) на 8 километра източно от град Нуева Консепсион и на 90 километра югозападно от столицата Гватемала Сити на дълбочина 80 километра. Земетресението е усетено силно в района на епицентъра , включително и в столицата. Засега не се съобщава за пострадали хора и нанесени материални щети. Сподели:", "date": "2018.10.13", "title": "Силен трус разтърси Гватемала"}
{"url": "https://pik.bg/%D0%B7%D0%B0%D0%B5%D0%B2-%D0%BA%D1%8A%D0%BC-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2%D0%B8%D0%B5-%D1%81%D1%82%D0%B5-%D0%BF%D1%80%D0%BE%D1%82%D0%B8%D0%B2-%D0%BD%D0%BE-%D0%BA%D0%B0%D0%B6%D0%B5%D1%82%D0%B5-%D0%BA%D0%B0%D0%BA%D0%B2%D0%BE-%D1%81%D0%BB%D0%B5%D0%B4%D0%B2%D0%B0-%D1%81%D0%BB%D0%B5%D0%B4-%D1%82%D0%BE%D0%B2%D0%B0-news788059.html", "text": "„Нова ТВ“, цитирана от \"Фокус\". Министър-председателят на Македония Зоран Заев призова опозицията за пореден път да размисли преди гласуването на парламентарното заседание, насрочено за понеделник, предава скопската електронна медия „Ясна е позицията на опозицията, вие сте против, но кажете какво следва след това“, заяви Заев. „Ясно е, че без опозицията не можем да променим конституцията, но има ли нещо, което може да ни сплоти, дали всички сме на нивото на историческата отговорност“, добави той. Заев напомни и че е ясно, че не са изпълнени двете кумулативни условия на референдума и затова той е бил консултативен, а отговорността е към институциите. „На всички е ясен правният аспект, но кажете какво правим с държавата“, заяви той. Сподели:", "date": "2018.10.13", "title": "Заев към опозицията: Вие сте против, но кажете какво следва след това"}
{"url": "https://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B4%D0%BE-%D0%BF%D1%80%D0%BE%D0%BB%D0%B5%D1%82%D1%82%D0%B0-%D0%BF%D1%8A%D1%82%D1%8F-%D0%BF%D0%BB%D0%BE%D0%B2%D0%B4%D0%B8%D0%B2---%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news788063.html", "text": "Пътят между Пловдив и Асеновград ще бъде затворен, а трасето ще остане на биндер до пролетта, когато ще бъдат направени и локалните платна. Това стана ясно на официалното посещение на премиера Бойко Борисов, който инспектира дейностите по пътната артерия и ремонта на Мулдавския манастир \"Света Петка\", чиято източна фасада изгоря през 2010 г. Предложението за прекъсването на ремонта на Асеновградско идва от областния управител Здравко Димитров и шефът на фирмата изпълнител „ИСА-2000“ Юлиян Инджов. Те изразиха готовност за завършване на пътя веднага, но и притеснения, че местния бизнес и земеделците ще бъдат блокирани, тъй като в този вариант трасето ще бъде затапено с мантинели. Изграждането на локалните може да започне най-рано през март, тъй като все още се изготвя нужната документация. Димитов добави, че все още се чака строителното разрешително за голямото кръгово кръстовище на околовръстното, очаква се то да бъде издадено до средата на ноември. Цялото трасе ще бъде осветено като градски булевард, въпреки че по проект осветление трябва да има само на 200 метра от кръговите. „Имате си бюджети, двете общини си финансирайте осветлението”, заяви Борисов пред кметовете на Пловдив и Асеновград Иван Тотев и Емил Караиванов. Сподели:", "date": "2018.10.13", "title": "Затварят до пролетта пътя Пловдив - Асеновград"}
{"url": "https://pik.bg/%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-%D0%B7%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B8%D1%82%D0%B5-%D0%B8%D0%B7%D0%BD%D0%B5%D0%B2%D0%B5%D1%80%D0%B8-%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0-%D1%81%D0%B8-%D0%B8%D0%BC%D0%B0-%D0%B8-%D0%BF%D0%BE-%D0%B2%D0%B0%D0%B6%D0%BD%D0%B8-%D0%BD%D0%B5%D1%89%D0%B0-news788061.html", "text": "Първата дама на САЩ Мелания Тръмп заяви, че има \"много по-важни неща, върху които да се съсредоточи, от предполагаемите изневери на съпруга ѝ Доналд Тръмп. Това не ме притеснява и не е нещо, върху което се фокусирам. Аз съм майка и първа дама, имам много по-важни неща, за които да мисля и да правя. Знам, че хората спекулират и че медиите обичат да спекулират за нашия брак\", каза откровено първата дама в интервю пред телевизия ABC. Попитана, дали е била наранена от обвиненията, след кратка пауза Мелания отговори:\"Не винаги е приятно, разбира се, но аз знам кое е правилно и кое е грешно, и кое е вярно и кое не.\" Том Ламас от ABC не пропусна да попита първата дама за брака ѝ, като зададе въпрос, дали двойката все още има хубав брак и дали тя обича съпруга си. Да, добре сме , отговори Мелания. Това, с което медиите спекулират, са клюки. Това не винаги са коректните обстоятелства, добавя първата дама. Госпожа Тръмп избягва да обръща внимание на обвиненията за изневяра и твърденията, че бракът ѝ с президента е основан на ненавист и страх. По-рано тази година The Wall Street Journal съобщи, че бившият личен адвокат на Доналд Тръмп - Майкъл Коен, е платил 130 000 долара на порно звездата Сторми Даниелс преди изборите през 2016 г. като част от споразумение, за да не бъде осветлена връзка на Тръмп с актрисата. По-късно Даниелс рискува и наруши споразумението, като разкри подробности за предполагаемата афера от 2006 г. Бившият модел на Playboy Карън МакДугъл също излезе с твърдения, че преди 10 години е имала връзка с Доналд Тръмп. Президентът на САЩ отрече да имал връзки с двете жени, които се твърди, че са се случили по време на брака му с Мелания. Двамата са женени от 13 години. Прею юни сегашният адвокат на Тръмп - Руди Джулиани, каза, че Мелания не вярва на отправените обвинения, отправени към съпруга ѝ. Пред ABC Мелания каза, че никога не е говорила с Джулиани, а на въпрос защо той е говорил от нейно име, тя отговори: Не знам, трябва да попитате него.\" Сподели:", "date": "2018.10.13", "title": "Мелания Тръмп за предполагаемите изневери на съпруга си: Има и по-важни неща"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2%D1%8A%D0%B2-%D0%B2%D0%BB%D0%B0%D0%BA-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F---%D0%BA%D0%B0%D1%82%D0%BE-%D0%BF%D0%BE-%D1%87%D1%83%D0%B4%D0%BE-%D0%B6%D0%B5%D1%80%D1%82%D0%B2%D0%B8-%D0%BD%D1%8F%D0%BC%D0%B0-%D1%81%D0%BD%D0%B8%D0%BC%D0%BA%D0%B8-news788057.html", "text": "Избухнал пожар във високоскоростен влак по линията Кьолн-Мюнхен в Германия , наложи спешна евакуация на 510 пътници , преди пламъците да са обхванали двата вагона и да ги унищожат напълно. Данни за пострадали и жертви няма , предаде Ройтерс. Сподели:", "date": "2018.10.13", "title": "Пожар избухна във влак в Германия - като по чудо жертви няма (СНИМКИ)"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%87%D0%B8%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D1%81%D0%B0%D1%80%D0%B0-%D0%B1%D0%BB%D1%8A%D1%81%D0%BD%D0%B0%D1%82%D0%B0-%D0%BE%D1%82-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-news788148.html", "text": "Детето опитало да пресече улицата, когато върху него връхлетял автомобилът. Момичето изпадна в кома, а лекарите се бореха за живота му. 59-годишният шофьор е бил с 1.48 промила алкохол в кръвта. Въпреки молбата, която бащата на Сара изказа в ефир и помоли шофьорът, предизвикал инцидента, да се погрижи по някакъв начин за пострадалото дете, той до момента не се е обадил, твърдят близки на момичето. Утре те ще заминат за Плевен, за да поискат тленните останки на Сара. Почина 11-годишната Сара, която бе блъсната от пиян шофьор във врачанското село Търнак. Това съобщи чичото на детето Славчо Борисов. Мъжът беше освободен от полицията по-малко от 24 часа след инцидента, което предизвика протести, собщава Нова телевизия. Сподели:", "date": "2018.10.13", "title": "Трагедия: Почина  малката Сара, блъсната от пиян шофьор"}
{"url": "https://pik.bg/%D1%81%D0%BA%D0%B0%D0%BB%D0%BF%D0%B5%D0%BB-%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D0%B0%D0%BD%D1%82%D0%BE%D0%BD-%D1%80%D0%B0%D0%B4%D0%B8%D1%87%D0%B5%D0%B2-%D0%B2%D1%8A%D0%B2-%D0%B2%D0%BC%D0%B0-%D1%81%D1%82%D0%BE%D0%BC%D0%B0%D1%88%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B2%D0%BA%D0%B0%D1%80%D0%B0%D1%85%D0%B0-%D0%BA%D1%83%D0%BB%D1%82%D0%BE%D0%B2%D0%B8%D1%8F-%D0%B0%D0%BA%D1%82%D1%8C%D0%BE%D1%80-%D0%B2-%D0%B1%D0%BE%D0%BB%D0%BD%D0%B8%D1%86-news787925.html", "text": "Любимият на няколко поколение актьор потърсил медицинска помощ, след като изпражненията му станали черни. \"Притеснен, отидох при проф. Кацаров - шеф на гастроентерологията във ВМА. Изпратиха ме на кръвни изследвания и се оказа, че хемоглобинът ми е много нисък. Впоследствие д-р Петков ми направи инвазивно гастро при пълна упойка. Казаха ми, че съм имал две нещица на лигавицата на стомаха, които са изгорени и защипани\", коментира престоя си в болница Радичев пред седмичник. Звездата от кинокомедията \"Оркестър без име\", сатиричното предаване \"Клуб НЛО\" и сериала \"Етажна собственост\" няма страх от операции, защото това не му е първата. Преди осем години той легна под скалпел заради дискова херния. Заради спукани тъпанчета, ушите на таланта с прякор също са оперирани. Антон страда и от високо кръвно, особено когато атмосферното налягане се повишава или има слънчеви изригвания. Мъчат го и хронични болки в дясното коляно. Сподели:", "date": "2018.10.13", "title": "СКАЛПЕЛ! Оперираха Антон Радичев във ВМА! Стомашни проблеми вкараха култовия актьор в болница"}
{"url": "https://pik.bg/%D1%85%D0%BB%D0%B0%D0%BF%D0%B5%D1%82%D0%B0-%D1%80%D0%B0%D0%B7%D0%B1%D0%B8%D1%85%D0%B0-%D0%BF%D0%B0%D0%B2%D0%B8%D0%BB%D0%B8%D0%BE%D0%BD-%D1%81%D0%B2%D0%B8%D1%85%D0%B0-%D0%B1%D0%B8%D1%80%D0%B0-%D0%B8-%D0%BA%D0%B5%D0%B1%D0%B0%D0%BF%D1%87%D0%B5%D1%82%D0%B0-news787987.html", "text": "Полицията в Търговище е заловила три деца, извършили кражба от павилион. От пресцентъра на МВР посочиха, че са установени трима малолетни - двама на 13 години и един на 11 години. На 11 октомври, около 15:00 часа те счупили стъкло на павилион и проникнали в търговското помещение. От там задигнали кебапчета, бира, пакетчета с разтворимо кафе и безалкохолно. По случая се извършва проверка. Резултатът ще бъде докладван в Районна прокуратура-Търговище. Сподели:", "date": "2018.10.13", "title": "Хлапета разбиха павилион, свиха бира и кебапчета"}
{"url": "https://pik.bg/%D0%BF%D0%B8%D0%BA%D0%B0%D0%BD%D1%82%D0%B5%D1%80%D0%B8%D1%8F-%D0%B8%D0%B2%D0%BE-%D0%B0%D1%80%D1%8A%D0%BA%D0%BE%D0%B2-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D1%81-%D0%BC%D0%B0%D1%80%D0%B8%D1%83%D1%81---%D0%B8%D0%BD%D1%82%D0%B8%D0%BC%D0%B5%D0%BD-%D0%BB%D0%B8-%D0%B5-%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%BC%D0%B8%D0%BA-news788000.html", "text": "Пикантната клюка отдавна мълви, че актьорът и тв водещ Иво Аръков и колегата му Мариус Куркински не са си безразлични. Интригата периодично изплува и се тиражира, още повече, че след края на връзката си с Мика Стоичкова Аръков не е имал сериозни отношения с жена. Което пък от своя страна подсилва спекулациите, че има симпатии към собствения си пол. \"Всички ме питат дали имам жена до себе си. Аз без жена не оставам, но искам да кажа - нямам отношения с Мария Илиева, Мика не ми се е обаждала и с Мариус не сме толкова близки\", изригна Аръков пред столичен ежедневник. Актьорът, който в момента се подготвя за новия сериал \"Слънчев бряг\" избягва да се засича на обществени места с Куркински, защото е наясно, че това отново ще поднови клюката. \"Неудобно ми е дори да се видя с Мариус, защото веднага се почва: \"Ааа, ето ги педалчетата!\". Ами не е така бе, хора, не съм такъв. А и да съм, това кой го интересува?\", гневен е актьорът от \"Скъпи наследници\". Сподели:", "date": "2018.10.13", "title": "ПИКАНТЕРИЯ! Иво Аръков с разкритие за отношенията си с Мариус - интимен ли е бившият на Мика Стоичков с Куркински?"}
{"url": "https://pik.bg/%D0%BA%D1%83%D1%80%D0%B8%D0%BE%D0%B7-%D0%BF%D0%B5%D1%80%D1%83%D0%B0%D0%BD%D0%B5%D1%86-%D1%85%D0%B2%D0%B0%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-%D0%B2-%D0%B8%D0%B7%D0%BD%D0%B5%D0%B2%D1%8F%D1%80%D0%B0-%D0%B3%D0%BB%D0%B5%D0%B4%D0%B0%D0%B9%D0%BA%D0%B8-google-maps-news787967.html", "text": "Перуанец хвана жена си в изневяра, разглеждайки карти на „Гугъл“, пише „Мирър“. Мъжът искал да планира маршрут, но видял съпругата си, заснета от камерите на „Гугъл“. Жената седяла на пейка на Моста на въздишките в перуанската столица Лима и галела по главата легнал на коленете ѝ мъж. Снимките на „Гугъл“ са от 2013 година, но въпреки това мъжът бил вбесен и подал молба за развод. Снимка: Google Maps Сподели:", "date": "2018.10.13", "title": "КУРИОЗ! Перуанец хвана жена си в изневяра, гледайки Google Maps"}
{"url": "https://pik.bg/%D0%BE%D1%82-%D0%BA%D0%B0%D0%BA%D0%B2%D0%BE-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%B2-%D0%BB%D1%8E%D0%B1%D0%BE%D0%B2%D1%82%D0%B0-%D0%B2%D0%B8%D0%B6%D1%82%D0%B5-news788075.html", "text": "Телец Безкрайно доказване на любов и възхищение или просто тих и уютен дом - всяка една зодия се нуждае от нещо строго специфично, за да се чувства на мястото си в една връзка. Всекидневно се сблъскваме с безброй лица и емоции и всеки има различна представа за любовта, която трябва да получава. Това, че някой не ви обича по начина, по който на вас ви се иска, не значи, че не ви обича от сърце. И все пак има няколко задължителни неща, които всяка една зодия трябва да получи от партньора си, за да се чувства щастлива и удовлетворена. Ето кои са те: Овен Овенът изисква честност в любовта. Лъжата, дори и с добри намерения, го наранява. Връзката с Овен изисква открити взаимоотношения. За родените под знака на Телеца е важна нежността . Арогантността и грубостта ги отблъскват. Те даряват нежност и внимание, но изискват същото. Близнаци Постоянната комуникация с партньора е основата, която крепи връзката при Близнаците. Няма теми табу за тях, а подозрението в пазена тайна е това, което може да прекрати връзката с представител на зодията. Рак Моногамията и грижата за семейството е основното за всеки представител на зодия Рак. Те обичат да се грижат за партньора си, но копнеят за същото това внимание. Лъв Лъвовете искат да са начело, да бъдат харесвани и да запазят до някаква степен свободата си. Страстта и бурните чувства са това, което могат да ги задържат във връзката. Дева Добротата и искреността са основите за успешна връзка с Дева. Взаимност и подкрепа са това, от което се нуждае всеки представител на тази зодия. Везни Хармонията е определяща за всеки представител на зодия Везни. Те търсят човека, който поддържа баланса между любовта и здравия разум в тях. Скорпион Без искреност и честност Скорпионът се чувства празен. Не обича да има тайни с партньора, защото държи на страстната и искрена връзка. Стрелец Стрелците обичат предизвикателствата . Няма прегради в постигането на крайната им цел. Бъдете щедри с тях и те ще ви отвърнат със същото. Козирог Любовта на Козирога трябва да се заслужи. Стане ли това, те могат да бъдат отдадени изцяло на вас, стига и вие да им отвръщате със същото. Водолей Всеки представител на зодия Водолей иска до него да има ярка личност , която да контрастира със собствената му. Незабележителните партньори нямат шанс с представителите на тази зодия. Риби Рибите са най-уязвимите членове на зодиака. Нуждаят се от деликатност и закрила в любовта . Имат нужда от партньор, който да е състрадателен, да ги закриля и утеши. Обичат и романтичните изненади. Сподели:", "date": "2018.10.13", "title": "От какво се нуждае всяка зодия в любовта? Вижте!"}
{"url": "https://pik.bg/%D0%BF%D0%BE%D1%8F%D0%B2%D0%B8%D1%85%D0%B0-%D1%81%D0%B5-%D0%BF%D1%8A%D1%80%D0%B2%D0%B8%D1%82%D0%B5-%D0%B4%D0%B6%D0%B5%D0%BD%D0%B4%D1%8A%D1%80-%D0%BC%D0%B8%D1%88%D0%BA%D0%B8-news788078.html", "text": "Теоретично погледнато, методът, който повдига редица етични въпроси, може да доведе до нов подход за клониране на бозайници и дори за зачеване при хомосексуални двойки. Това е първият успешен метод в тази насоха. Предишните сходни опити завършиха с провал. В случаите с двойки женски мишки се родили 29 мишлета въз основа на 210 ембриона. Мишлетата доживели до напреднала възраст и се размножили нормално. Но мишлетата, заченати въз основа на генетичен материал от мъжки пол, оцелели едва 48 часа. Учените от Китайската академия на науките възнамеряват да извършат по-задълбочени изследвания, за да разберат каква е причината за това. Влечуги, земноводни и риби могат да се размножават при наличие на един-единствен родител, но при бозайниците този процес е по-сложен. При бозайниците едната половина от генома се наследява от майката, а другата - от бащата. По време на размножаването на бозайници някои гени са подложени на въздействието на специален механизъм. В съответствие с него експресията на наследеното от бащата копие на ген не е една и съща с тази на наследеното от майката копие на гена - едното е активно, за разлика от другото. За да заобиколят този механизъм и да създадат мишлета въз основа на гризачи от един и същи пол, учени под ръководството на Ци Чжоу от Китайската академия на науките са използвали хаплоидни ембрионални стволови клетки, които притежават единичен, а не двоен набор от хромозоми. След това модифицирали генетичния състав на клетките, преди да ги инжектират в миша яйцеклетка. Процесът се различавал в зависимост от това дали мишките са от женски или мъжки пол. \"Малко вероятно е тази технология да бъде тествана с хора в близко бъдеще\", заяви експертът Душко Илич от лондонския Кингс колидж, който не е участвал в изследването. Резултатите от него са публикувани в Cell Stem Cell. Китайски учени разработиха технология, с която на бял свят се появиха мишлета, чиито родители са от един и същи пол, предаде Франс прес.Тя е базирана върху модифицирани стволови клетки. Сподели:", "date": "2018.10.13", "title": "Появиха се първите джендър мишки"}
{"url": "https://pik.bg/%D1%80%D1%83%D1%81%D0%B8%D1%8F-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B0%D0%B2%D1%82%D0%BE%D0%BD%D0%BE%D0%BC%D0%B8%D1%8F-%D0%BD%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0-%D1%86%D1%8A%D1%80%D0%BA%D0%B2%D0%B0-news788117.html", "text": "Говорителят на Руската православна църква Владимир Легойда окачестви като „безпрецедентно антиканонично действие“ вчерашното решение на Константинополската патриаршия да признае независимостта от Москва на Украинската православна църква. Официалното становище на Светия синод на Московската патриаршия се очаква на следващото му заседание, насрочено на 15 октомври в Минск. „Константинополският патриарх извърши безпрецедентно антиканонично действие, представляващо опит за разрушаване на основите на православния каноничен строй. По друг начин не може да бъде оценено заявлението на Константинопол за встъпване в канонично общение с разколници и с лице, отлъчено от Църквата“, написа Легойда в социалната мрежа „Телеграм“. На свой ред прессекретарят на Руския патриарх Кирил Александър Волков нарече действията на Вселенската патриаршия безпрецедентна в исторята „нагла и агресивна“ намеса на една поместна църква в делата на друга. В момента на територията на Украйна действат три православни църква: разколническата от гледна точна на Москва Украинска православна църква на Киевския патриархат, начело с патриарх Филарет, Украинската православна църква на Московския патриархат, оглавявана от митрополит Онуфрий, и създадената през 1917г. Украинска автокефална църква, ръководена от митрополит Макарий. Говорителят на Кремъл Дмитрий Песков заяви, че Русия ще \"защити интересите на православните християни в Украйна, в случай на насилие. Изявлението на Москва идва след като Вселенската патриаршия реши да признае независимостта от Москва на Украинската православна църква. От Руската православна църква също реагираха остро и определиха решението като „безпрецедентно антиканонично действие“: \"В случай че събитията се развият в противоправно русло, то, разбира се, Русия, която защитава навсякъде интересите на руснаците и рускоезичните, ще защитава по същия начин -- президентът Путин е говорил неведнъж за това -- и интересите на православните, изключително с дипломатически и политически средства“, коментира Песков. Официалното становище на Светия синод на Московската патриаршия се очаква на следващото му заседание, насрочено на 15 октомври в Минск. Сподели:", "date": "2018.10.13", "title": "Русия скочи срещу решението за автономия на Украинската православна църква"}
{"url": "https://pik.bg/%D1%81%D1%82%D0%B8%D1%85%D0%B8%D1%8F-13-%D0%B6%D0%B5%D1%80%D1%82%D0%B2%D0%B8-%D0%B2%D0%B7%D0%B5-%D1%83%D1%80%D0%B0%D0%B3%D0%B0%D0%BD%D1%8A%D1%82-%D0%BC%D0%B0%D0%B9%D0%BA%D1%8A%D0%BB-news788139.html", "text": "Жертвите на урагана „Майкъл“ станаха най-малко 13 в петък, като има опасения, че ще нарастват, тъй като спасителните екипи продължават да разчистват разрушенията, съобщава \"Фокус\". \"Мексико бийч е опустошен\", каза губернаторът на Флорида Рик Скот за града, където „Майкъл“ влезе на сушата като буря от четвърта категория сряда. \"Това е като бомба\", каза Скот, когато той обиколи града с население около 1000 души в Мексиканския залив. „Това е като военна зона“. Спасителните екипи използват помощта на военните в Мексико бийч в петък в търсене на жертви, които могат да бъдат затиснати под развалините и камарите от отломкки. Президентът Доналд Тръмп междувременно заяви, че планира да посети Флорида и Джорджия следващата седмица. \"Хората нямат представа колко жестоко ураганът „Майкъл“ е ударил прекрасния щат Джорджия\", коментира Тръмп. \"Ще отида във Флорида и в Джорджия в началото на следващата седмица. Работим много усилено във всяка област и във всеки щат, които са засегнати - и ние сме с вас!\" „Майкъл“ е най-интензивният ураган, удрял северозападната част на Флорида, откакто се води статистика от 1851 г. Сподели:", "date": "2018.10.13", "title": "СТИХИЯ! 13 жертви взе ураганът \"Майкъл\""}
{"url": "https://pik.bg/%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B0-%D1%81%D1%82%D1%80%D0%B0%D0%BD%D0%B8%D1%86%D0%B0-%D0%BD%D0%B0%D1%82%D0%B0%D0%BB%D0%B8%D1%8F-%D0%B3%D1%83%D1%80%D0%BA%D0%BE%D0%B2%D0%B0-%D0%B7%D0%B0%D1%87%D0%B5%D1%80%D0%BA%D0%BD%D0%B0-%D1%8E%D0%B0%D1%80-%D0%BE%D1%82-%D1%81%D1%82%D1%80%D0%B0%D1%85-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%BE%D1%89%D0%B5-%D1%80%D0%B0%D0%B7%D1%81%D0%BB%D0%B5%D0%B4-news787930.html", "text": "Наталия Гуркова не е разпитвана след атентата срещу съпруга й Джордже Михалевич. По случая с всички формалности около освобождаването на трупа се е занимавала майката на черногорския търговец на диаманти Мира Михалевич. Припомняме, че Джордже Михалевич бе погребан на 6 октомври в в Йоханесбург. Мъжът на Гуркова бе разстрелян на 24 септември Неофициално близки на Гуркова разкриват, че тя е била в Йоханесбург буквално за часове след убийството на мъжа си. Заради страх, че нещо може да се случи на нея или двете им деца Джорджия и Кристиян, Наталия не иска да стъпва повече там, пише ежедневник. Властите в ЮАР все още разследват престъплението. Както ПИК вече писа основната версия е, че Джордже Михалевич е бил ликвидиран заради бизнеса си с диаманти. Той се е конкурирал с чешкия гангстер Радован Крайчер, който изкопирал бизнес модела му. Самият бизнес на Джордже е бил легален по документи, но разследващите проверяват всички, с които е имал общи начинания. Гръцката ортодоксална църква в луксозния си автомобил \"Порше\" в предградието Бедфордвю. Сподели:", "date": "2018.10.13", "title": "ЗАТВОРЕНА СТРАНИЦА! Наталия Гуркова зачеркна ЮАР от страх за живота си! Властите още разследват кой гръмна Джордже Михалевич"}
{"url": "https://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D1%81%D1%8A%D0%BF%D1%80%D1%83%D0%B3-%D0%BD%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D1%83%D0%B1%D0%B8%D0%B5%D1%86%D0%B0-%D0%B8-%D0%BA%D0%B0%D0%BA%D0%B2%D0%BE-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D0%BB%D1%83%D1%87%D0%B8-%D1%81%D0%B5%D0%B2%D0%B5%D1%80-news788166.html", "text": "На тежкото, нека отговорим с добро. Нямаме друг избор. За това призова пред сутрешния блок на БТВ бившияют съпруг на зверски убитата русенска журналистка Свилен Максимов. „Трудно е да приема думите на извинение на майката на Северин от последните дни – коментира Максимов. - Не познавам жената и не бих търсил вината в нея. Не знам обаче какви извинения биха върнали Виктория. В момента предпочитам да не мисля за всички тези неща. Докато слушам информациите за нещата се връщам към деня на това, което се случи. Мисля, че трябва да продължим това, което Виктория започна и това е важното за мен. Виктория преди години започна едно модно предаване „Подиум“. Тогава бързо й пролича, че не й е на сърце. Обичаше да работи по социални теми. С това се занимаваше. Знаете за случая със задържаните журналисти, за които не бе казано достатъчно. Това е една несправедливост, която няма как да бъде оправена, ако не бъде направено нещо по въпроса. Нужна е повече светлина върху проблемите, с които живее България. Искам този народ да се промени. Да спре да се оплаква, да мрънка. Чувам за санкции срещу мотористите. Те са хора със свободен дух, по душа са добри хора. Трябва да им бъде обяснено, че такова влизане в ромските квартали няма да промени нищо. Една злоба, опит за обрат на насилието. На тежкото трябва да се отвръща с призив за добро. Нямаме друг избор. Вариантите са два – да продължаваме да мрънкаме, да искаме наказание, да страдат други хора. Това са различни беди. Едва ли трябва да ходим да гледаме какво да навредим. Другият вариант е да погледнем нещата от друг ъгъл. Че моментът за проямна е дошъл. Може би това което се случи е полагане на начало на нещо по-добро. Предпочитам да гледам нещата от този ъгъл. Важно е не какво се е случило, а това как ти го приемаш и реагираш. Искам да направя каквото зависи от мен, ако изобщо съм важен, за да тръгнат нещата и да се оправят. Не може цял живот да подхождаме съм злоба към реалонста. На една лоша реалност отвръщаме със злоба и мрънкане. Убиецът е няаккъв изверг и в момента го мразя страшно много. Дори и да убиеач с камъни, да го обесим, това няма да ни върне Виктория. Не виждам и не разбирам, защо трябва да влагаме някакви усилия. На сидиите, които ще решават за Северин, няма какво да им кажа. Аз нямам избор освен да продължа това, което Виктория започна. Ако съдиите са морални и свестни хора, те знаят какво да правят и нямат нужда от моите указания. Сподели:", "date": "2018.10.13", "title": "Бившият съпруг на Виктория с тежки думи за убиеца и какво наказание трябва да получи Северин"}
{"url": "https://pik.bg/%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%BC%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%BD%D0%B0%D0%B9-%D1%80%D0%B0%D0%BD%D0%BE-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-2019-%D0%B3-news788127.html", "text": "Договорът за доставка на нови изтребители ще бъде подписан не по-рано от началото на следващата година, а първите самолети ще пристигнат две години по-късно. Това обясни за БНТ командващият военно-въздушните сили генерал- майор Цанко Стойков. По случай 106-годишнината от създаването на бойната ни авиация, генералът се срещна с летци-ветерани. Общо четири са офертите за доставка на изтребители. САЩ предлагат F-16 и F-18, Швеция- \"Грипен\", а Италия - втора употреба \"Юрофайтър\". Командирът на ВВС заяви, че междуведомствената комисия, която оценява офертите за нов изтребител, ще спази всички срокове. До края на месеца тя трябва да е готова с оценка на офертите. Началникът на ВВС обясни, че подписването на договора става обикновено 5-6 месеца след окончателния избор на новия изтребител, а за първите доставки срокът е още по-дълъг. След като бъде избран новият самолет, първата група пилоти ще замине на обучение в чужбина. Според командващия Военно- въздушните сили, на българските пилоти ще са нужни минимум 5 години, за да преминат на новия изтребител. По повод 106-тата година от създаването на бойната ни авиация, ген. Стойков награди летци-ветерани. А днес за граждани отвори врати авиобаза \"Безмер\". Демонстрация на полети, на авиационна техника бяха част от подготвените атракции на летището. Сподели:", "date": "2018.10.13", "title": "Подписваме договора за новите изтребители най-рано в началото на 2019 г."}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D1%80%D1%83%D1%81%D0%B5%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%83%D0%B1%D0%B8%D0%B5%D1%86%D0%B0-%D1%81%D0%B5%D0%B2%D0%B5%D1%80%D0%B8%D0%BD-%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D0%B3%D1%80%D0%B0%D0%B4-news788165.html", "text": "\"Очакваме скоро Северин да бъде върнат, но конкретна дата нямаме\". Това заяви пред Би Ти Ви шефът на русенската полиция Теодор Атанасов за връщането на убиеца у нас. По непотвърдена информация Северин се очаква още този уикенд. Атанасов допълни, че се събират още доказателства и се работи по всички версии. Когато Северин се върне в България той ще бъде разпитан. Дали има съучастници, Атанасов не пожела за коментира, защото може да попречи на разследването. Охраняването на циганските махали продължава, като няма сигнали за пострадали и напрежение през изминалата нощ. Шефът на русенската полиция заяви, че част от мотористите се знаят и ще бъдат привикани за обяснения. Сподели:", "date": "2018.10.13", "title": "Шефът на русенската полиция с последни подробности за убиеца Северин и напрежението в града"}
{"url": "https://pik.bg/%D0%B4%D0%BE-%D0%B4%D0%BD%D0%B8---%D0%BE%D1%82%D0%BB%D0%B8%D1%87%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news787983.html", "text": "Представител на Габриел Обертан ще пристигне в София идната седмица. Той ще съчетае визитата си у нас за подписването на нов договор на френската звезда с Левски, с наблюдаването на мача на \"сините\" срещу Лудогорец. Новият контракт на офанзивния футболист се счита за формалност. Двете страни имат принципна договорка за споразумение до лятото на 2021 година. В Левски се надяват съвсем скоро да удължат договорите на още трима от своите основни играчи, чиито контракти изтичат в края на сезона, пише \"Тема Спорт\". Става дума за Давид Яблонски, Милош Цветкович и Жерсон Кабрал. Първите двама са стълбове в защитата на \"сините\". Холандецът пък е един от най-силните играчи в атака на отбора от началото на сезона, като има 5 гола. Грандът от \"Герена\" пък е лидер в подреждането на шампионата. 1. Левски                      19:6 г-р.      28 т. 2. Лудогорец                 22:8            26 3. ЦСКА                         21:4            25 4. Берое                        14:6            20 5. Локомотив (Пд)        11:10           17 6. Ботев (Пд)                15:9             17 7. Черно море              16:21           15 8. Етър                          11:11           15 9. Витоша                       9:15           13 10. Славия                    10:11           13 11. Ботев (Вр)                 9:19           11 12. Дунав                      13:23             8 13. Септември               8:20             4 14. Верея                        5:20             3 12-И КРЪГ 19 октомври, петък, 20:00 часа: Верея - Ботев (Вр); 20 октомври, събота, 15:00 часа: Славия - Септември; 17:15 часа: Ботев (Пд) - Черно море; 20:00 часа: Лудогорец - Левски; 21 октомври, неделя, 17:30 часа: Дунав - Локомотив (Пд); 20:00 часа: ЦСКА - Етър; 22 октомври, понеделник, 20:00 часа: Витоша - Берое. Сподели:", "date": "2018.10.13", "title": "До дни - отлична новина за \"сините\"?"}
{"url": "https://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%B1%D0%B5%D0%B7-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B0%D0%B2%D1%82%D0%BE%D0%B1%D1%83%D1%81-%D0%B8-%D0%BA%D0%BE%D0%BB%D0%B0-%D0%B2-%D1%81%D0%BE%D1%84%D0%B8%D1%8F-news788119.html", "text": "Няма данни за пострадали при катастрофата между автобус на градския транспорт и лек автомобил на бул. „Евлоги и Христо Георгиеви“, предава \"Фокус\". Ударили са се автобус, движещ се по линия 213 и лек автомобил „Волво“. Инцидентът е станал в участъка между ул. „Шипка“ и ул. „Върбица“. Сподели:", "date": "2018.10.13", "title": "НА КОСЪМ! Без пострадали след катастрофа между автобус и кола в София"}
{"url": "https://pik.bg/%D1%85%D0%B0%D0%BA%D0%B5%D1%80%D0%B8-%D0%B7%D0%B0%D0%B4%D0%B8%D0%B3%D0%BD%D0%B0%D0%BB%D0%B8-%D0%BE%D1%82-%D1%84%D0%B5%D0%B9%D1%81%D0%B1%D1%83%D0%BA-%D0%BB%D0%B8%D1%87%D0%BD%D0%B8%D1%82%D0%B5-%D0%B4%D0%B0%D0%BD%D0%BD%D0%B8-%D0%BD%D0%B0-29-%D0%BC%D0%BB%D0%BD-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-news788130.html", "text": "Фейсбук съобщи, че при големия пробив в сигурността, обявен в края на миналия месец, хакерите са получили достъп до акаунтите на общо около 30 млн. души и са откраднали имената и контактите на 29 милиона души, съобщава Ройтерс. Социалната мрежа не е установила кражба на лични съобщения или финансови данни и не е засякла опити за влизане в други сайтове с потребителски имена и пароли за логване във Facebook, което беше обект на сериозно безпокойство. Откраднатите данни от 14 млн. потребители включвали дата на раждане, работодатели, образование и списъци с приятели. Тези данни обаче може да помогнат на измамници да се представят за администратори на Facebook, работодатели или приятели и да изпратят подправен имейл с цел да подмамят потребители да предоставят данните си за достъп до акаунта на фалшива страница или да кликнат върху прикачен файл, който да зарази компютъра им. „Сътрудничим с ФБР, което води активно разследване и ни помоли да не обсъждаме кой може да стои зад атаката“, съобщи Facebook в блог публикация. Сподели:", "date": "2018.10.13", "title": "Хакери задигнали от Фейсбук личните данни на 29 млн. потребители"}
{"url": "https://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%B8%D0%BB%D1%8F%D0%B4%D0%B8-%D0%B2%D0%B7%D0%B5%D1%85%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%B2-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%B7%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%BE-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-news788129.html", "text": "С развени испански национални знамена и възгласи \"Да живее Испания!\" около 65 000 демонстранти според общинската полиция (300 000 според организаторите) преминаха по централен булевард до площад \"Каталуния\". \"Дойдохме, не само за да покажем нашето чувство за принадлежност към Испания, а и за да настояваме за единство, единство на Испания и на каталунското общество, което е все по-разделено\", каза 21-годишният студент Кристиан Родригес. Жителите на този регион, общо 7,5 млн., са разделени поравно на привърженици и противници на независимостта. Запазили мълчание през последните години, в сравнение с радетелите за независимост, привържениците на оставането на региона в Испания се мобилизираха, след като бившето каталунското правителство начело с Карлес Пучдемон организира на 1 октомври 2017 г. референдум за самоопределение, обявен от Мадрид за незаконен. Испанското правителство, тогава начело с консерватора Мариано Рахой, постави региона под пряко управление, разпусна парламента в Барселона, уволни регионалното правителство и свика нови избори, на които обаче привържениците на независимостта запазиха управляващото си мнозинство. Делото срещу обвинените в бунт сепаратистки лидери трябва да започне през януари догодина. Ако бъдат осъдени, каталунските политици може да получат по 25 години затвор. \"Настоявам съдиите, които скоро трябва да вземат решения, да не се поддават на сплашване\", заяви от трибуната Хавиер Мехино, вицепрезидент на групата \"Испания и каталунци\", която организира демонстрацията, а множеството отговори в един глас: \"Пучдемон в затвора!\" Днес десетки хиляди взеха участие в демонстрация в центъра на Барселона по случай националния празник на Испания, за да покажат, че са против сепаратистките каталунски лидери, които преди година доведоха автономната област до ръба на отцепването, предаде Франс прес. Сподели:", "date": "2018.10.13", "title": "Десетки хиляди взеха участие в демонстрация за единство на Испания"}
{"url": "https://pik.bg/%D0%B3%D0%B0%D0%B1%D1%80%D0%BE%D0%B2%D0%BE-%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%BD%D0%B0-%D0%B4%D1%83%D1%85%D0%BE%D0%B2%D0%BD%D0%B0%D1%82%D0%B0-%D0%BC%D1%83%D0%B7%D0%B8%D0%BA%D0%B0-news788157.html", "text": "В Габрово тази вечер ще бъде открито 16-ото издание на празника на духовната музика, като източноправославни песнопения ще огласят православия храм \"Света Петка\", превърнат за фестивала в музикална зала, съобщава БНР. Двудневният фестивал е посветен на Света Петка българска, считана за покровителка на града. В градската художествена галерия утре ще се проведе съвместният концерт на хора на Българската академия на науките и Габровския камерен открестър. Най-добрите изпълнения ще бъдат издадени на диск, който ще допълни подбраното от предишните фестивални издания. Празникът на духовната музика в Габрово се организира в партньорство между църквата и светската власт и е отворен не само за източноправославната музика, но представя и музикалната култура и на другите вероизповедания. Сподели:", "date": "2018.10.13", "title": "Габрово е домакин на фестивал на духовната музика"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-37-%D0%BF%D0%BE-%D1%81%D0%BA%D0%B0%D0%BB%D0%B0%D1%82%D0%B0-%D0%BD%D0%B0-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%B3%D1%8A%D1%80%D1%86%D0%B8%D1%8F-news788197.html", "text": "Земетресение с магнитуд 3.7 по скалата на Рихтер е регистрирано в Гърция, сочи справка на интернет страницата на Европейския средиземноморски сеизмологичен център (EMSC), цитиран от „Фокус“. Трусът е регистриран в 11:45 часа на дълбочина от 2 км. Епицентърът е на 19 км югоизточно от Карпениси, на 47 км западно Ламия и на 181 км северозападно от столицата Атина. Няма данни за жертви и материални щети. Сподели:", "date": "2018.10.13", "title": "Земетресение с магнитуд 3.7 по скалата на Рихтер разлюля Гърция"}
{"url": "https://pik.bg/%D0%BF%D1%83%D1%82%D0%B8%D0%BD-%D0%BE%D0%B1%D1%81%D1%8A%D0%B6%D0%B4%D0%B0-%D1%82%D0%B5%D0%BC%D0%B0%D1%82%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D1%81%D1%8A%D1%81-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-news788158.html", "text": "\"На съвещанието бяха обсъдени въпроси от вътрешноруския социално-икономически дневен ред, засегнати бяха и международни проблеми\", каза той. \"Бяха разменени мнения по положението на Руската православна църква в Украйна след известното решение на Константинополската патриаршия\", добави Песков. Съвещанието се състоя в Москва след края на работната визита на Путин в Могильов, където вчера той заедно с беларуския президент Александър Лукашенко взе участие във Форума на регионите на двете страни. В съвещанието участваха още премиерът Дмитрий Медведев, председателите на двете камари на руския парламент Валентина Матвиенко и Вячеслав Володин, ръководителят на администрацията на Кремъл Антон Вайно, секретарят на Съвета за национална сигурност Николай Патрушев, министърът на вътрешните работи Владимир Колоколцев, на външните Сергей Лавров, на отбраната Сергей Шойгу, директорът на Федералната служба за сигурност Александър Бортников, шефът на Службата за вътрешно разузнаване Сергей Наришкин и специалният президентски представител по въпросите на опазването на околната среда и транспорта Сергей Иванов. В четвъртък Светият синод на Вселенската патриаршия \"потвърди решението за това, че пристъпва към предоставяне на автокефалия на църквата в Украйна\", отмени грамотата от 1686 г. за преминаване на Киевската митрополия под юрисдикцията на Московската патриаршия и заяви, че възстановява ставропигията на вселенския патриарх в Киев. Решено беше и да бъде свалена анатемата от водачите на двете неканонични църкви в Украйна - Филарет от Киевската патриаршия и Макарий от Украинската автокефална църква. В РПЦ, както и в редица поместни православни църкви разглеждат тези решения като враждебни и незаконни, способни да доведат до сериозен разкол в православието, отбелязва ТАСС Руският президент Владимир Путин обсъди снощи с постоянните членове на Съвета за национална сигурност на Русия вътрешно-и външнополитически въпроси, в това число ситуацията около Руската православна църква в Украйна. Това съобщи прессекретарят на руския държавен глава Дмитрий Песков, цитиран от ТАСС. Сподели:", "date": "2018.10.13", "title": "Путин обсъжда темата Украйна със Съвета за национална сигурност"}
{"url": "https://pik.bg/%D0%BF%D1%8A%D1%82%D1%8F%D1%82-%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0%D1%82%D0%B0-%D0%B7%D0%B0-%D0%B5%D0%B4%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BA%D0%BE%D0%B5%D1%82%D0%BE-%D1%83%D1%81%D0%BF%D1%8F-%D0%B4%D0%B0-%D0%BF%D1%80%D0%B5%D0%B1%D0%BE%D1%80%D0%B8-%D1%80%D0%B0%D0%BA%D0%B0-%D0%B7%D0%B0-21-%D0%B4%D0%BD%D0%B8-news788160.html", "text": "Ади и Милен Цанови са превърнали в мисия борбата с рака. Те помагат на хората да се справят с тежката болест, като описват личните си преживявания от битката вече във втора книга. Те разказват как Милен Цанов е успял да се справи с рака за 21 дни и това е успяло да промени живота. „Човек трябва да премине през ада, за да оцени рая“, обобщава Милен пред сутрешния блок на БТВ. „На 25 октомври 2014 година чухме диагнозата, че на Милен му остават шест месеца живот – връща се към един от най-тежките моменти в живота си Ади Цанова. -  Той реши да си даде 21 дни за да реши какво да прави.В карйна сметка решихме да не се доверяваме на конвенционалната медицина и така започна приключението ни. Страхът е първото, което завладява хора и нормалната човешка реакция е да търсят възмоижности. Най-напред променихме храненето си. Това бе категорично. Разбрахме какво е жива храна – плодове и зелечнуци, необработени. Ако са обработени, то е само на сокове и смутита. Така единственото в кухнята ни има сега един уред, който може да прави смутита. От болниците предоставят един ужасяващ списък с абсурдни неща, които трябва да спазва пациента при такава диагноза. Хранят се със захари, набухватели, оцветители, което е абсурдно. Така коренно променихме начина си на живот. Видимата промяна настъпи за 40-тина дни. Засилихме организма на Милен. Бе 119 килограма, но отслабна драстично. Аз бях плътно с него и също отслабнах много сериозно. Имахме ангажирана почивка в Тайланд, която решихме да осъществим. След като се прибрахме, направихме изследване и лекарите останаха шокирани от резултата. За 21 дни човек може да осъзнае че има лош навик, да обмисли какво да промени и на 21-ия ден да го направи“. „Винаги сме били решителни във  взимането на решения – допълва съпругата си самият Милен. - Когато чух диагнозата, загубих съзнание и падзнах в коридора на болницата. Когато се свестих ми казаха, че в началото на следващата седмица трябва да вляза за операция. Попитах какви са ми шансовете – те казаха, че ракът е много агресивен и ако не се предприемат веднага мерки,  до шест месеца ще съм мъртъв. На връщане към дома от „Свалейков“ изкупих всичи възможни книги за алтернативно лечение на рака. Не казах веднага на съпругата си, като обсъдихме нещата ден по-късно. Започнахме да четем денонощно. След като минах на детата, знаех, че отслабването ми не е от болестта. 42 дни продължихме на сокове, след което перминахме на етапни гладувания на вода. Два месеца по-късно направих едно дълго гладуване само на вода. С всяко следващо изследване резултатите се подобряваха.  Факт е, че за 21 дни човек може да направи наистина чудеса. Фундамента в лечението ми бе хранителния режим. След това е гладуването. Ние препоръчваме гладуването, което е в основата на това лечение. Това гладуване обаче трябва да бъде подготвено преди това от специалното хранене. Важно е да не се влиза обаче в гладуване без хората да са прочели и да са се подготвили. Много хора смятат, че имат воля и влизат в гладуване, което носи много поразии. Аз го направих постепенно – първо един ден, после три, после седмица. Сега всяка година с Ади правим по две дълги гладувания. Сега дори вече сме и екстремисти в това отношение, като включваме и сухо гладуване - в рамките на седем дни не приемаме и вода“. Сподели:", "date": "2018.10.13", "title": "Пътят на промяната: За едно българско семейство, което успя да пребори рака за 21 дни"}
{"url": "https://pik.bg/%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BF%D0%BE%D0%B5%D0%BC%D0%B0-%D1%81%D0%BB%D1%83%D1%87%D0%B0%D1%8F-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%82%D0%B5-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%B3%D1%80%D0%B0%D0%BD%D0%B8%D1%87%D0%B0%D1%80%D0%B8-news788196.html", "text": "Министерството на правосъдието ще съдейства по казуса с обвинените в убийство на турски бракониер четирима граничари от Бургас, съобщи БНР. Днес те се срещнаха с местни депутати и кмета на града. Въпреки, че българите са оправдани за случая преди десет години, и от българска страна  и от съда в Страсбург, срещу тях в Турция е възобновено дело. \"Имаме подписан договор от 1976  година с Република Турция за взаимно признаване на съдебните решения“, припомни кметът на Бургас Димитър Николов. \"Предоставена е възможност на тези лица да се запознаят с приложените документи и, ако биха искали да се възползват от правото си да дадат обяснение по така повдигнатите обвинения\", добави адвокатът на граничарите Росен Кожухаров. \"Има процес, който тече в Турция. Нашите действия трябва да бъдат съобразени с максимална защита на интересите на българските граждани при тези обстоятелства - категорична бе депутатът Дияна Саватева в коментар по случая. - Трябва да се осигури присъствие на консул в процеса и на турски адвокат“. \"Трябва да изявим нашето желание просто да се спре тази гавра с момчетата\", добави депутатът Валентин Касабов. \"Хиляди български мъже са долу и те трябва да са сигурни, че са спокойни да си изпълняват служебните задължения сега, в момента, утре, вдругиден\", заяви един от граничарите Николай Костов. Днес в 15:00 часа граничарите ще имат среща с експерти от Министерство на правосъдието в София, където ще получат повече информация по техния случай, подписаните документи между България и Турция и възможностите за юридическа реакция. Мъжете ще бъдат изслушани в Районния съд в Бургас във вторник. Сподели:", "date": "2018.10.13", "title": "Правосъдното министерство поема случая с обвинените бургаски граничари"}
{"url": "https://pik.bg/%D1%81%D1%82%D1%83%D0%B4%D0%B5%D0%BD%D1%82%D0%B8-%D0%BE%D1%82-%D0%BE%D1%81%D0%B5%D0%BC-%D0%B4%D1%8A%D1%80%D0%B6%D0%B0%D0%B2%D0%B8-%D1%89%D0%B5-%D0%B8%D0%BC%D0%B0%D1%82-%D0%B5%D1%80%D0%B0%D0%B7%D1%8A%D0%BC-%D1%81%D0%B5%D0%BC%D0%B5%D1%81%D1%82%D1%8A%D1%80-%D0%B2-%D1%80%D1%83%D1%81%D0%B5%D0%BD%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news788114.html", "text": "Общо 41 студенти от осем държави започват своя \"Еразъм\" семестър в Русенския университет. Младежите идват от Португалия, Франция, Турция, Латвия, Испания, Румъния, Италия и Германия, съобщават от висшето училище в крайдунавския град. Повечето младежи ще учат тук в рамките на семестър, но други остават за цяла година. Обучаеми има в трите степени на висше образование - най-много са бакалаврите, следвани от магистрите, а един от тях е в докторска степен. Факултетите, в които има новопристигнали \"Еразъм\" студенти са \"Електротехника, електроника и автоматика\", \"Природни науки и образование\", \"Право\", \"Бизнес и мениджмънт\" и \"Транспортен\". Сподели:", "date": "2018.10.13", "title": "Студенти от осем държави ще имат \"Еразъм\" семестър в Русенския университет"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D0%B0%D0%B7%D0%BF%D0%B0%D0%B4%D1%8A%D1%82-%D0%BD%D0%B0-%D0%B1%D1%81%D0%BF-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0%D0%BF%D1%83%D1%81%D0%BA%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D1%81-%D0%BA%D1%8A%D1%80%D0%B2%D0%B0%D0%B2%D0%BE-%D0%BF%D0%B8%D1%81-news788152.html", "text": "Скандалното поведение на лидерката на БСП Корнелия Нинова взривява социалистите по места и те масово напускат партията с обвинения, че предават и продават хората си. На 8 октомври с кърваво писмо председателят на Областния съвет на БСП, община Якимово, Деян Георгиев обявява, че се оттегля от поста си и от партията в знак на протест срещу управлението на новото ръководство и най-вече срещу действията на Нинова и заместника ѝ Кирил Добрев. Това става ясно от молбата му, с която обявява решението си и с която ПИК разполага. Георгиев обвинява ръководството на партията, че лишава от средства местния ѝ клуб, в който социалистите се събират да обсъждат проблемите на общината и политиката на БСП, заради което остро недоволстват. Още по-недоволни са те обаче от постоянните скандали, които тресат столетницата на централно ниво, както и от разправата с несъгласните с маниерите на ръководене на Нинова и Добрев. Членовете не приемаха непрекъснатите скандали, обвинения, гонения и политика, водена от част от членовете на Националния съвет и местните общински и областни ръководители на БСП. Виждаше се, че както на национално ниво, така и на местно бяха отстранени уважавани и с опит публични личности на БСП, доказали се в годините, честно и принципно отстояване на идеите и идеологията на партията пише в молбата си Георгиев. И допълва, че „в момента част от членовете на национално, областно и общинско ниво се ръководят само от личен интерес, обществените поръчки, финансово облагодетелстване и някой други порочни практики, за които хората знаят и не приемат“. Ето как описва случая: След тези думи Георгиев заявява, че поема по нов път, „за да осигурява прехраната си за нормален начин на живот и обявява, че напуска БСП. Според данни на ПИК Деян Георгиев възнамерява да се присъедини към ГЕРБ. Преди това 75% от членовете на общинската организация в Монтана напуснаха партията, а през последните дни 8 от най-изявените местни социалисти бяха отстранени от ръководни постове на структурите. Вчера стана ясно, че Нинова замисля чистка на партийните си опоненти чрез промяна на устава, който ще ѝ даде право да ги изключва от партията на централно ниво, както възнамерява да постъпи първо с шефа на социалистите в Пловдив, когото непрекъснато тероризира - Георги Гергов. Ето и пълния текст на молбата му: Вх №  11 / 08.10. 2018 г. ДО ПРЕДСЕДАТЕЛЯ НА ОБЛАСТНИЯ СЪВЕТ НА БСП Гр. МОНТАНА УВАЖАЕМИ ДР. ПРЕДСЕДАТЕЛ, УВАЖАЕМИ ЧЛЕНОВЕ НА ОблС НА БСП, М О Л Б А От Деян Боянов Георгиев-председател на ОбС на БСП-община Якимово Моля,  да бъда освободен от председател на ОбС на БСП община Якимово. От избирането ми за такъв през м.април 2016 г., въпреки многократните обещания от ръководни фактори в нашата партия не получавах поисканата организационна и финансова помощ за правилното функциониране на ОбС на БСП Якимово. Ние нямахме финансови средства за най-елементарното поддържане на клуб на БСП, в който членовете се събирахме и обсъждахме проблемите на общината, политиката и документите на БСП. От разговорите с редовите социалисти  разбирах недоволството от  това състояние на партията. Членовете не приемаха непрекъснатите скандали, обвинения, гонения и политика, водена от част от членовете на Националния съвет и местните общински и областни ръководители на БСП. Виждаше се, че както на национално ниво, така и на местно бяха отстранени уважавани и с опит публични личности на БСП, доказали се в годините, честно и принципно отстояване на идеите и идеологията на партията. В момента част от членовете на национално, областно и общинско ниво се ръководят само от личен интерес, обществените поръчки, финансово облагодетелстване и някой други порочни практики, за които хората знаят и не приемат. За последните години работех честно и почтено, с голямо желание за издигане авторитета и политиката на БСП. Исках БСП да стане първа политическа сила, да  печели избори в името на хората в община Якимово. Исках да подобрим живота на хората и поради тази причина реших да се кандидатирам за кмет на община Якимово. Голяма част от населението на общината застана зад моята кандидатура и бях убеден, че областните и национални ръководители ще ме подкрепят. На местните избори на първи тур спечелих с 45 гласа повече от кандидата на ГЕРБ. БСП бе първа политическа сила с 5 човека общински съветници. Какво беше моето голямо учудване, когато на втория тур на изборите бях предаден и продаден именно от някой от тях, в резултат на което загубих от кандидата на ГЕРБ. След изборите разбрах, че мнението на същите, че не съм достатъчно умен  и интелигентен и поради това съм загубил изборите. Разбира се, това е тяхно мнение и аз не се наемам да го оспорвам. Поради тези причини реших да поема по друг път, за  да осигурявам прехраната си за нормален начин на живот. Уважаеми членове на областното ръководство, оставам с уважение към Българската социалистическа партия и към всички честни социалисти като се надявам, че ще уважите моята молба. Нека тази молба да се счита и за напускане редовете на БСП. С УВАЖЕНИЕ: / П/ /Д. Георгиев/ 08.10.2018 г. гр.Монтана Сподели:", "date": "2018.10.13", "title": "ПЪРВО В ПИК! Разпадът на БСП продължава, общински председател напуска партията с кърваво писмо срещу Корнелия Нинова и Кирил Добрев"}
{"url": "https://pik.bg/%D0%BD%D1%84%D1%81%D0%B1-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0-%D1%86%D1%8A%D1%80%D0%BA%D0%B2%D0%B0-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%B0-news788209.html", "text": "както Смятаме за критично важно Българската православна църква да се включи в този процес и последва българската държавна политика и да направи нужното, за да може украинският народ и българите в Украйна да имат своя независима Църква. Националният фронт за спасение на България също така напомня на Светия синод на Българска православна църква, че на 21 февруари 2018 г. изпратихме  призив  и  искане за среща по темата за канонизирането  на Васил Левски за светец. До този момент, Светият синод не е отговорил на нито едно от двете. НФСБ продължава да смята, че обявяването на Апостола на свободата за светец е обща национална кауза, която би могла да сплоти българското общество и да остави трайна светла следа в българската историческа памет, култура и духовност. Националният фронт за спасение на България приветства решението на Светия Синод на Вселенската патриаршия в Истанбул за обявяване за канонични Украинската православна църква и Украинската автокефална православна църква и призовава Българската православна църква да последва този пример. Украйна е близка на България държава, дом на една от най-големите задгранични български общности. Българските изпълнителна и законодателна власт водят последователна политика през годините за сближаване  на българския етнос в Украйна с Родината и българския народ, така и за изграждане на трайни  и устойчиви икономически, социални и културни връзки между Украйна и България. Сподели:", "date": "2018.10.13", "title": "НФСБ призовава Българската православна църква да признае независимостта на Украинската православна църква"}
{"url": "https://pik.bg/%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B5-%D0%B5%D0%B4%D0%BD%D0%B0%D0%BA%D0%B2%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D0%B0-news788210.html", "text": "Единствената правилна логика ме води към този извод. А кое време точно ще бъде избрано – „лятното“ или „зимното“,, е тема, върху която е необходимо да разсъждават само и единствено лекарите, психолозите и икономистите. Всички други интерпретации, анкети, референдуми, лични чувства и страсти са не само излишни - те могат да се окажат и вредни за държавите членки на ЕС, за здравето на хората и икономиките в тези страни. Това се казва в позиция на представителя в ЕП и заместник--председател на ВМРО - Българско национално движение Ангел Джамбазки по повод разгорещилия се дебат относно смяната на времето от „лятно“ на „зимно“ и обратно. Припомняме, че от известно време в Европа тече усилена дискусия дали да отпадне промяната на времето и коя от приетите вече времеви форми да остане. В крайна сметка Жан-Клод Юнкер даде възможността всяка страна в Съюза да реши сама в коя от зоните да остане. Това, обаче, може да се окаже доста опасно начинание. Представете си, че ние приемем „лятното“ време, каквато е и обществената нагласа, Румъния реши, че иска на „зимното“, а Гърция също на „лятното“. Сърбия и Македония така или иначе са на различно от нас – и какво става на Балканите, пита още в позицията си Джамбазки. Земеделците искат на „лятното“, защото така е изгодно за земеделието, производителите също, защото работният ден може да започва от по-рано. Родителите и учителите обаче не са съгласни – искат „зимното“ време. Така децата и преподавателите ще отиват на работа по светло, а не „в тъмни доби“. Лекарите, обаче, правят съвсем други изводи и по двете теории. Заради една инициатива, която е в полза на гражданите на Съюза, но не беше добре обмислена от председателя на ЕК, се създават излишни междуособици. Нужно е не да се правят референдуми, седенки и тематични викторини, а задълбочен анализ от лекари, икономисти и психолози кое точно ще е най-доброто за хората и икономиките на държавите и ЕС. Излишно е да се правят популистки изказвания, които просто да се харесат на гласоподавателите. Същите тези хора утре ще бъдат потърпевши от не добре взетите прибързани и без експертиза решения. Нека бъдем реалисти – да вземем всички факти под внимание и да ги подложим на анализ, след което ЕК да определи коя часова зона би била най-приемлива за целия Съюз. Сподели:", "date": "2018.10.13", "title": "Джамбазки: Смяната на времето трябва да е еднаква за Европа!"}
{"url": "https://pik.bg/%D1%81%D0%BF%D0%B5%D1%86%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D0%B8%D0%B7%D0%B7%D0%B5-%D0%BA%D0%B0%D0%BD%D0%B0%D0%B1%D0%B8%D1%81-%D0%BE%D1%80%D1%8A%D0%B6%D0%B8%D0%B5-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D0%B8-%D1%82%D1%80%D0%BE%D1%82%D0%B8%D0%BB-%D0%BE%D1%82-48-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-news788211.html", "text": "Голямо количество канабис, незаконно оръжие, боеприпаси и взривни вещества са иззети при спецоперация на криминалисти в Дупница, съобщи БТВ, позовавайки се на информация на МВР. Полицията наблюдавала известно време нива с канабис в землището на село Джерман, собственост на 48-годишен местен жител. След това била претърсена къщата му и там е открит цял етаж, оборудван с въздухопроводи и лампи за отглеждане и сушене на канабис. В лекия  автомобил, собственост на мъжа, са иззети  найлонов плик с над 2 кг канабис и две ловни пушки. При разследването са открити и специално изградени тайници, вкопани в земята, в които са укрити два малокалибрени пистолета със заличени номера и 68 патрона за тях, две тротилови пресовки (по 400 г), 21 капсулдетонатора. 48-годишният мъж е задържан с полицейска заповед за 24 часа, уведомен е прокурор. Сподели:", "date": "2018.10.13", "title": "Спецоперация! Полицията в Дупница иззе канабис, оръжие, боеприпаси и тротил от 48-годишен мъж"}
{"url": "https://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BE%D1%82-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9D-%D0%B8-%D0%B4%D1%80%D1%83%D0%B3%D0%B8-%D0%B1%D0%BE%D0%BB%D0%BD%D0%B8%D1%86%D0%B8-%D0%BF%D1%80%D0%B5%D0%B3%D0%BB%D0%B5%D0%B6%D0%B4%D0%B0%D1%82-%D0%B4%D0%B5%D1%86%D0%B0-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news788167.html", "text": "От пет години работи националната програма за детското здраве „Пирогов”. Лекари от най-големия център за медицинска помощ -  „Пирогов”, обикалят страната и правят профилактични високоспециализирани прегледи за деца. Това се случва и днес в Сандански, съобщава сутрешният блок на БТВ. Над 300 деца ще бъдат прегледани днес от специалистите. От „Пирогов”и други болници – кардиолог, уролог, очни болести, специалисти по „Уши, нос и гърло”. Всички ще бъдат прегледани, увери лично директорът на „Пирогов” проф. Асен Балтов. „Вижда се, че има по-голяма загриженост на родителите към децата, като например как ходят – дали имат гръбначни изкривявания, така че поне в това отношение има подобряване”, коментира проф. Балтов. Асен Меджидиев – специалист по „Уши, нос и гърло”, обясни, че идеята на кампанията е да се подобри  връзката между специалистите от София и страната, защото това води да една по-бърза реакция в случай на нужда. Предстои да бъдат посетени и други градове. Сподели:", "date": "2018.10.13", "title": "Специалисти от „Пирогов” и други болници преглеждат деца в Сандански"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D0%B8%D0%B7%D0%BB%D0%B5%D0%BA%D1%83%D0%B2%D0%B0%D0%BC%D0%B5-%D0%B0%D0%BA%D0%BD%D0%B5%D1%82%D0%BE-%D1%81-%D0%BF%D0%B0%D1%80%D0%BD%D0%B0-%D0%B1%D0%B0%D0%BD%D1%8F-news788223.html", "text": "Причината за появата на пъпки най-често е запушването на порите със себум, прах, мъртви кожни клетки и т.н. В комбинация с попадането на бактерии, резултатът е повече от неприятен. Редовното почистване на порите е един от начините да се отървете от акнето и да имате гладка кожа на лицето. Парната баня помага за отпушване и почистване на порите. Смята се също така, че парната баня помага на кожата по-добре да усвоява козметиката против акне. Парата помага за отварянето на порите и така те се почистват в дълбочина от натрупалата се мръстотия. Освен това под въздействието на парата черните и бели точки \"омекват\", което прави екстракцията им дори в домашни условия по-лесна. Излагането на лицето на парата кара кожата да се поти. Това от своя страна разширява кръвоносните съдове и стимулира притока на кръв към лицето. С тази кръв идва кислородът. Целият този процес прави кожата сияйна. Когато порите се отворят, благодарение на действието на парата, те отделят себум, който хидратира кожата. Това най-лесният естествен начин да се борите със сухата кожа. Както вече споменахме, излагането на кожата на парата ѝ помага да омекне и по този начин да обсорбира по-добре и в дълбочина различните козметични продукти. Парната баня подобрява кръвообращението, това насища кръвта в тези съдове с кислород, а целият процес стимулира производството на колаген. Той е ключов за младия вид на кожата. Правенето на парна баня е може би една от най-лесните и много полезни процедури за разкрасяване в домашни условия. Вижте защо е полезна парната баня и как можем да я прилагаме, за да се справим с акнето. Сподели:", "date": "2018.10.13", "title": "Как да излекуваме акнето с парна баня?"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B0%D1%82%D0%B5%D0%BD%D1%82%D0%B0%D1%82-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%B5%D0%BD-%D0%BC%D0%B8%D1%82%D0%B8%D0%BD%D0%B3-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news788212.html", "text": "Най-малко 12 души бяха убити при нападение с мотоциклет - бомба срещу предизборен митинг в Североизточен Афганистан, съобщава АФП. Други 32 души бяха ранени при експлозията, която стана в провинция Такхар. Повечето от активистите по време на митинга на кандидатката за депутат Назифа Юсефибек са били жени. Сподели:", "date": "2018.10.13", "title": "Пореден атентат! Експлозия на предизборен митинг в Афганистан, има загинали"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%8F%D1%82-%D0%BE%D1%82-%D0%B8%D0%BD%D1%82%D0%B5%D1%80%D0%BF%D0%BE%D0%BB-%D1%81-%D1%87%D0%B5%D1%80%D0%B2%D0%B5%D0%BD%D0%B0-%D0%B1%D1%8E%D0%BB%D0%B5%D1%82%D0%B8%D0%BD%D0%B0-%D0%B0%D0%BD%D1%82%D0%BE%D0%BD-%D1%81%D1%82%D0%B0%D0%BD%D0%BE%D0%B5%D0%B2---%D0%B1%D0%B8%D1%80%D0%BC%D0%B0%D1%82%D0%B0-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5-%D1%81-news788270.html", "text": "Мъжът се явил в специализираната прокуратура заедно с адвоката си и е бил задържан. Съдът е разгледал мярката му за неотклонение и го е оставил в ареста. Станоев беше обвинен задочно за участие в организирана престъпна група за нелегално производство на цигари. Според данните на прокуратурата семейството му стои зад четири фабрики у нас. Те правили оборот от 10 милиона лева на месец. Издирваният от Интерпол Антон Станоев-Бирмата се предаде, съобщи БиТи Ви.. Сподели:", "date": "2018.10.13", "title": "ИЗВЪНРЕДНО! Издирваният от Интерпол с червена бюлетина  Антон Станоев - Бирмата се предаде (СНИМКА)"}
