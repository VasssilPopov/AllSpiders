{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B8%D0%B2%D1%88-%D0%BF%D0%BE%D0%BB%D0%B8%D1%86%D0%B0%D0%B9-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D1%81-%D0%BA%D1%83%D1%80%D1%88%D1%83%D0%BC-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-news821958.html", "text": "Самоубийство потресе Враца, съобщи агенция BulNews. Тази вечер се е гръмнал в главата бивш техник в държавния СОД. Край на живота си е сложил с пистолет 70-годишният Ангел Димитров Ангелов, който преди повече от 20 години е работил в полицията във Враца. По неофициална информация той се е гръмнал в задния двор зад блок на ул. „Иванка Ботева“ недалеч от сградата на Административния съд, където има апартамент. На мястото на самоубийството има много кръв и се очаква всеки момент да пристигне екип на БКС, който да измие плочата. След като напуснал системата на МВР Ангелов заминал да живее в Англия заедно със семейството си. От време на време той се прибирал във Враца и точно в такъв момент е избрал да сложи край на живота си. На този етап няма информация да е страдал от неизлечимо заболяване. По случая се извършват процесуално-следствени действия от криминалисти от областната дирекция на полицията. Сподели:", "date": "2019.02.23", "title": "ИЗВЪНРЕДНО: Бивш полицай се самоуби с куршум в главата (СНИМКА)"}
{"url": "https://pik.bg/%D0%BE%D1%81%D0%B8%D0%B3%D1%83%D1%80%D0%B8%D1%85%D0%B0-%D0%BD%D0%BE%D0%B2-%D0%B0%D0%B2%D1%82%D0%BE%D0%B1%D1%83%D1%81-%D0%B7%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%B2-%D0%B1%D0%BE%D0%B9%D1%87%D0%B8%D0%BD%D0%BE%D0%B2%D1%86%D0%B8-news821798.html", "text": "Министерството на образованието и науката предостави безвъзмездно на Община Бойчиновци нов 32-местен училищен автобус, съобщи „Конкурент”. Той трябва да замени возилото, което през декември се повреди по време на пътуване и „вкара“ в новините темата за ученическия превоз. Това е третият чисто нов автобус, който успява да издейства от началото на втория си мандат кмета на Бойчиновци Светлин Сретениев, припомниха от администрацията му. Така от четирите превозни средства, които обслужват учебните заведения в общината, три са нови. Кметът благодари на народните представители от ГЕРБ Ирена Димова и Дилян Димитров за тяхната подкрепа и съдействие за важната придобивка за учениците от общината. Сподели:", "date": "2019.02.23", "title": "Осигуриха нов автобус за учениците в Бойчиновци"}
{"url": "https://pik.bg/%D0%BD%D0%BE%D0%B2%D0%BE-%D0%BF%D0%B0%D1%80%D1%87%D0%B5-%D0%B8%D0%BC%D0%B0-%D0%BD%D0%B5%D0%B4%D0%BE%D1%81%D1%82%D0%B8%D0%B3-%D0%BD%D0%B0-%D0%B6%D0%B8%D0%B2%D0%BE%D1%82%D0%BD%D0%BE%D0%B2%D1%8A%D0%B4%D0%B8-%D0%BF%D0%B5%D0%B5-%D0%B8%D1%86%D0%BE-%D1%85%D0%B0%D0%B7%D0%B0%D1%80%D1%82%D0%B0-news821832.html", "text": "Рапърът от „Ъпсурт“ остана верен на стила си и избухна здраво с втората си солова песен, както само той си знае. В песента си Хазарта оплюва, пародира, иронизира и дори се подиграва с новата вълна в БГ хип-хопа. „Ето ги новите БГ звезди, само се питам, не ми се сърди, пееш ли, или някой п-рди“, продължава безпардонно Ицо, докато във видеото се мятат силиконки. Фенове на Хазарта веднага разпознаха образа на 100 кила заради Ицо, който е със златни зъби, но най-много коментари и смях предизвика появата на копие на Венци Венц и неговите характерно извити мустачки, пише хотарена. Сподели:", "date": "2019.02.23", "title": "НОВО ПАРЧЕ: Има недостиг на животновъди, пее Ицо Хазарта"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%BD%D0%B8-%D0%BD%D0%B5%D0%B2%D0%BE%D0%BB%D0%B8-%D0%BB%D0%B0%D0%BC%D0%B1%D0%BE-%D1%85%D0%BE%D0%B4%D0%B8%D0%BB-%D0%BD%D0%B0-%D0%BF%D1%81%D0%B8%D1%85%D0%B8%D0%B0%D1%82%D1%8A%D1%80-%D0%B4%D0%B0-%D1%81%D0%B5-%D0%BE%D1%82%D1%8A%D1%80%D0%B2%D0%B5-%D0%BE%D1%82-%D1%83%D0%B6%D0%B0%D1%81%D0%B0-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-news821949.html", "text": "Ламбо не говори за политика, а за живота и за смъртта, за завръщането си на сцената, за ролите и за онова, останалото зад кадър, за суетата и за истинските ценностти, за болестта като изкупление в ефира на Нова телевизия. По повод завръщането си на сцената с Аня Пенчева с пиесата  „Актрисата” на Питър Куилтър, той призна, че се страхува малко от това завръщане и си спомни как на 40 е получил тежка криза, при която е изпитвал ужас от сцената. \"Тогава отидох на психиатър и му споделих моите вълнения, защото това да играеш и непрекъснато да мислиш, че сега ще паднеш, сега ще умреш, то е страшна работа. Ръката ми беше непрекъснато на пулса, от течението завесите се клатят, а аз си казвам: \"Ето идва смъртта, падам...\". Вглеждах се в очите на партньорите дали виждат как ми става лошо, което е ужасно... Исках да спра да играя, както направи Кондов. Та този доктор много фино ми каза: \"Виж какво, няма по страшно нещо за актьора от това да спре да играе. След това няма да можеш да излезеш на сцената. И аз си продължих да си играя, трудно, не трудно,  физкултури, работи, разходки из гората, преодолях този проблем\", сподели той. Сподели:", "date": "2019.02.23", "title": "ЗВЕЗДНИ НЕВОЛИ: Ламбо ходил на психиатър да се отърве от ужаса на сцената"}
{"url": "https://pik.bg/%D0%B2%D1%80%D1%8A%D1%85-%D0%B1%D0%BE%D1%82%D0%B5%D0%B2-%D0%B7%D0%B0%D0%BC%D1%80%D1%8A%D0%B7%D0%BD%D0%B0-%D0%BD%D0%B0-%D0%BC%D0%B8%D0%BD%D1%83%D1%81-20-%D0%B3%D1%80%D0%B0%D0%B4%D1%83%D1%81%D0%B0-news821946.html", "text": "В цялата страна температурите са отрицателни. Това съобщи дежурният метеоролог от Националния институт по метеорология и хидрология, цитиран от \"Фокус\" . На Черни връх температурите са минус 18 градуса, на Ботев – минус 20. В северна България измерените температури са между минус 5 и минус 1 градуса. В София температурата е минус 8 градуса. В Бургас продължава да е ветровито със сила на вятъра 16 м/сек. Снежна покривка почти няма, освен в планините, заради силния вятър. Сподели:", "date": "2019.02.23", "title": "Връх Ботев замръзна на минус 20 градуса"}
{"url": "https://pik.bg/%D1%82%D1%80%D0%B8%D0%BC%D0%B0-%D0%B1%D0%BE%D0%B9%D1%86%D0%B8-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B3%D0%B2%D0%B0%D1%80%D0%B4%D0%B8%D1%8F-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news821849.html", "text": "РИА Новости, цитиана от \"Фокус\". Трима бойци от Националната боливарска гвардия на Венецуела в събота избягаха рано сутринта в Колумбия с две бронирани превозни средства, пробивайки блокадите, установени от властите, съобщава венецуелски телевизионен канал, цитира от Бягството е станало през граничния мост “Симон Боливар. В колумбийската кукута военните се предадоха на местните власти. Както информира вицепрезидентът на Венецуела Делси Родригес, мостовете до Кукута в събота са затворени. Преди това сухопътната граница с Бразилия и морската граница с Малките Антили бяха затворени. В събота опозицията отбеляза началото на доставката на хуманитарна помощ за страната. В събота, 23 февруари, опозицията обеща да започне да доставя хуманитарна помощ във Венецуела, а правителството на Мадуро категорично не възнамерява да я приеме, като я определя като предлог за евентуална военна намеса на САЩ. Сподели:", "date": "2019.02.23", "title": "Трима бойци на Националната гвардия на Венецуела избягали в Колумбия"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B0%D0%B4%D1%83%D1%80%D0%BE-%D1%81%D0%BA%D1%8A%D1%81%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news821942.html", "text": "Президентът на Венецуела Николас Мадуро скъса дипломатическите отношения с Колумбия, съобщава АП. \"Нашето търпение е изчерпано, вече не можем да се примирим с факта, че територията на Колумбия се използва за нападение срещу Венецуела. Поради тази причина реших да прекъсна всички политически и дипломатически отношения с фашисткото правителство на Колумбия, обяви Мадуро. Колумбийският посланик в Каракас и дипломати ще бъдат изгонени в рамките на 24 часа. По-рано, на 23 февруари, на границата с Колумбия започна разгръщането на лоялни военни сили на Мадуро. Влошаването се случи поради продължаващите опити от опозицията да достави хуманитарна помощ. Камионите се опитват да проникнат във Венецуела от Колумбия и Бразилия. Първият камион с хуманитарна помощ от Бразилия се сблъска с военен кордон и беше принуден да се върне, според бразилските медии. По-късно обаче самопровъзгласеният президент на Венецуела Хуан Гуайдо, който оглавява опозицията, каза, че превозните средства с товар все още са влезли във Венецуела. Политическата криза във Венецуела ескалира, след като Гуайдо обяви себе си за президент. Той бе подкрепен от Съединените щати, редица страни от Латинска Америка, а редица европейски страни заявиха, че са готови да признаят Гуайидо. Русия, Турция, Куба изразиха подкрепа за Мадуро. Венецуелската армия също остава на страната на Никола Мадуро. Сподели:", "date": "2019.02.23", "title": "ИЗВЪНРЕДНО! Мадуро скъса дипломатическите отношения с Колумбия"}
{"url": "https://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BD%D0%B0%D0%B4-40-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B8%D0%BD%D0%B2%D0%B0%D0%BB%D0%B8%D0%B4-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B2-%D0%B0%D0%BB%D0%B6%D0%B8%D1%80-news821846.html", "text": "Общо 41 души са арестувани в Алжир по време на протести срещу очаквания нов - пети мандат, на президента Абделазиз Бутефлика. Това съобщи алжирската полиция след масовите демонстрации от петък в цялата страна, предаде АФП. Главната дирекция \"Национална сигурност\", на която са подчинени полицейските служби, обвини в комюнике арестуваните в нарушения на обществения ред, нанасяне на материални щети и насилствени действия. С изключение на някои сблъсъци в столицата Алжир - замерване с камъни, посрещнато със сълзотворен газ, не бе съобщено за сериозни инциденти по време на протестите. Сравнително малкият брой арести с оглед мащаба на проявите вероятно сочи, че полицията се е отнесла доста толерантно към тези шествия, по-специално в столицата, където подобни акции са строго забранени от 2001 г., а вчера дефилираха хиляди протестиращи, отбелязва агенцията. Полицията не съобщи данни за броя на участниците, но според източник от силите за сигурност, говорил пред АФП, става дума за около 20 000 демонстранти из цялата страна, включително 5000 в столицата. По думите на източника 38 от арестуваните 41 души са поставени под стража в Алжир, където част от протестиращите се опитали да влязат в канцеларията на президента. \"Няма данни за ранени служители на реда или демонстранти\", добави източникът. Президентът, който е на 81 години и управлява от 1999 г., получи през 2013 г. инсулт и се движи с инвалидна количка. Той рядко се появява на публични места и събития. На 10 февруари обаче Бутефлика обяви пред нацията, че ще се бори за пети мандат в изборите на 18 април. Сподели:", "date": "2019.02.23", "title": "РЕАКЦИЯ: Над 40 протестиращи срещу президента инвалид арестувани в Алжир"}
{"url": "https://pik.bg/%D0%BD%D0%B5-%D0%B2%D0%B4%D0%B8%D0%B3%D0%B0%D0%BC%D0%B5-%D1%81%D0%B2%D1%80%D1%8A%D1%85%D0%B7%D0%B2%D1%83%D0%BA%D0%BE%D0%B2%D0%B8%D1%82%D0%B5-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%B7%D0%B0-%D0%BF%D1%8A%D1%82%D0%BD%D0%B8%D1%86%D0%B8-news821836.html", "text": "Cлeд нeycпeшния oпит c \"Koнĸopд\" (Соnсоrdе) и Ty 144 пpoeĸти зa cвpъxзвyĸoви пътничecĸи caмoлeти и ceгa cъщecтвyвaт. Ho тe ce cблъcĸвaт c тoлĸoвa мнoгo въпpocи и пpoблeми, чe дoceгa нямa нoви пoдoбни въздyxoплaвaтeлни мaшини в гpaждaнcĸaтa aвиaция, a cъщecтвyвaщитe пpeди тoвa ce oĸaзaxa нecпoлyчливи. Така cвpъxзвyĸoвитe caмoлeти cĸopo нямa ce въpнaт и да бъдат шиpoĸo изпoлзвaни в гpaждaнcĸитe въздyшни пpeвoзи. Свpъxзвyĸoвитe caмoлeти щe бъдaт мнoгo пo-cĸъпи зa пpoизвoдcтвo oт oбиĸнoвeнитe пътничecĸи caмoлeти, тъй ĸaтo тяxнoтo изгpaждaнe изиcĸвa пoвeчe виcoĸoтexнoлoгични мaтepиaли и cтpoитeлни тexнoлoгии. Heoбxoдимo e дa ce тъpcят и изпoлзвaт пo-ycтoйчиви мaтepиaли ĸaтo титaнoви cплaви, ĸoитo щe издъpжaт нa пo-виcoĸи тeмпepaтypи. Ocвeн тoвa e нeoбxoдимo дa ce миcли зa пo-cъвъpшeнa гopивнa cиcтeмa, eлeĸтpичecĸa инcтaлaция и вcичĸи дpyги cиcтeми в cтpyĸтypaтa нa въздyxoплaвaтeлнoтo cpeдcтвo. Bcичĸи тeзи мepĸи ca нeoбxoдими, зa дa мoжe caмoлeтът дa oтгoвapя нa тpaдициoннитe cтaндapти зa бeзoпacнocт и дългoтpaйнocт. Bcичĸo тoвa щe дoвeдe дo твъpдe виcoĸи paзxoди зa пocтpoявaнeтo нa cвpъxзвyĸoвия caмoлeт. Cлeдoвaтeлнo, зa дa бъдe пpoизвeждaнo и шиpoĸo изпoлзвaнo тaĸoвa въздyxoплaвaтeлнo cpeдcтвo в гpaждaнcĸaтa aвиaция, e нeoбxoдимo пpoизвoдитeлитe дa paзпoлaгaт и влaгaт дocтaтъчнo пapи, зa дa ги пocтpoят, a зa aвиoĸoмпaниитe тpябвa дa e изгoднo ĸyпyвaт тaĸивa caмoлeти. Зa пepиoд oт 50 гoдини в гpaждaнcĸaтa aвиaция ca изпoлзвaни нe пoвeчe oт 20 cвpъxзвyĸoви caмoлeтa, a тexнитe oпepaтopи ca caмo тpи ĸoмпaнии - Вrіtіѕh Аіrwауѕ, Аіr Frаnсе и Аеpoфлoт. Bcичĸи тe пoлyчиxa знaчитeлни cyбcидии oт cвoитe пpaвитeлcтвa. Дoceгa в иcтopиятa вeчe имaшe двa cвpъxзвyĸoви пътничecĸи caмoлeтa - фpeнcĸo-бpитaнcĸият Koнĸopд и pycĸият Ty-144, нo тe ce oĸaзaxa нepeнтaбилни. Фaĸт e, чe пpи тaĸивa caмoлeти, нe caмo цeнaтa нa пocтpoявaнeтo им e мнoгo виcoĸa, знaчитeлнo cĸaчaт и paзxoдитe зa тяxнaтa eĸcплoaтaция в cpaвнeниe c тpaдициoннитe пътничecĸи лaйнepи. Πo-cпeциaлнo, в cлyчaя cъc cвpъxзвyĸoвия caмoлeт Соnсоrdе ce oĸaзa, чe paзxoдитe зa гopивo ca нecъpaзмepнo виcoĸи. Cлeд нaчaлoтo нa тъpгoвcĸaтa eĸcплoaтaция иĸoнoмиcтитe oт Аіr Frаnсе и Вrіtіѕh Аіrwауѕ извeднъж ocъзнaxa, чe пoлeтът oт Лoндoн дo Hю Йopĸ изиcĸвa зapeждaнe c 120 тoнa aвиaциoнeн ĸepocин в 17 peзepвoapa зa гopивo. Зa пoлeт oт Mocĸвa дo Bлaдивocтoĸ cъщo ce изиcĸвa oгpoмнo ĸoличecтвo гopивo, ĸoeтo oзнaчaвa, чe пo пътя щe ce нaлoжи пpeзapeждaнe или дa ce тъpcят нoви тexничecĸи peшeния. Πo тoзи нaчин cъвeтcĸият cвpъxзвyĸoв caмoлeт Ty-144 cъщecтвeнo oтcтъпвaшe нa Koнĸopд пo дължинa нa пoлeтa, въпpeĸи чe имeннo тaзи xapaĸтepиcтиĸa e мнoгo вaжнa зa мaщaбa нa oгpoмнaтa Pycия. Зacлyжaвa дa ce oтбeлeжи, чe cвpъxзвyĸoвитe caмoлeти имaт пo-виcoĸa aмopтизaция oт ĸoнвeнциoнaлнитe caмoлeти, ĸoeтo oзнaчaвa, чe paзxoдитe зa peмoнт и oбнoвлeниe нa тaĸъв aвиoпapĸ щe бъдaт знaчитeлнo пo-виcoĸи. Kaĸтo бeшe oтбeлязaнo пo-гope, двaтa пpeдишни cвpъxзвyĸoви caмoлeтa - Соnсоrdе и Тy-144, бяxa нepeнтaбилни. Paзxoдитe зa пpoизвoдcтвo и eĸcплoaтaция нa тaĸивa caмoлeти ca тoлĸoвa гoлeми, чe e мaлĸo вepoятнo цeнaтa нa билeтa дa бъдe мacoвo дocтъпнa. Πo тoзи нaчин възниĸвa въпpocът дoĸoлĸo caмoлeтитe щe бъдaт тъpceни oт пpeвoзвaчитe, имaйĸи пpeдвид нe caмo цeнaтa нa пpoизвoдcтвoтo и пpидoбивaнe, нo и oгpoмнитe paзxoди зa гopивo и пoддpъжĸa. B cлyчaя c Соnсоrdе цeнaтa нa билeтa Лoндoн - Hю Йopĸ бeшe 11 xиляди дoлapa, ĸoeтo бeшe дocтa cĸъпo дopи зa oнeзи пътници, ĸoитo пpeдпoчитaxa бизнec ĸлaca. Cвpъxзвyĸoви caмoлeти тpябвa дa лeтят в пo-виcoĸи cлoeвe нa aтмocфepaтa. И aĸo тoвa нe e пpoблeм зa вoeннитe caмoлeти, тъй ĸaтo пилoтитe нocят ĸoмпeнcaтopни ĸocтюми зa виcoĸa нaдмopcĸa виcoчинa, зa пътницитe в eжeднeвнo oблeĸлo, тaĸивa пoлeти мoгaт дa бъдaт oпacни. B дoпълнeниe, тaĸивa въздyxoплaвaтeлни cpeдcтвa тpябвa дa бъдaт oбopyдвaни c дoпълнитeлни cиcтeми зa cнaбдявaнe c ĸиcлopoд, ĸaзвaт eĸcпepти, в пpoтивeн cлyчaй пoлeтът cтaвa мнoгo pиcĸoвaн зa пътницитe. Eĸoлoзитe бият тpeвoгa вeчe и пo oтнoшeниe нa ĸoнвeнциoнaлнитe caмoлeти, ĸaĸвo ocтaвa зa възмoжнитe вpeдни eмиcии oт cвpъxзвyĸoви caмoлeти. Bъпpeĸи тeзи тpyднocти пpeз ceптeмвpи 2018 г. зaмecтниĸ-гeнepaлният диpeĸтop нa ΠAO \"Tyпoлeв\" Baлepи Coлoзoбoв ĸaзa, чe ĸoмпaниятa зaвъpшвa пpeдпpoeĸтнaтa paбoтa нa cвpъxзвyĸoв пътничecĸи caмoлeт. Toй щe мoжe дa лeти cъc cĸopocт дo 1900 ĸм/ ч нa виcoчинa oт 11 ĸилoмeтpa. B cъщoтo вpeмe Coлoзoбoв oтбeлязa, цитиpaн oт vеѕtіfіnаnсе.ru, чe aвиaциoннитe cпeциaлиcти вce oщe тpябвa дa paбoтят зa нaмaлявaнe нa cвpъxзвyĸoвoтo въздeйcтвиe въpxy caмoлeтa. Сподели:", "date": "2019.02.23", "title": "Не вдигаме свръхзвуковите самолети за пътници"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%B5-%D0%B4%D0%B0-%D0%B1%D1%8A%D0%B4%D0%B5-%D1%81%D0%BA%D0%BB%D1%8E%D1%87%D0%B5%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D0%BA%D0%B8%D1%82%D0%B0%D0%B9-news821819.html", "text": "Американският президент Доналд Тръмп заяви, че има вероятност да бъде сключена търговска сделка между САЩ и Китай и даде да се разбере, че заради това е готов да бъде удължен крайният срок, който е 1 март, съобщи ДПА, цитирана от НСова телевизия. \"По-вероятно е сякаш, че ще се стигне до сделка – коментира Тръмп пред журналисти в Белия дом. - Това не значи обаче, че ще се случи\". Президентът каза това, след като разговаря в Белия дом с вицепремиера на Китай Лю Хъ, който присъства на неофициалната пресконференция. Лю Хъ също посочи, че има много голяма вероятност з постигане на споразумение и добави, че Китай е готов да положи всички усилия за това. Тръмп съобщи, че очаква в скоро време, може би следващия месец, да се срещне с китайския президент Си Дзинпин за последно уточняване на някои детайли. \"Мисля, че в края на краищата най-големите решения, а дори и някои по-малки решения ще бъдат взети от президента Си и от мен\", заяви Тръмп. Сподели:", "date": "2019.02.23", "title": "Доналд Тръмп: Възможно е да бъде сключена търговска сделка между САЩ и Китай"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%BE%D0%BF%D0%B0%D0%B4-%D0%B0%D1%80%D0%B5%D1%81%D1%82%D1%8A%D1%82-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D1%81%D0%BB%D0%B5%D0%B4%D1%81%D1%82%D0%B2%D0%B8%D0%B5-%D1%87%D0%B5%D1%81%D1%82%D0%B2%D0%B0-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D1%81-%D0%BE%D0%BB%D0%B8%D0%B3%D0%B0%D1%80%D1%81%D0%B8-%D0%B8-%D0%BC%D1%83%D1%82%D1%80%D0%B8---%D0%B5%D1%82%D0%BE-%D0%BA%D0%BE%D0%B8-news821717.html", "text": "22 години от откриването си. В момента сред обитателите са неслучайни хора. Някои от тях са милионери, други са част от бизнес и политически елит, а трети доскоро са кръстосвали бляскави коктейли, обикаляли са света и са се движили бавно и уверено по червени килими. От създаването на зандана досега, толкова ВИП-персони не са били заключвани едновременно на това място. Голяма част от задържаните изпадат в депресии и се поболяват само при мисълта, че делят общ санитарен възел с обвинени за убийства, безскрупулни гангстери и сводници без морал. Но пък друга част от арестуваните ВИП-ове демонстрират завидна увереност и приемат задържането си като изпитание от съдбата, което ще ги извиси духовно и обогати и се появяват по време на заседанията с усмивка и високо вдигната глава, пише ежедневник. От втората група е Евгения Банева, която е задържана от декември със съпруга си Николай Банев по обвинение за изпиране на над милиард лева и укриване на данъци. Въпреки нелепата ситуация милионерката в момента е издигната от инициативен комитет за евродепутат. Това няма да е първото участие на Банева в борбата на европейските избори, тъй като през 2014 година също бе кандидат. Доскоро в подобна ситуация се оказаха други дами от политиката - бившата кметица на кв. \"Младост\" Десислава Иванчева и заместничката й Биляна Петрова. Управничките откараха почти 9 месеца в друг софийски арест - на ул. \"Майор Георги Векилски\", но вече са под домашен арест. Празните им места бързо бяха запълнени - миналата събота у нас се завърна не кой да е, а всеизвестният ъндърграунд герой Димитър Желязков-Очите. След като се оплака, че в зандана в Турция е спал на земята, на \"Г.М. Димитров\" Очите ще разполага със собствено легло, но ще ползва общата тоалетна като всички. С атмосферата в килията отказва да свикне ВИП наследникът Вълчо Арабаджиев, който се яви на разпит, но се оказа преждевременно закопчан. Всичките му опити да си тръгне от килията бяха попарени като зелена морава след слана. На 15 януари съдът за пореден път го остави заключен с един удар на чукчето. Така Вълчо отпразнува 22-рия си рожден ден в килията, а този път нямаше торта от пачки в евро, с каквато отпразнува пълнолетието си. Желаният милионерски наследник можеше да се засече за кратко с бившия зет на Арабаджиеви - Стайко Стайков, но той се оказа отвлечен, бит и с тежка диагноза, затова го пуснаха у дома. Затова пък бившият сват е налице - в съседна килия, но в количка заради тежко състояние, Миню Стайков се бори без почивка за свободата си. Духът на милионерите повдига Николай Банев, който не се предава, а предава пряко от килиите - чрез профила си във \"Фейсбук\" по неведоми телекомуникационни канали. Той пуска солени шеги в социалните мрежи и е истински хит сред ВИП-арестантите. Тъпкан с ВИП персони, но от лошите, арестът на \"Д-р Г. М. Димитров\" се стяга за исторически рожден ден. На 19 март временният зандан, в който арестуваните си чакат реда пред Темида, ще празнува Сподели:", "date": "2019.02.23", "title": "ЗВЕЗДОПАД: Арестът на Националното следствие чества рожден ден с олигарси и мутри - ето кои са ВИП-обитателите на килиите (СНИМКИ)"}
{"url": "https://pik.bg/%D0%B2-%D0%BA%D0%BE%D1%81%D0%BE%D0%B2%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%81%D1%82%D0%B2%D0%B0%D1%82-%D0%BF%D0%B5%D1%82-%D1%85%D0%B8%D0%BB%D1%8F%D0%B4%D0%B8-%D0%B4%D1%83%D1%88%D0%B8-%D0%B2%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B8-%D1%81%D1%8A%D1%80%D0%B1%D0%B8-news821864.html", "text": "Повече от пет хиляди кандидати са се явили след призива на Министерството на отбраната на Косово за прием на 650 войници, а заместник-министърът на отбраната Агим Чеку заяви, че интерес е имало от всички общности в Косово, включително и от сърбите, предаде държавният телевизионен канал RTK, цитиран от македонското издание „Курир“,цитирано от \"Фокус\". Миналата година от 137 сърби, които се записаха в Косовските сили за сигурност (КСС), около петдесет от тях, след натиск от Белград, поискаха да напуснат военната служба в тези сили, припомня изданието Призив към косовските сърби да не стават част от Косовската армия бе отправен в петък от сръбския президент Александър Вучич, предаде RTK. Сподели:", "date": "2019.02.23", "title": "В Косовската армия кандидатстват пет хиляди души, включително и сърби"}
{"url": "https://pik.bg/%D0%B8-%D1%82%D0%BE%D0%B2%D0%B0-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%B8%D1%80%D0%BB%D0%B0%D0%BD%D0%B4%D0%BA%D0%B0-%D0%BE%D1%82%D0%B8%D0%B4%D0%B5-%D0%B4%D0%B0-%D1%81%D0%B8-%D0%BA%D1%83%D0%BF%D0%B8-%D0%BA%D0%BE%D0%BA%D0%B0%D0%B8%D0%BD-%D0%B4%D0%B0%D0%B4%D0%BE%D1%85%D0%B0-%D0%B9-%D0%BA%D0%B0%D1%84%D1%8F%D0%B2%D0%B0-%D0%B7%D0%B0%D1%85%D0%B0%D1%80---%D0%BE%D0%BF%D0%BB%D0%B0%D0%BA%D0%B0-%D1%81%D0%B5-%D0%B2-%D0%BF%D0%BE%D0%BB%D0%B8-news821817.html", "text": "Полицията в градчето Крейгейвън, Северна Ирландия, получи странно оплакване. Жена звъннала на горещия телефон на местното управление и заявила, че е била измамена от местен дилър на дрога, който й продал два грама кафява захар вместо кокаин за 200 паунда. На страницата на полицията в Крейгейвън във Фейсбук се появи транскрипция на разговора с потърпевшата, която бързо набра популярност в социалната мрежа. Органите на реда заявиха, че оповестяват публично разговора, за да „отправят послание към всички, които са били излъгани от своя дилър и търсят отмъщение“, за да могат да си вземат поука. „Казвали сме го и преди, сега го повтаряме отново – дилърите на дрога не се интересуват от нищо друго, освен от изпразването на джобовете Ви“, написаха над публикацията си във Фейсбук полицаите. Все още обаче остава неизяснен въпросът дали човекът продал кафявата захар вместо кокаин или купувачът ще бъдат съдени. Дилърът може да бъде подведен под отговорност за „печалба чрез заблуда“, а дамата, която се е опитала да купи дрога е била „насочена към компетентните инстанции за съвет и подкрепа“. Максималната присъда за притежание на дрога във Великобритания е седем години, а дилърите и производителите на наркотици могат да получат и доживотни присъди. Сподели:", "date": "2019.02.23", "title": "И ТОВА СЕ СЛУЧВА: Ирландка отиде да си купи кокаин, дадоха й кафява захар - оплака се в полицията"}
{"url": "https://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D1%80%D0%B0%D0%B1%D0%BE%D1%82%D0%BD%D0%BE%D1%82%D0%BE-%D0%B7%D0%B0%D0%B3%D0%BB%D0%B0%D0%B2%D0%B8%D0%B5-%D0%BD%D0%B0-%D0%BD%D0%BE%D0%B2%D0%B8%D1%8F-%D1%84%D0%B8%D0%BB%D0%BC-%D0%B7%D0%B0-%D0%B4%D0%B6%D0%B5%D0%B9%D0%BC%D1%81-%D0%B1%D0%BE%D0%BD%D0%B4-news821795.html", "text": "Стана ясно работното заглавие, под което ще се снима най-новият 25-и по ред филм за Джеймс Бонд, съобщава „Би Би Си”, цитирана от БГНЕС и Нова телевизия. Британската медия се позовава на списанието „Пръдакшън уийкли“, според което лентата е озаглавена „Шетърхенд“, което в превод означава „Поразяващата ръка“. Според изданието снимките на дългоочаквания филм за британския шпионин трябва да започнат на 6 април в студията „Пайнууд“ в Лондон. Очаква се Даниел Крейг да се превъплъти за пети и според слуховете последен път в ролята на агент 007. Премиерата на дълго очакваната лента вече беше отложена веднъж – миналата година, след като носителят на „Оскар“ - режисьорът Дани Бойл, реши да се оттегли от проекта. Първоначално филмът трябваше да тръгне по кината във Великобритания на 25 октомври 2019 година, но сега премиерата е насрочена за 8 април 2020 година, заради пренаписване на сценария. Междувременно Кари Фукунага се съгласи да бъде режисьор на продукцията, което успокои продуцентите и потуши слуховете за прекратяването й. „Шетърхенд“ е псевдоним, използван от суперпрестъпника Ернст Блофелд в романа на Ян Флеминг от 1964 година „Човек живее само два пъти“. В ролята на злодея в последния филм за Бонд – „Спектър“, се превъплъти Кристоф Валц, като режисьорът Кари Фукунага намекна, че суперпрестъпникът вероятно отново ще се завърне. Сподели:", "date": "2019.02.23", "title": "Стана ясно работното заглавие на новия филм за Джеймс Бонд"}
{"url": "https://pik.bg/%D0%B5%D0%B2%D0%B5%D1%80%D1%82%D1%8A%D0%BD-%D0%B3%D0%BE%D1%82%D0%B2%D0%B8-%D0%BC%D0%BE%D1%89%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news821813.html", "text": "Евертън ще се опита да привлече през летния трансферен прозорец десния бек на ПСЖ Тома Мюние, твърди \"Сън\". \"Карамелите\" искат да се подсилят в дясната зона на отбраната и виждат в лицето на белгийския национал идеално попълнение. По принцип отборът от Ливърпул разполага с Шей Коулман на тази позиция, но той счупи крак през 2017 година и в момента не се представя на най-високо равнище, след като се завърна след тежката контузия. Самият Мюние заяви преди време, че ще бъде отворен да смени клубната принадлежност, ако не получава шанс да играе редовно за парижани. От началото на сезона той получава шансове да се изявява в тима воден от Томас Тухел, но все пак самият играч не се чувства особено комфортно във френската столица и не е изключено да смени клуба с тима от Висшата лига, акцентира \"Гол\". Сподели:", "date": "2019.02.23", "title": "Евертън готви мощен трансферен удар?"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D1%80%D0%B0%D1%81%D1%82%D0%B5-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D1%80%D0%B0%D0%B7%D0%BA%D1%8A%D1%81%D0%B0%D1%85%D0%B0--news821918.html", "text": "Напрежението във Венецуела расте. Привържениците на опозицията разкъсаха полицейския кордон на граничния пункт \"Сантандер\", предава . По предварителна информация, трима сътрудници на полицията са дезетирали и преминали на колумбийската страна на моста. Над 20 хил. души досгина броят на привържениците на опозицията в района на каразмите Ла-Карлотта в Каракас, съобщи ТАСС. Един сътрудник на въоръжените сили на Венецуела е преминал на колумбийската страна на моста \"Симон Боливар\". На моста очевидци са забелязали, че са венецуалските военни са действали със сила срещу  опозиционерите, които се опитват да пуснат хуманитарна помощ в страната. Използван е бил  сълзотворен газ. Съобщава се, че войниците са използвали два танка, за да съборят гранична стена, при което е пострадал поне един човек. После четвърти войник се е предал на друг граничен мост. Четири камиона с хуманитарна помощ се опитват да си пробият път през границата с Колумбия на моста Тиендидас, който свързва колумбийския град Кукута, където се събират международните хуманитарни помощи, и венецуелския Урена, където по-рано днес избунаха бунтове. Сподели:", "date": "2019.02.23", "title": "ЕКСКЛУЗИВНО В ПИК: Напрежението във Венецуела расте, привържениците на опозицията разкъсаха граничния полицейски кордон (ОБНОВЕНА/СНИМКИ/ВИДЕО)"}
{"url": "https://pik.bg/%D0%BD%D0%B0%D0%BA%D0%B0%D1%80%D0%B0%D1%85%D0%B0-%D1%8F%D0%BF%D0%BE%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%83%D0%B1%D0%BB%D0%B8%D1%87%D0%BD%D0%BE-%D0%B4%D0%B0-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%B5%D1%82%D0%BE-%D0%B7%D0%B0%D1%89%D0%BE-news821824.html", "text": "Японският министър Йошитака Сакурада, отговарящ за провеждането на Олимпиада 2020 в Токио, бе принуден публично да се извини за това, че е закъснял за среща с ... три минути, съобщава „Фокс Нюз”. Отбелязва се, че закъснението на Сакурада за парламентарно заседание е било прието изключително негативно от депутатите. Те дори устроили петчасов бойкот в отговор на „неуважението” на Сакурада. Уточнява се, че това не е първи път, в който на Сакурада се налага публично да се извинява. Сподели:", "date": "2019.02.23", "title": "Накараха японски министър публично да се извини. Ето защо"}
{"url": "https://pik.bg/%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B7%D0%B0%D0%B2%D1%8A%D1%80%D1%82%D1%8F-%D0%BD%D0%BE%D0%B2%D0%B0-%D1%81%D1%85%D0%B5%D0%BC%D0%B0-%D0%B7%D0%B0-%D0%B8%D0%B7%D0%BC%D0%B0%D0%BC%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news821777.html", "text": "Нова схема за измама тръгна във Враца, съобщава „Конкурент”. Според инфоирмацията, на 22 февурари (петък) в 11:37 часа е получен сигнал в РУ-Враца от измамена жена. Тя заявила, че била ограбена от 16 - 17 годишен младеж. Около 11:00 часа непознато за нея момче я заговорило, представяйки се за внук на нейна приятелка, която по спешност била приета в болница. По новата схема, наподобяваща сюжета на ало-измамите, тийнейджърът взел две златни гривни, като ги  откопчал от ръката на потърпевшата и казал, че ще ги занесе в болницата, за да послужат за лечението на баба му, разясниха от ОД на МВР – Враца. По случая е образувано досъдебно производство. Сподели:", "date": "2019.02.23", "title": "Тийнейджър завъртя нова схема за измама във Врачанско"}
{"url": "https://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%B8%D0%B7%D0%BF%D0%BE%D0%B2%D0%B5%D0%B4-%D0%BD%D0%B0-%D0%B5%D0%B4%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%BF%D1%80%D0%B8%D0%BD%D1%83%D0%B4%D0%B5%D0%BD%D0%B0-%D0%B4%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D0%B8%D1%80%D0%B0-%D0%BE%D1%82-%D1%81%D1%8A%D0%BF%D1%80%D1%83%D0%B3%D0%B0-%D1%81%D0%B8-news821760.html", "text": "Когато го попитах защо ме кара да правя това, той ми разби устата. Това разказа пред сутрешния блок на Нова телевизия жена, принудена да проституира от собствения й съпруг. От страх за живота си, въпреки че са минали години, откакто тя се е спасила от този кошмар, Зорница не показва лицето си. „В началото не ме закачаше и всичко беше добре – връща се към болезнените си спомени Зорница. – Събрахме се в един по-малък град и се преместихме да живеем в по-голям. В един момент много хора живяхме в един апартамент. Непрекъснато влизаха и излизаха всякакви хора. Ставаше все по-страшно, започна да ме бие. Постепенно юмруците станаха ежедневие. Започна да ме кара да проституирам. Всеки ден и нямаше искам, нямаше - недей. И все с различни мъже. Спира колата и ако сводника е съгласен, отиваш. Опитах да избягам. Тъкмо да се кача на един рейса, той ме хвана. Набута ме в колата и ми разби главата във волана на колата. Започна тормоз. След това с няколко момичета ни изведе в чужбина да проституираме. Бяхме две коли. В държава от Западна Европа ни заключиха в хотел. Взеха ни всички документи. Там започнаха да пристигат клиенти. Не разбирах езика, като цените бяха написани на бележка. В един момент местните власти разкриха какво става. Така разбиха канала и ме върнаха в България. От две години живея сама. Получих специализирана психологическа помощ. Не искам да знам какво се случи с човека, който ме караше да правя това”. Сподели:", "date": "2019.02.23", "title": "ОТ ПЪРВО ЛИЦЕ: Изповед на една българка, принудена да проституира от съпруга си"}
{"url": "https://pik.bg/%D0%B2%D1%81%D1%8F%D0%BA%D0%BE-%D1%82%D1%80%D0%B5%D1%82%D0%BE-%D0%B1%D1%8A%D0%BB%D0%B3%D0%B0%D1%80%D1%87%D0%B5-%D0%BD%D0%B0-11-%D0%B3%D0%BE%D0%B4%D0%B8%D0%BD%D0%B8-%D0%B2%D0%B5%D1%87%D0%B5-%D0%B5-%D0%BF%D1%80%D0%BE%D0%B1%D0%B2%D0%B0%D0%BB%D0%BE-%D0%B2%D0%BE%D0%B4%D0%BA%D0%B0-news821928.html", "text": "България е на едно от първите места в Европейския съюз по ранна употреба на алкохол. \"32% от нашите подрастващи казват, че са опитали алкохол на около 11-годишна възраст. Това е срамна и болна статистика. Не бива да я крием”, заяви Ралица Скорчева от Асоциацията на вносителите, производителите и търговците на спиртни напитки, предаде Нова ТВ. \"14-15 годишни деца всъщност са най-честият контингент, който лекуваме в Клиника по токсикология. Най-често пият водка, комбинирана с бира, комбинирана с вино. По-рядко уиски”, заяви д-р Маргарита Гешева от клиниката на токсикология, УМБАЛСМ \"Н. И. Пирогов\". Понякога децата пристигат в тежко безсъзнание, обясняват от \"Пирогов\". С годините възрастта им спада, а броят им се увеличава. Спортисти, актьори и журналисти споделят на родителите как те успяват да говорят с децата си за алкохол, без да бъдат скучни. Това става в рамките на инициатива срещу ранната употреба на алкохол. \"Трябва да говорят с децата си, да почувстват, че все едно не са им родители, да не им забраняват като цяло, а да им разкажат историите си”, каза футболистът Ваня Джаферович. За 5 години са проведени 125 срещи между родители на четвъртокласници, психолози, производители и вносители на алкохол. Сподели:", "date": "2019.02.23", "title": "Всяко трето българче на 11 години вече е пробвало водка"}
{"url": "https://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%B6%D0%B5%D0%BD%D0%B0-%D0%B4%D0%B0-%D0%BA%D1%80%D0%B0%D0%B4%D0%B5-%D1%82%D0%BE%D0%BA-%D0%B2-%D1%81%D0%B5%D0%BB%D0%BE-%D0%BA%D1%80%D0%B0%D0%B9-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-news821822.html", "text": "При извършена проверка в частен имот в село Комарево край Бяла Слатина на 22 февруари (петък) е била установена кражба на ток, съобщиха от полицията, цитирани от „Булнюз”. В дом обитаван от 52-годишната Р.К. е установено, че тя неправомерно се е присъединила към мрежата на ЧЕЗ, с което е създала условия за неправилно отчитане на използваната от нея електрическа енергия. Нарушението било констатирано по време на специализирана операция. Започнато е бързо полицейско производство по описа на РУ – Бяла Слатина. Сподели:", "date": "2019.02.23", "title": "Заловиха жена да краде ток в село край Бяла Слатина"}
{"url": "https://pik.bg/%D1%88%D0%B5%D0%BF%D0%B0-%D1%8F%D0%B4%D0%BA%D0%B8-%D0%B4%D0%BD%D0%B5%D0%B2%D0%BD%D0%BE-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D1%80%D0%B8%D1%81%D0%BA%D0%B0-%D0%BE%D1%82-%D0%B8%D0%BD%D1%84%D0%B0%D1%80%D0%BA%D1%82-%D1%81-33--news821363.html", "text": "Шепа ядки - орехи, кашу или шамфъстък дневно, намалява опасността от фатален инфаркт или инсулт за диабетиците с една трета, както и от сърдечносъдови заболявания, съобщи в. \"Дейли мейл\". Като количество са достатъчни седем ореха или 24 бадема, пет дни в седмицата. Най-голям защитен ефект имат ядките, растящи на дървета, установиха учени от харвардското училище по обществено здравеопазване \"Т. Х. Чан\". Сред тях са също бразилските орехи, пеканите, лешниците, макадамията. Редовната консумация на ядки намалява и риска от коронарна болест на сърцето и втвърдяване на артериите с 20 процента, както и от смърт по каквато и да е причина с 31 процента. Сравнението е спрямо хора, които ядат по-малко от порция ядки месечно. Сърдечносъдовите заболявания са водещата причина за смърт сред хората с метаболитното разстройство. Всяка допълнителна порция ядки намалява риска от смърт от сърдечносъдово заболяване или неговото развиване съответно с шест или три процента. Ядките имат много полезни съставки като ненаситени мастни киселини, фитохимикали, фибри, витамини - вит. Е, фолат, минерали като калций, калий и магнезий. Те регулират нивото на кръвната захар, кръвното, метаболизма на мазнините, възпалението, функционирането на кръвоносните съдове. Сподели:", "date": "2019.02.23", "title": "Шепа ядки дневно намалява риска от инфаркт с 33 %"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BB%D0%B0%D0%B2%D0%B8%D0%BD%D0%B0-%D0%B7%D0%B0%D1%82%D1%80%D1%83%D0%BF%D0%B0-%D1%81%D0%B5%D0%BB%D0%BE-%D0%B2-%D1%82%D0%B8%D1%80%D0%BE%D0%BB-news821936.html", "text": "Лавина затрупа няколко души в австрийската област Тирол край границата с Германия днес следобед и в момента се провежда спасителна операция, предаде ДПА. Огромната снежна маса е затрупала шосетата, водещи към мястото на лавината, и на този етап за спасяването на затрупаните хора се използват само хеликоптери. Не е ясно колко точно са те и в какво състояние са. На място работят пожарникари, полицаи и обучени кучета, издирващи затрупаните. Снежната грамада е минала покрай хотел северно от езерото Планзее, но не е засегнала самата сграда на хотела. Сподели:", "date": "2019.02.23", "title": "ТРАГЕДИЯ: Лавина затрупа село в Тирол"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D1%81%D0%B0-%D0%BD%D0%B0%D0%B9-%D0%B2%D0%B0%D0%B6%D0%BD%D0%B8%D1%82%D0%B5-%D0%B7%D0%B0%D1%89%D0%BE%D1%82%D0%BE-%D1%81%D0%B0-%D0%B3%D1%80%D1%8A%D0%B1%D0%BD%D0%B0%D0%BA%D1%8A%D1%82-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-news821935.html", "text": "По думите му преди тях, през май 2019 година, предстоят европейските избори, които ще дадат посоката и за местния вот. „За европейските, но и за местните избори трябва да покажем на хората какво се случва като положителни промени в общините\",казаоще Цветанов. Той подчерта, че по време на евроизборите ГЕРБ трябва да работи в посока на това да покаже, предимствата от членството ни в Европейския съюз, а не да говори по начина на БСП. „Те имат остра реторика спрямо европейските институции. Ние обаче имаме предимството, че можем да покажем какво са направили нашите евродепутати\", заяви Цветанов. „Важно е в Благоевград да акцентираме върху програмата за саниране, която промени облика на града. ажно е общинските съветници по места, общинските ръководители на партиите, членовете и симпатизантите ни да работят за постигането на добри резултати по време на европейските избори, които ще бъдат ключови за местните\", уточни Цветанов. Зам.-председателят на ПГ на ГЕРБ коментира, че БСП не са напуснали парламента. „Те просто не идват на работа и това е важно да се знае\", подчерта Цветанов. Той припомни, че те не са влезли в пленарната зала, когато българският парламент е ратифицирал протокола за членството на Северна Македония в НАТО. „Ситуацията в българския парламент е сложна, но сме направили всичко възможно, за да осигурим кворум\", каза Цветанов. Заедно с Цветан Цветанов в срещата участваха народният представител и областен координатор на ГЕРБ – Благоевград Даниела Савеклиева, както ѝ депутатите Александър Мацурев и д-р Емил Тончев. Областният управител на Благоевград, който е и общински ръководител на структурата на ГЕРБ в областния център Бисер Михайлов, съобщи, че всяка седмица в партийната структура постъпват нови членове, които биват посрещани лично от него и общинското ръководство. Само за последната седмица новите членове са 10 човека, допълни Михайлов. Според него партията в града се мобилизира за европейските избори, за да постигне отново добри резултати. „Благоевград винаги е бил стълб в постигането на добри резултати по време на изборите\", подчерта Михайлов. Той добави, че е необходима и силна подкрепа за кандидатурата на Манфред Вебер. Михайлов отбеляза, че предстои инженеринг и строителство на ГКПП „Станке Лисичково\", който е много важен проект за Благоевград и областта, както и този за КПП – Клепалото. Народният представител и областен координатор на ГЕРБ-Благоевград Даниела Савеклиева пък посочи, че в Благоевград кампанията за местните избори вече е започнала, а хората, които стоят зад нея са с високи амбиции, но без реалната компетенция да управляват. „Това са хора, които са си направили сайтове, в които „бълват\" фалшиви новини. С наближаването на изборите ситуацията  ще се усложни. Тук е работа и на общинските съветници  да помагат на кмета, а не да го оставят сам да се защитава\", уточни Савеклиева. Тя заяви, че атаката вече е ожесточена, затова трябва да се работи по-усилено. По време на срещата бяха обсъждани и теми, свързани с борбата срещу фалшивите новини, намесата на други страни в изборния процес, както и отношенията между жителите на областта и гражданите на Северна Македония. Местните избори са най-важните, защото са гръбнакът на партията. Това каза зам.-председателят на ГЕРБ и председател на ПГ на партията ветан Цветанов по време на среща с  членове и симпатизанти на партията в Благоевград. Сподели:", "date": "2019.02.23", "title": "Цветанов: Местните избори са най-важните, защото са гръбнакът на партията"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D1%81%D0%B5%D0%BD-%D0%B1%D0%BB%D0%B0%D1%82%D0%B5%D1%87%D0%BA%D0%B8-%D0%B7%D0%B0%D0%BA%D1%8A%D1%81%D0%B0-%D1%81%D1%8A%D1%81-%D0%B7%D0%B4%D1%80%D0%B0%D0%B2%D0%B5%D1%82%D0%BE-news821934.html", "text": "Асен Блатечки го закъса със здравето. Той често имал здравословни неразположения, разкриват негови колеги. По време на репетиции артистът изправял на нокти останалите актьори с тежките си въздишки и се налагало те по спешност да търсят апарати, за да му мерят кръвното в гримьорната, понеже все се жалвал, че не се чувства добре. Кръвното му налягане наистина било над допустимото, но артистът неглижирал проблема и си го обяснявал с високите обороти, на които живеел, написа жълт сайт. Освен на театралната сцена Асен се изявява и като продуцент на филми. Втората му дейност се оказала руска рулетка, защото за проектите си Блатечки се обвързал с няколко банки, от които теглил тлъсти кредити. Стресът, че няма да успее да върне сумите навреме, ще загуби всичко и ще остане на улицата, както се случи с колегата му Влади Въргала, не му давал мира и веднага се отразил и на здравето и на външния му вид. Само в последната една година някогашният сексимвол, по когото точеха лиги всички жени, качил повече от 20 килограма. „Ударих сто кила! Никога не съм била толкова дебел!“, ожали се звездата. Блатечки е пуснал шкембе, ходи брадясал и с тъмни сенки под очите. Върнал се и към стария си порок – цигарите. Сподели:", "date": "2019.02.23", "title": "ЕКСКЛУЗИВНО: Асен Блатечки закъса със здравето"}
{"url": "https://pik.bg/%D1%81%D0%B8%D0%BD%D0%B8%D1%82%D0%B5-%D0%BE%D1%82-%D0%BB%D0%BE%D0%BD%D0%B4%D0%BE%D0%BD-%D1%81-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D1%85%D0%BE%D0%B4-news821803.html", "text": "Зинедин Зидан е големият фаворит за наследник на Маурицио Сари в Челси, пишат медии в Англия. Основният проблем на лондончани е забраната за трансфери, визира \"Сън\". В клуба обаче са уверени, че ще спечелят обжалването и наказанието им ще бъде отменено. Твърди се, че френският специалист ще получи 200 млн. паунда за трансфери ако се озове в Челси. За последно той води Реал (Мадрид). В момента \"сините\" се представят колебливо в някои от мачовете под ръководството на Сари и бъдещето на италианеца на \"Стамфорд Бридж\" е под сериозна въпросителна, акцентира \"Топспорт\". Сподели:", "date": "2019.02.23", "title": "\"Сините\" от Лондон с грандиозен ход?"}
{"url": "https://pik.bg/%D0%BF%D1%80%D0%BE%D1%84-%D0%BF%D0%BB%D0%B0%D0%BC%D0%B5%D0%BD-%D0%BF%D0%B0%D0%B2%D0%BB%D0%BE%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%B0%D0%B2%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D1%87%D0%B0%D1%82%D0%B8-%D0%BE%D1%82%D1%81%D1%82%D1%8A%D0%BF%D0%BA%D0%B8-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-news821826.html", "text": "Радио „Фокус“ Северна Македония прави половинчати отстъпки по отношение на историята, но напредък все пак има. Това каза в ефира на историкът проф. Пламен Павлов по повод постигнатото съгласие България и Македония да почитат съвместно св. Наум, цар Самуил и св. Климент. Според него изчистването на натрупаните в продължение на над 100 години лъжи ще е много трудно. Ръководно начало за такава промяна може да бъде само историческата истина, подкрепена от документите и паметта на българите в Македония, уточни историкът. „Отлагането на въпроса с учебниците в Македония, които тровят съзнанието на нашите събратя отвъд границата, не бива да се допуска. От наша страна няма какво да променяме – най-малко можем да отговорим на абсурдните претенции да се откажем от едно или друго. Тук не става въпрос за пазарлъци, а за историческата истина. Виждаме обаче, че в Македония някои мантри на Титовия македонизъм продължават да са ръководно начало. Македония трябва да узрее за истината. Историците в югозападната ни съседка, ако наистина са историци, трябва да бъдат водещи, а не да чакат указания от правителството“, коментира историкът. Според проф. Пламен Павлов е редно историческото мислене сред политиците да бъде много по-силно застъпено. Не трябва да се правят компромиси по отношение на историческата истина, добави историкът. „Такъв може да се намери единствено по въпросите как да се избягват по-крайни формулировки, но не и кои исторически личности са македонци и кои – българи“, обърна внимание той. Сподели:", "date": "2019.02.23", "title": "Проф. Пламен Павлов: Северна Македония прави половинчати отстъпки по отношение на историята"}
{"url": "https://pik.bg/%D0%B2-%D0%BF%D0%B0%D1%80%D0%B8%D0%B6-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-14-%D0%B6%D1%8A%D0%BB%D1%82%D0%B8-%D0%B6%D0%B8%D0%BB%D0%B5%D1%82%D0%BA%D0%B8-news821922.html", "text": "Полицията в Париж задържа 14 души по време на протестите от днес на \"жълтите жилетки\". Това съобщи BFMTV. Телевизията се позовава на полицейската префектура във френската столица. Според Министерството на вътрешните работи в 14:00 часа 4000 души са участвали в демонстрации в Париж. В град Клермон-Феран бяха задържани 15 протестиращи, осем от тях бяха задържани. В събота в редица френски градове се провеждат редовните акции на протестното движение \"жълти жилетки\". В Тулуза протестиращите блокираха входовете в логистичния център на \"Амазон\". На пътя протестиращите поставиха няколко големи гуми, за да не позволят на камионите да напускат складовете. Антиправителствените действия на \"жълтите жилетки\" започнаха във Франция през ноември. Първоначално протестиращите поискаха по-ниски цени на бензина и се застъпваха за по-високи заплати и социални помощи. В началото на декември Франция прие мораториум върху повишаването на цените на горивата за шест месеца и се съгласи да повиши минималната работна заплата. Въпреки това протестите продължиха, протестиращите настояваха за оставката на президента Еманюел Макрон. Сподели:", "date": "2019.02.23", "title": "В Париж арестуваха 14 \"жълти жилетки\""}
{"url": "https://pik.bg/%D1%84%D1%80%D0%B0%D0%BD%D1%81-%D1%82%D0%B8%D0%BC%D0%B5%D1%80%D0%BC%D0%B0%D0%BD%D1%81-%D0%BD%D0%B5-%D0%B8%D1%81%D0%BA%D0%B0%D0%BC-%D0%B4%D0%B0-%D0%B2%D0%B8%D0%B4%D1%8F-%D0%BC%D0%BE%D0%B8%D1%82%D0%B5-%D0%B4%D0%B5%D1%86%D0%B0-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0-%D0%B7%D0%B0-%D1%87%D0%B8%D1%81%D1%82-%D0%B2%D1%8A%D0%B7%D0%B4%D1%83%D1%85-%D0%B8-%D0%B2%D0%BE%D0%B4%D0%B0-news821833.html", "text": "На тези избори за Европейски парламент за пръв път ще гласува поколението на милениумите, децата, родени след 2000 г. Не искам да видя поколението на моите деца във война за чиста вода и въздух, богатите винаги ще успеят да се измъкнат. Това заяви в словото си пред конгреса на Партията на европейските социалисти в Мадрид Франс Тимерманс, кандидата на ПЕС за президент на Европейската комисия. Той започна изказването си на испански, като реверанс към домакините. Борим се за душата на Европа, подчерта Тимерманс. В речта си той обърна внимание да надигащия се антисеметизъм и подчерта, че „ако нашите еврейски братя и сестри не се чувстват в безопасност в Европа, няма Европа“. Тимерманс подчерта значението на силните връзки с работническите съюзи и обеща справедлива данъчна система,. „Заплатите се вдигат, пенсиите се вдигат - това е, което правим когато сме на власт“, каза още в словото си той. Сподели:", "date": "2019.02.23", "title": "Франс Тимерманс: Не искам да видя моите деца във война за чист въздух и вода!"}
{"url": "https://pik.bg/%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D0%BD%D0%B0%D1%80%D0%B0%D1%81%D1%82%D0%B2%D0%B0-%D0%B1%D1%80%D0%BE%D1%8F-%D0%BD%D0%B0-%D1%82%D1%80%D1%83%D0%B4%D0%BE%D0%B2%D0%BE-%D0%B7%D0%B0%D0%B5%D1%82%D0%B8%D1%82%D0%B5-%D0%B2-%D0%BE%D0%B1%D0%BB%D0%B0%D1%81%D1%82-%D0%B2%D1%80%D0%B0%D1%86%D0%B0-news821747.html", "text": "Обобщените резултати от последното тримесечие на наетите  по трудово и служебно правоотношение в област Враца към края на декември 2018 г. Показват, че те намаляват с 0.8% спрямо края на септември 2018 г., като достигат 37 2 000, съобщава „Конкурент” . В сравнение с последното тримесечие на 2017 г. броят на наетите се е увеличил с 1.2%. Като най-голямо увеличение се наблюдава в икономическите дейности „Селско, горско и рибно стопанство” и „Преработваща промишленост”. Спрямо края на третото тримесечие най-голямо намаление на наетите служители се наблюдава в икономическите дейности:  “Финансови и застрахователни дейности” с 24.5%, и “Селско, горско и рибно стопанство ” с 8.3%. А най-голямо увеличение е регистрирано в “Хотелиерство и ресторантьорство” с 17.7%, “Професионални дейности и научни изследвания” с 4.5%. Това съобщиха от пресцентъра на териториално статистическо бюро – Северозапад. В структурата на икономическите дейности най-голям е делът на наетите по трудово и служебно правоотношение в дейностите “Преработваща промишленост” и “Търговия; ремонт на автомобили и мотоциклети ” - съответно 19.0% и 12.1%. В област Враца средната брутна месечна работна заплата за октомври 2018 г. е 1108лв., за ноември – 1079 лв. и за декември – 1137 лв. Сподели:", "date": "2019.02.23", "title": "Тенденция: Нараства броя на трудово заетите в област Враца"}
{"url": "https://pik.bg/%D1%82%D1%80%D0%B8%D0%BC%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5-%D1%89%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%B7%D0%B0-%D0%BE%D1%82%D0%BB%D0%B0%D0%B3%D0%B0%D0%BD%D0%B5-%D0%BD%D0%B0-%D0%B1%D1%80%D0%B5%D0%BA%D0%B7%D0%B8%D1%82-news821752.html", "text": "Във Великобритания трима министри в кабинета на Тереза Мей обещаха да се противопоставят на премиера и да гласуват за отлагане на Брекзит, ако тя не успее да прокара нейната сделка за Брекзит в парламента, съобщава БНР. За първи път публично министри от кабинета казват, че Брекзит трябва да бъде отложен, ако парламентът не подкрепи сделката на Мей следващата седмица. Министърът на трудовата заетост и пенсиите Амбър Ръд, министърът на правосъдието Дейвид Гоук и министърът на икономиката Грег Кларк заявиха, че ще гласуват да се даде повече време на Обединеното кралство да договори сделка с ЕС, което е против плановете на премиера и застрашава единството на кабинета. Член 50 от Лисабонския договор, с който бе задействан двугодишния процес по напускане на ЕС и договаряне на споразумение, изтича на 29 март. В писмо, публикувано в днешното издание на „Дейли мейл“, тримата министри признават изключителната решимост и твърдост на Тереза Мей за постигане на сделка, но отбелязват, че няма достатъчно време за одобряване на новото законодателство преди 29 март. В сряда е предвидено гласуване в парламента, чрез което депутатите могат да направят опит да поемат делата по Брекзит в техни ръце. Ръд, Гоук и Кларк изразяват готовност да подадат оставки, за да подкрепят това гласуване. В кратка реакция от „Даунинг стрийт“ се казва, че премиерът работи по сделка с ЕС и зачитане на резултата от референдума и в тази посока трябва да бъде насочена енергията на министрите. Сподели:", "date": "2019.02.23", "title": "Трима министри от кабинета на Тереза Мей обявиха, че ще гласуват за отлагане на Брекзит"}
{"url": "https://pik.bg/84-%D0%B4%D1%83%D1%88%D0%B8-%D0%BF%D0%BE%D1%87%D0%B8%D0%BD%D0%B0%D1%85%D0%B0-%D0%B2-%D0%B8%D0%BD%D0%B4%D0%B8%D1%8F-%D0%BE%D1%82-%D1%84%D0%B0%D0%BB%D1%88%D0%B8%D0%B2-%D0%B0%D0%BB%D0%BA%D0%BE%D1%85%D0%BE%D0%BB-news821793.html", "text": "Най-малко 84 души са починали, а около 200 са приети в болници, след като пили фалшив алкохол в два различни инцидента в североизточната част на Индия, предаде „Асошиейтед Прес”, цитирана от БТА и Нова телевизия. Собственикът на местния цех за алкохол и още осем души са арестувани. Жертвите на тези отравяния - едни от най-смъртоносните, свързани с пиене на некачествен алкохол, са предимно работници в чаени плантации в окръзите Голагхат и Джорхат в щата Асам, съобщиха местните властите. В четвъртък работниците пили алкохол менте, съдържащ метилов спирт. Някои от тях веднага изгубили съзнание. До днес са починали 84 души, много от другите натровени са в много тежко състояние. В Индия често има смъртни случаи, свързани с употреба на фалшив алкохол, тъй като бедните хора не могат да си позволят цената на лицензираните марки спиртни напитки, продавани в магазините, контролирани от правителството. Сподели:", "date": "2019.02.23", "title": "84 души починаха в Индия от фалшив алкохол"}
{"url": "https://pik.bg/%D1%82%D0%B5%D0%B6%D0%BA%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B8-%D0%BD%D0%B5%D1%80%D0%B0%D0%B4%D0%B7%D1%83%D1%80%D0%B8%D1%82%D0%B5-news821807.html", "text": "Грандът Интер е готов да предложи нов договор на нападателя Мауро Икарди, твърдят медии в Италия. По неофициална информация аржентинецът е подписал предварителен контракт с Ювентус. \"Нерадзурите\" и Икарди все още не могат да постигнат разбирателство за нов договор. Нападателят пропусна последните 3 мача на своя отбор, а освен това най-вероятно няма да играе и срещу Фиорентина, акцентира \"Топспорт\" Интер предлага договор за 4 години на Икарди, като според него голаджията ще получава по 6,5 млн. евро на сезон. Претенциите на нападателя са за милион повече, твърди \"Кориере дело Спорт\". Сподели:", "date": "2019.02.23", "title": "Тежки преговори при \"нерадзурите\""}
{"url": "https://pik.bg/%D0%B4%D0%B5%D0%BD%D0%B8%D1%86%D0%B0-%D0%B7%D0%BB%D0%B0%D1%82%D0%B5%D0%B2%D0%B0-%D0%B2%D0%BE%D0%B4%D0%B0%D1%87%D1%8A%D1%82-%D0%BD%D0%B0-%D0%BB%D0%B8%D1%81%D1%82%D0%B0%D1%82%D0%B0-%D0%BD%D0%B0-%D0%B1%D1%81%D0%BF-%D1%89%D0%B5-%D0%B1%D1%8A%D0%B4%D0%B5-%D1%8F%D1%81%D0%B5%D0%BD-%D0%B4%D0%BE-15-%D0%BC%D0%B0%D1%80%D1%82-news821858.html", "text": "Кой ще води листата на БСП за предстоящите избори за Европейски парламент, както и кои ще бъдат местата на коалиционните партньори на социалистите в нея ще стане ясно до 15 март. Това стана ясно от думите на зам.-председателя на БСП Деница Златева. Тя води делегацията на българските социалисти на конгреса на Партията на европейските социалисти в Мадрид. „Съгласно приетите правила до 15 март трябва да е ясен водачът и местата на коалиционните партньори в нея. След това ще бъде ясно и самото подреждане, в момента започнаха общинските конференции, които трябва да изпратят информацията за номинациите от основните организации. Те трябва да завършат до 15 март. След това ще имаме всички предложения, водач на листа, подреждане“, каза Златева в изявление за българските медии Златева в кулоарите на форума, цитирана от \"Епицентър\".. „Борба с неравенствата, Младежки план, устойчиво развитие със социални елементи. Това са темите, които ще бъдат заложени в кампанията на ПЕС и в кампанията на БСП. Като водещо ще бъде борбата с неравенствата“, подчерта Златева. Запитана кой от кандидатите за евродепутати има най-много номинации, Златева отговори, че не знае, защото информация за това има в организационния отдел на „Позитано“ 20. Но накрая решава Националният съвет, припомни изискванията на устава на БСП Златева. Сподели:", "date": "2019.02.23", "title": "Деница Златева: Водачът на листата на БСП ще бъде ясен до 15 март"}
{"url": "https://pik.bg/%D0%B2%D0%B5%D0%BB%D0%B8%D1%81%D0%BB%D0%B0%D0%B2%D0%B0-%D0%BA%D1%80%D1%8A%D1%81%D1%82%D0%B5%D0%B2%D0%B0-%D0%BD%D1%8F%D0%BC%D0%B0-%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D0%B3%D0%B5%D1%80%D0%B1-%D0%B8-%D0%B4%D0%BF%D1%81-%D0%BD%D1%8F%D0%BC%D0%B0-%D0%B8-%D1%81%D0%BA%D1%80%D0%B8%D1%82%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-news821856.html", "text": "На въпроса имаше ли сделка за повишаване на прага на преференциите между ГЕРБ и ДПС краткият отговор е „Не”. Това обяви в предаването „Тази събота” по бТВ Велислава Кръстева, народен представител и член на Централния съвет на ДПС. „Разговорите, които бяха водени, защото действително бяха правени консултации непосредствено преди да влезем в залата, засягаха приоритетите, които ДПС отстоява с предложенията си в изборния кодекс. Увеличаването на прага на преференциите, което наистина е наше становище, не беше обаче между тях”, уточни Кръстева. \"Това беше машинното гласуване, даването на възможност на 2 млн. български граждани да гласуват, агитацията на език, различен от официалния в условията на превод – това бяха предложенията, които ние коментирахме и за които настоявахме“, добави тя. Според проучване на „Галъп интернешънъл“ 50% от българите мислят, че има скрита коалиция между ГЕРБ и ДПС. Велислава Кръстева отхвърли и това твърдение. Тя поясни, че ДПС са подкрепяли управляващата партия, когато решенията им са съвпадали с техните. По думите ѝ за евролистите на ДПС тепърва ще се правят номинации. Сподели:", "date": "2019.02.23", "title": "Велислава Кръстева: Няма сделка между ГЕРБ и ДПС, няма и скрита коалиция"}
{"url": "https://pik.bg/%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8-%D0%BD%D0%B0-%D1%85%D1%83%D0%B0%D0%BD-%D0%B3%D1%83%D0%B0%D0%B9%D0%B4%D0%BE-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%BD%D0%B0-%D0%BC%D0%B8%D1%82%D0%B8%D0%BD%D0%B3-%D0%BE%D1%82-%D1%80%D0%B0%D0%B7%D0%BB%D0%B8%D1%87%D0%BD%D0%B8-%D1%80%D0%B0%D0%B9%D0%BE%D0%BD%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BA%D0%B0%D1%80%D0%B0%D0%BA%D0%B0%D1%81-news821869.html", "text": "ТАСС, цитирана от \"Фокус\". Привържениците на венецуелската опозиция се събират на митинг в подкрепа на доставката на хуманитарна помощ в различни части на Каракас, заяви кореспондентът на Традиционно, основното място за опозиционните митинги остава площад Алтамира (известен още като площад \"Франция\") и авеню „Франсиско де Миранда“, водещо към източната част на града. Засегатук няма много хора, те идват на мястото, където митингът се провежда в групи от няколко десетки души. Някои идват със знамена на Венецуела и бейзболни шапки в цветовете на националния флаг, предава кореспондентът. Ситуацията в района на митинга е спокойна, няма голяма концентрация на полицейски сили или на Националната гвардия в близост до булеварда. Това е отличителна черта на настоящата политическа криза - правителството не се опитва да възпрепятства провеждането на опозиционни действия, ако те преминават мирно. Като цяло ситуацията в Каракас е спокойна: магазините и кафенетата работят, както и обществения транспорт. По-рано лидерът на опозицията Хуан Гуайдо заяви, че на 23 февруари хуманитарната помощ трябва да бъде доставена на Венецуела, а опозицията ще направи всичко необходимо, за да стане това. Сподели:", "date": "2019.02.23", "title": "Привърженици на Хуан Гуайдо се събират на митинг от различни райони на столицата Каракас"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BA%D1%80%D0%B5%D1%81%D0%BD%D0%B0-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%BF%D1%80%D0%BE%D0%BC%D1%8F%D0%BD%D0%B0-%D0%BA%D0%BE%D1%8F%D1%82%D0%BE-%D0%BC%D0%BE%D0%B6%D0%B5%D0%BC-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D0%BC-%D0%BD%D0%B8%D0%B5-news821872.html", "text": "Кресна се нуждае от промяна, която можем да направим ние. Това каза зам.-председателят на ГЕРБ и председател на ПГ на партията - Цветан Цветанов по време на среща със симпатизанти на партията в Кресна . По думите му това може да се случи като бъде издигнат подходящ кандидат за кмет на предстоящите местни избори. „Предстоят ни и Европейски избори, които ще бъдат репетиция за местните. Аз мисия, че с един добър кандидат и подходяща листа за Общински съвет, то на изборите за местна власт ще можем да получим обществената подкрепа на всички хора”, каза още Цветанов. Той заяви, че структурите на партията трябва да се мобилизират за Европейските избори, които ще дадат сигурност, а това е нещо, от което има нужда страната ни. „Нашите опоненти вървят само с фалшиви новини, казвайки, че всичко, което е направено е лошо, без да отчитат какво е било свършено като положителните неща за страната ни”, добави Цветанов. Като пример в тази посока, той посочи автомагистрала „Струма”, която е един от най-важните инфраструктурни проекти. „Днес пътувах по новата отсечка от Кресна до Сандански. Това всъщност е един път, който гарантира по-бързо придвижване на автомобилите, но и ще спомогне за намаляване на пътните инциденти”, заяви Цветанов. Председателят на ПГ на ГЕРБ и зам.-председател на партията коментира, че един от основните приоритети за партията е образованието. „Ако догодина имаме стабилност и събираемост, то ще можем да осигурим още 10% увеличение на доходите”, уточни Цветанов. В рамките на срещата бе коментирана и важността на членството на България в Европейския съюз. „Европа е важна за България, важно е и гласът ни да бъде чут. Пример в тази посока е това, което се случи в хода на нашето европредседателство, а именно поставянето на темата Западни Балкани. Важно е да отбележим и това, което се случи по отношение на Северна Македония, а именно, че днес вече имаме ратифициран протокола за нейното присъединяване към НАТО”, подчерта Цветанов. По отношение на предстоящите европейски избори, той коментира, че евродепутатите от Област Благоевград са свършили много неща, едно от които е свързано с това, че с доклада на Андрей Новаков за България се предвижда увеличение на средствата от Европейският съюз. „Сегашните средства, които се отпускаха бяха 14,6 млрд. лв., а с доклада на Новаков те ще бъдат повишени до 18 млрд. лв. Това ще даде възможност за реализиране на проекти, свързани с подобряване на инфраструктурата и други, което от своя страна ще гарантира привличане на инвестиции”, каза още Цветанов. Той коментира, че еврокомисарят Мария Габриел, която преди това е била евродепутат, също е постигнала много високи резултати. По отношение допълнителните средства, които правителството отпуска на Общините в България, Цветанов уточни, че в страната ни има 265 общини като на около 180 от тях е било отпуснато финансиране. „Правителството няма по-специално отношение към кмет или община, независимо от коя партия са. Правителството отпуска средства на общините, които имат подготвени проекти”, допълни Цветанов. От своя страна областният координатор на ПП ГЕРБ и народен представител Даниела Савеклиева отбеляза, че няма критерии, по които тези средства се разпределят. „Държавата отпуска средства за общините, в които има активни кметове, които работят и представят проекти”, подчерта тя. Даниела Савеклиева коментира, че всички общини имат равен достъп до европейските средства и всички програми, но е необходимо кметовете да работят. Жителите и симпатизантите на партията посочиха, че сериозен проблем за тях е липсата на консолидация на ВиК Асоциацията. По тази тема, Цветанов заяви, че 700-800 млн. лева са били загубени заради отказа на Кресна да стане част от Асоциацията. Областният управител на Благоевград и общински председател на ПП ГЕРБ – Благоевград Бисер Михайлов също коментира въпроса, казвайки, че това наистина е един от най-сериозните проблеми за областта. Друг въпрос, който поставиха касаеше пенсиите. По темата, Цветанов уточни, че от ПП ГЕРБ искат те да бъдат увеличени, но без да се получава дефицит. Той припомни, че през последните дни е била реализирана акция, свързана с фалшивите ТЕЛК-ове. „Има райони, където 50-70% от всички са с ТЕЛК, а около 700 хил. са регистрирани в системата на ТЕЛК-овете. Това са около 10% от населението, а към 89-а година хората, които са имали ТЕЛК са били 2%”, допълни Цветанов. Според него за тези 10% е бил необходим финансов ресурс от над 1 млрд. лв. „Когато има фалшив ТЕЛК и някой се възползва от тази пенсия, получава и допълнителни социални пакети”, допълни Цветанов. Той отбеляза, че именно по линия противодействие на фалшивите ТЕЛК-ове, биха могли да бъдат осигурени необходимите средства за увеличението на пенсиите. „Знаете, че ние вече увеличихме минималните пенсии, но като цяло темата ни вълнува много и сме уверени, че ще намерим финансов ресурс за тяхното ново увеличение”, подчерта Цветанов. Местните изказаха своята признателност към правителството за автомагистрала „Струма”, както и затова, че благодарение на оказано съдействие на собственик на местен завод, са били осигурени допълнителни работни места. Заедно с Цветан Цветанов са народният представител и областен координатор на ПП ГЕРБ – Благоевград Даниела Савеклиева, както и депутатите Стефан Апостолов, Александър Мацурев и д-р Емил Тончев. Освен това, присъства областният управител на Благоевград, който е и общински председател на структурата на ГЕРБ в областния център - Бисер Михайлов. Сподели:", "date": "2019.02.23", "title": "Цветан Цветанов: Кресна се нуждае от промяна, която можем да направим ние"}
{"url": "https://pik.bg/%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%BA%D0%B0-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-news821755.html", "text": "Тийнейджърка направи неуспешен отит да сложи край на живота си в Пловдивско, съобщава „Трафикнюз”. Според информацията, инцидентът се разиграл в сряда в село Куртово Конаре. 15-годишната девойка била открита в безпомощно състояние в дома си от свои близки. Момичето е било транспортирано до лечебно заведение, където благодарение на бързата реакция на медиците, тя е била спасена. Все още не е ясна причината за фаталното решение. Работата по случая продължава, поет е от прокуратурата. Сподели:", "date": "2019.02.23", "title": "Тийнейджърка опита да се самоубие в Пловдивско"}
{"url": "https://pik.bg/%D0%B3%D0%B5%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%BF%D0%BE%D0%BF%D0%BE%D0%B2-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D1%81%D1%82%D0%B0%D0%B2%D0%B0%D1%82-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%B8-news821871.html", "text": "парламентарната Комисия по отбрана Делегация, водена от ген. Константин Попов - председател на Комисията по отбрана при 44-то Народно събрание, беше на посещение в Република Северна Македония по повод ратификацията от Народно събрание на протокола за присъединяване на страната към НАТО. Това съобщиха от пресцентъра на . В делегацията участваха народните представители Борис Вангелов и Слави Нецов и Иво Антонов - директор на дирекция „Социална политика и политика по военно-патриотично възпитание“ в Министерство на отбраната. На среща в посолството на Република България в Скопие с посланик Ангел Ангелов беше отбелязано огромното значение на ратификацията и ролята на България за това да се случи. \"Западните Балкани стават по-сигурни, по-стабилни и с повече перспективи за развитие пред икономиката и бизнеса\", заяви ген. Попов. „Северна Македония може да разчита на пълната ни подкрепа и практическа готовност за съдействие в процеса на интеграция и пълноценното й присъединяване към НАТО. Аз съм убеден, че ръководството на страната разчита и на конкретна помощ от страна на министерството на отбраната и Българската армия“, отбеляза генерал Попов. Посещението беше използвано и да бъдат предадени събрани лични средства от членовете на комисията по отбрана в помощ на поддържането на българското военно гробище в Ново село, като израз на предприетата в края на 2018 г. родолюбива инициатива. На среща с представители на Съюза на ветераните от отбраната и сигурността на Северна Македония бяха обменени мнения по задълбочаване на сътрудничеството и приятелските отношения. Сподели:", "date": "2019.02.23", "title": "Ген. Константин Попов: Западните Балкани стават по-сигурни"}
{"url": "https://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D0%BF%D0%B5%D1%81-%D0%B4%D0%B5%D1%81%D0%BD%D0%B8%D1%86%D0%B0%D1%82%D0%B0-%D0%B5-%D0%B3%D0%BE%D1%82%D0%BE%D0%B2%D0%B0-%D0%B7%D0%B0-%D0%B1%D1%80%D0%B0%D0%BA-%D1%81-%D0%B4%D1%8F%D0%B2%D0%BE%D0%BB%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D0%BB%D0%B0%D1%81%D1%82%D1%82%D0%B0-news821859.html", "text": "Заради властта десницата е готова на брак по сметка с дявола. Може да спечелим изборите за Европейски парламент, ако сме единни и сме близо до хората. Това заяви при откриването на конгреса на Партията на европейските социалисти в Мадрид нейният лидер Сергей Станишев. В речта си Станишев предупреди отново за опасността от съюза на традиционната десница с крайните националисти. \"Не можем да стоим безучастни, гледайки този съюз на десницата с националистите. И сега ще ви кажа един исторически факт - крайната десница идва на власт, когато класическата десница приеме нейната риторика и е готова да й даде властта, за да спре социалистите\", каза Станишев. Форумът трябва да одобри манифестът на ПЕС за предстоящите евроизбори. \"Благодаря на Педро Санчес не само за топлото гостоприемство, но и затова, че пое риска да извади испанците от отчаянието и да им даде надежда за по-добро бъдеще. Ние сме притеснени от това, което прави Народната партия в Испания\", обърна се към домакина на конгреса - испанския премиер Педро Санчес. Станишев обърна внимание, че традиционната дясна партия в страната - Народната партия, е в съюз с крайните националисти и това е неприемливо за прогресивните хора. \"Вчера лидерите от ПЕС разгледахме \"Герника\" на Пикасо. Стояхме ужасени. Това е предупреждение към Европа и към целия свят за това какво може да бъде загубено. Да не забравяме думите на Митеран - национализмът е война\", каза още в речта си Станишев. Първият ден от форума бе в Конгресната зала \"Кралица София\", където е прочутата творба на Пикасо. \"Днес тук сме хора от различни страни, които говорят различни езици. Но има една фраза на испански, която всеки социалист знае - Но пасаран (Няма да мине)\", каза още Станишев. Като така направи историческа препратка към испанската гражданска война, от която е прочутия лозунг, превърнал се през годините в символ на антифашисткото движение. Конгресът на ПЕС трябва да утвърди и кандидатурата на Франс Тимерманс за президент на Европейската комисия, затова Станишев припомни неговите думи: \"Днес, както каза Франс Тимерманс, битката е за сърцето на Европа, която е безценна. Наша мисия и отговорност е да я спасим от национализма.\" \"Не можем да стоим безучастни, гледайки този съюз на десницата с националистите. И сега ще ви кажа един исторически факт - крайната десница идва на власт, когато класическата десница приеме нейната риторика и е готова да й даде властта, за да спре социалистите. Днес ние ще приемем много силен манифест, изработен от всички партии членки, койко е гарант за бъдещето на хората в Европа. На Европа, която е справедлива и солидарна\", продължи лидерът на ПЕС. По-рано в изявление а българските медии, Станишев обърна внимание, че манифестът на ПЕС не е просто декларация, а план за бъдещето. \"Левицата винаги е работила за бъдеще, което е по-добро от днешния ден\", каза той. И докато десните повтарят„национална държава“, „национална държава“, левите казват „социална Европа“, „социална Европа“, „социална Европа“. Това означава да спасим Европа, променяйки я, подчерта Станишев. Той бе категоричен, че това означава борба с неравенствата и несправедливостта. В манифеста на ПЕС се подчертава ангажимента към младите хора, защитата на работните места, борбата срещу липсата на сигурност, която носят работните места без договор и без социална осигуровка. Така че имаме много сигурен инструмент всички партии, защото го изработихме заедно. Сподели:", "date": "2019.02.23", "title": "Станишев на конгреса на ПЕС: Десницата е готова за брак с Дявола заради властта!"}
{"url": "https://pik.bg/%D0%BD%D0%B0%D1%81%D0%B0-%D0%B4%D0%B0%D0%B4%D0%B5-%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0-%D0%B7%D0%B0-%D0%BF%D0%BE%D0%BB%D0%B5%D1%82%D0%B0-%D0%BD%D0%B0-%D0%BD%D0%BE%D0%B2%D0%B0%D1%82%D0%B0-%D0%BA%D0%B0%D0%BF%D1%81%D1%83%D0%BB%D0%B0-%D0%BD%D0%B0-%D1%81%D0%BF%D0%B5%D0%B9%D1%81-%D0%B5%D0%BA%D1%81-news821799.html", "text": "Американското космическо ведомство даде зелена светлина за полета на новата капсула на \"Спейс екс\" до Международната космическа станция (МКС), предадоха световните агенции, цитирани от БТА и Нова телевизия. След полученото разрешение ракета-носител \"Фалкон-9\" на частната компания \"Спейс екс\" ще изведе в орбита капсулата \"Пилотиран Дракон\" на 2 март. Стартът ще бъде осъществен от космическия център \"Кенеди\" на НАСА в щата Флорида. За тестовия полет на борда на капсулата обаче няма да има астронавти, а само манекен със сензори и апаратура, облечен в космически костюм на \"Спейс екс\". Полетът, предвиден за 2 март, ще бъде идентичен с този, с който трябва да се отправят към МКС двама астронавти по-късно тази година, евентуално през месец юли. Капсулата разполага със седем места. Тя трябва да се скачи с орбиталната станция на 3 март, след което ще се разкачи и ще се завърне отново на Земята на 8 март. Целта на сегашния тестов старт е да се установи колко сигурен ще бъде полетът, преди той да бъде изпълнен с астронавти на борда. \"Спейс екс\" има доста богат опит в полетите до МКС от 2012 година насам, отбелязват световните агенции. За този период компанията осъществи 15 полета до орбиталната станция с товарната версия на капсулата \"Дракон\". Сега предизвикателството е много по-голямо, тъй като критериите за сигурност при пилотирани полети са значително по-високи. Сподели:", "date": "2019.02.23", "title": "НАСА даде зелена светлина за полета на новата капсула на \"Спейс екс\""}
{"url": "https://pik.bg/%D1%81%D0%BB%D1%83%D1%85-%E2%84%961-%D0%B2-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B3%D0%BE%D1%82%D0%B2%D0%B8-%D0%BB%D0%B8-%D1%81%D0%B5-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B7%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-news821764.html", "text": "С ефектната покупка на най-голямата медийна група у нас - Нова телевизия, бизнесменът Кирил Домусчиев прави заявка за политическа кариера, коментира се усилено в сградата на Народното събрание сред всички парламентарни сили. За аналогичен пример се сочат кариерите на италианския магнат Силвия Берлускони и чеха Андрей Бабиш. И двамата станаха министър-председатели, след като овладяха ключови сектори от националния бизнес, а после изкупиха могъщи медийни компании, които ги катапултираха към управленския връх на държавата. Берлускони пък притури към капитала си и \"бисера в огърлицата\" - футболния отбор \"Милан\". С това приликите с Домусчиев стават осезаеми. Едър бизнес + Медии + контрол над футболния шампион и агитките = Политика. Тази формула е класическа за прехода на олигархията към реалната управленска практика. Че Домусчиев очевидно се стяга за премиер на България, намеква и статия в българската секция на радио \"Дойче веле\". Там също се припомня за Бабиш, както и факта, че Домусчиев - освен едър индустриалец, заема възловия пост шеф на най-голямата работодателска организация у нас - КРИБ. В същото време държи контрола върху футболното първенство, бидейки собственик на шампиона, на фирмата, която притежава правата за излъчване на мачовете, както и на телевизията, която ги излъчва. \"Стяга ли се Домусчиев за премиер\", питат в \"Дойче веле\" и въпросът им изглежда по-скоро риторичен. В подобен контекст някои анализатори правят аналогия и с устрема на банкера Цветан Василев да овладее най-важния политически пост в държавата през 2012-2013 г. Именно в този период Василев смрази отношенията си с Бойко Борисов, който реши да изтегли държавните пари от КТБ. Тогава банкерът реагира, бабувайки на проекта на Николай Бареков \"България без цензура\", което пък го смрази с доскорошните му покровители от ДПС. \"Ще стана министър-председател\", заричал се е Цветан Василев пред свои колеги и съмишленици, и това е публична тайна. В онова време Василев разчиташе както на \"България без цензура\", така и на ТВ7, в която се изсипваха стотици милиони и която в определени моменти изпреварваше по рейтинг държавната БНТ. Василев притежаваше и футболен тим - пловдивския \"Ботев\". Както и да се развият събитията оттук-нататък, покупката на Нова телевизия буди разнопосочни страсти и коментари. Основният въпрос е дали КЗК не отряза чешкия милиардер Петер Келнер от сделката, за да може именно Домусчиев да влезе с апломб в електронната медия. Каква е била цената на подобно решение и дали ГЕРБ не си вкарва автогол, като овластява с такава мощ уважавания шеф на КРИБ и собственик на \"Лудогорец\"? Сподели:", "date": "2019.02.23", "title": "Слух №1 в държавата: Готви ли се Домусчиев за министър-председател?"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81-%D0%BD%D0%BE%D0%B2%D0%B0-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F-%D0%B7%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B0%D1%89-%D0%B2-%D0%BE%D0%BE%D0%BD-news821751.html", "text": "Американският президент Доналд Тръмп номинира Кели Крафт за постоянен представител на САЩ в ООН на мястото на Ники Хейли,  съобщават световните агенции. В момента Крафт е посланик на страната в Канада. Съобщението за номинацията беше направено от Тръмп в „Туитър”, но за да заеме поста, Крафт ще трябва да получи одобрението на Сената. Предишният избор на президента - говорителката на Държавния департамент Хедър Науърт, се отказа от мястото, като цитира лични мотиви за решението си. Сподели:", "date": "2019.02.23", "title": "Доналд Тръмп с нова номинация за постоянен представител на САЩ в ООН"}
{"url": "https://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BE%D1%82-80-%D0%B3%D0%BE%D0%B4%D0%B8%D0%BD%D0%B8-%D0%B8%D1%81%D1%82%D0%BE%D1%80%D0%B8%D1%86%D0%B8-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BA%D0%B0%D0%B7%D0%B2%D0%B0%D1%82-%D1%87%D0%B5-%D0%B8%D0%BC%D0%B0-%D1%81%D1%80%D0%B5%D0%B4%D0%BD%D0%BE%D0%B2%D0%B5%D0%BA%D0%BE-news821788.html", "text": "За първи път от 80 години историци от Северна Македония казват, че има Средновековна българска държава. Това каза вицепремиерът и министър на външните работи Екатерина Захариева пред Дарик. „Не мисля, че има държава, в която да има съмнения относно ратифицирането на протокола за присъединяване на Северна Македония към НАТО и би трябвало до края на годината всички да го направят“, заяви Захариева. Тя посочи, че тази седмица участниците в комисиите на България и Македония са имали четвърто заседание. „И мисля, че имаше съществен напредък. За първи път от 80 години историци от Северна Македония казват, че има Средновековна българска държава. Парадоксът е, че като че ли политиците този път изпревариха историците, тъй като два пъти честваме заедно Илинденско-преображенското въстание, а комисията още не е стигнала до решение. Истината е, че най-важното е какво ще пише в учебниците и на какво ще учим децата си – това е основната цел на комисията“, коментира вицепремиерът. Захариева обясни, че за момента договорът за добросъседство няма да се налага да бъде променян, за да се гарантира, че Северна Македония няма да си промени решението. „По-важното обаче е да имаме добра инфраструктура между двете държави, както и културен обмен. Това е нещо, за което трябва да работят и двете страни. Интересът към българските компании за инвестиции в Северна Македония се е удвоил – това е по данни на бизнеса. Но важното е да работим за инфраструктурата, защото нямаме дори жп връзка между двете държави“, заяви тя. На въпрос трябва ли НАТО да разположи на територията на балканските държави ракети с малък и среден обсег, насочени срещу Русия, Захариева отговори, че този въпрос е обсъждан на срещи на външните министри. „Но истината е, че вече няма съмнение, че Русия нарушава този договор. Той е важен за европейските държави, защото по-голямата част от страните не желаят отново за започне въоръжаване и разполагане на ракети“, каза още тя и посочи, че в момента не се обсъжда разполагането на такива ракети в Европа. Сподели:", "date": "2019.02.23", "title": "Захариева: За първи път от 80 години историци от Северна Македония казват, че има Средновековна българска държава"}
{"url": "https://pik.bg/%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B7%D0%B0%D0%B4%D0%B0%D0%B2%D0%B0-%D0%BB%D0%B8-%D1%81%D0%B5-%D0%BD%D0%BE%D0%B2-%D1%81%D0%BA%D0%BE%D0%BA-%D0%BD%D0%B0-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-news821762.html", "text": "Енергийните експерти Христо Казанджиев и Мартин Владимиров коментираха пред Нова телевизия поредния скок на цените на горивата. Увеличението на най-масовия бензин за последния месец е с около 9 стотинки средно. „Сериозните проверки на Комисията за защита на конкуренцията (КЗК) в областта на пертолните горива датират от няколко десетки години – анализира Христо Казанджиев. -  Бе поискано от големите дистрибутори на горива да се приемат правила за добри практики. Има едно проучване, което обаче така и не се случи. Тов бе от 2014 или 2015 година относно господстващото положение на „Лукойл” на пазара на горива. По-важният въпрос обаче е, при тези които продават на сходни цени, кой е техният доставчик на горива. Не изключвам да има, грубо казано, договорка или съгласуване. Трудно е да се докаже дали има договореност. Факт е, че на многото продавачи на петролни продукти доставчикът им е един, така че е логично да има някакво съгласуване. От средата на февруари започна един тренд на непрекъснато покачване на цените на петрола на световните пазари,  като това е основание и за покачване на цените. Това увеличение е очаквано. Не бих казал обаче, че ще продължи още дълго. Лично се надявам цената на бензина да намалее, още повече има едно раздвижване на пазара на петролните проучвания. Става дума за диапазон плюс – минус 10 процента движение на цените”. „Комисията за защита на конкуренцията вече на два пъти разкрива договорка между компаниите – коментира  Мартин Владимиров, енергиен експерт от Центъра за изследване на демокрацията. -  Има доказателства, но КЗК изглежда завладяна от частни интереси, защото ако има санкции, те са толкова леки, че не водят до промени на пазара. Става въпрос по-скоро за препоръки. А това не е сериозно. В  антимонополното право санкциите трябва да са в големи размери, в рамките на сериозни проценти, за да бъдат принудени играчите да се замислят. Цените се приближиха до средните в Европейския съюз, в момента са даже по-ниски от средните. Очаквам в един момент отново да се стигне до рязък скок в цената на горивата, когато общественият интерес намалее. Винаги ще има някой, който ще иска да се възползва от вратичките, когато е възможно”. Сподели:", "date": "2019.02.23", "title": "Енергийни експерти разкриха задава ли се нов скок на цените на горивата"}
{"url": "https://pik.bg/%D0%BE%D0%BC%D0%B5%D1%80%D1%82%D0%B0%D1%82%D0%B0-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-20-%D0%BF%D0%BE%D0%B4%D0%B4%D1%80%D1%8A%D0%B6%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B1%D0%B8%D1%82%D0%BA%D0%B0---%D0%B2%D1%8A%D1%82-news821300.html", "text": "Буре с барут с похлупак - това представлява в момента БСП. Всички - и поддръжниците на Корнелия Нинова и нейната вътрешна опозиция, са в очакване нещо да се случи и то да бъде с гръм и трясък. В БСП по традиция важи законът на омертата. \"Имаме такова правило - в БСП преди избори лидерът да не се закача. В случая поддръжниците на Корнелия Нинова се готвят за последна битка. А останалите стоят отстрани и чакат ниновистите да се провалят, за да ги ометат. Има и трети - те са от групата на поддръжниците на лидерката. Ръкопляскат й, а всъщност й подливат вода точно с овациите си\", каза пред ПИК отлично информиран източник от партията. Който се осмели да говори срещу Нинова и политиката й в момента е \"мъртъв\" като политик. Няма да му го простят нито едните, нито другите - и с политическата му кариера ще бъде приключено завинаги. Излизането от парламента на БСП е взето под натиск от Корнелия Нинова и нейното най-близко обкръжение, според наши източници. \"Тя постави всички пред свършен факт. Покани медиите, което е прецедент, и обяви, че БСП напуска парламента. Преди това около 50 човека бяха мобилизирани, за да осигурят подкрепа на Нинова. Не се чуха аргументи за напускането на парламента, което е краен политически инструмент. А не да играят на принципа \"иди ми - дойди ми\", поясни източникът на ПИК. Напускането на парламента се прави в два случая. Първият е, ако правителството е пред падане, каквато опасност в момента няма. Другият случай е, ако има ясна визия какво ще се прави извън парламента - демонстрации ли, стачки, митинги,  работа извън НС... Но и такава стратегия няма, поне досега. \"В момента депутатите си стоят по домовете и подсмърчат, защото няма да взимат големите си пари. Ако си ходят в регионите при избирателите, ще трябва да се бъркат в джоба за бензин, за хотел и за други разходи. По принцип, ако някой депутат изобщо не ходи на работа, ще взима 30% от възнаграждението. Затова сега народните избраници ще получават около 1000 лв., въпреки че не се вясват в пленарната зала\", обясниха социалисти. Корнелия Нинова и Кирил Добрев знаят, че няма да спечелят евроизборите. И затова вече чертаят стратегия на няколко фронта. Единият е вотът да не бъде признат, другият да се обвини ГЕРБ в манипулации. Третият и най-сигурен е да бъде обвинена вътрешнопартийната опозиция, че с действията си е настроила редовите членове и симпатизантите срещу партията. Затова в момента опозиционерите не говорят, за да дават възможност да бъдат обвинявани. \"Има и вариант Корнелия Нинова да се направи на сърдита и да напусне като Иван Костов. Ако паднем под 4 евродепутати, до един месец ще бъде свикан конгрес и тя ще бъде отнесена от лидерския пост\", каза нашият източник. Той нарече членството в БСП - мазохизъм. Партията няма да се разцепи, това е сигурно, въпреки големите противоречия, в които е изпаднала. Вероятно и заради мазохизма, и заради нагласите на нейните членове да работят за нея до последно. Сподели:", "date": "2019.02.23", "title": "ОМЕРТАТА НА \"ПОЗИТАНО\" 20: Поддръжниците на Корнелия Нинова се готвят за последна битка - вътрешната й опозиция гледа сеир, всички мълчат"}
{"url": "https://pik.bg/%D1%80%D0%B0%D0%B7%D1%80%D1%83%D1%88%D0%B8%D1%85%D0%B0-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%B2-%D0%BC%D0%B5%D0%B4%D0%B5%D0%BB%D0%B8%D0%BD-%D0%B2-%D0%BA%D0%BE%D1%8F%D1%82%D0%BE-%D0%B5-%D0%B6%D0%B8%D0%B2%D1%8F%D0%BB-%D0%BD%D0%B0%D1%80%D0%BA%D0%BE%D0%B1%D0%BE%D1%81%D1%8A%D1%82-%D0%BF%D0%B0%D0%B1%D0%BB%D0%BE-%D0%B5%D1%81%D0%BA%D0%BE%D0%B1%D0%B0%D1%80-news821753.html", "text": "Осеметажната сграда в Меделин - Колумбия, където живя наркобосът Пабло Ескобар, беше взривена и разрушена с контролирана експлозия пред погледа на около 1 600 души, съобщава „Франс Прес”, цитирана от БНР. Градската управа се надява по този начин да намали интереса към личността на наркобарона, убит от полицията през декември 1993 г. Сградата, известна като кооперацията „Монако“, беше символ на лукса, в който живееше Ескобар. Тя се срина само за 3 секунди, след което няколко минути пожарникари със струи вода се опитваха да разсеят облака от прах. На мястото на кооперацията ще бъде обособен парк с площ 5 000 квадратни метра в памет на жертвите на наркотероризма в Колумбия. Самият Ескобар е смятан за отговорен за смъртта на около 6 000 души. Сподели:", "date": "2019.02.23", "title": "Разрушиха сградата в Меделин, в която е живял наркобосът Пабло Ескобар"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D0%BD%D0%B0%D1%81%D0%BB%D0%B5%D0%B4%D0%B8-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D0%BB%D0%B0%D0%BC%D0%B5%D0%BD-%D0%BC%D0%B8%D0%BD%D1%87%D0%B5%D0%B2---%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B8-%D1%80%D1%83%D1%81%D0%BA%D0%B8%D0%BD%D1%8F-%D1%81%D0%BF%D0%BE%D1%80%D1%8F%D1%82-%D0%B7%D0%B0--news821665.html", "text": "Две жени и две дъщери остави след себе си един от най-успешните бизнесмени у нас Пламен Минчев. Основателят за компанията за натурални сокове БББ имаше брак с актрисата от \"Седем часа разлика\" Евелина Борисова, а последната му половинка, с която е имал по-сериозна връзка, е рускиня. Двете бивши половинки на Минчев обаче нямат право на наследство, тъй като Борисова не му е официална съпруга още от 2000 г., когато двамата стигат до развод заради 17-годишната тогава моделка Емилия Кушвалиева, а с втората предприемачът не е сключвал брак, издават запознати. И от двете си жени Пламен Минчев има дъщери. Голямата Антоанета вече е красива млада жена, която преди години завърши колеж в Америка. Зад Океана живее в момента малката й сестричка и майка й. Бизнесменът бил доволен, че така и не сключил брак с рускинята, която в крайна сметка се оказала златотърсачка. Твърди се, че луксозният й живот в Маями, за който Минчев се грижел, неминуемо се е отразил върху финансовото му състояние и неведнъж той е влизал в борчове, само и само на рускинята и дъщеря им да живеят като принцеси в Америка. Двете законни наследнички на Пламен Минчев са само неговите две дъщери. Една от тях ще получи и вилата на бизнесмена в Неапол. Както ПИК вече писа, в миналото . Все още не е ясно дали в Америка предприемачът е притежавал имоти или е плащал наеми за къщата, в която живеят рускинята и дъщеря й. Сподели:", "date": "2019.02.23", "title": "САМО В ПИК: Ето кой ще наследи състоянието на Пламен Минчев - българка и рускиня спорят за имотите на починалия бизнесмен"}
{"url": "https://pik.bg/%D0%BA%D0%BB%D0%B0%D1%83%D0%B7%D0%B0-%D1%81%D0%BF%D0%B8%D1%80%D0%B0-%D0%B1%D0%B0%D0%BD%D0%B4%D0%B0%D1%82%D0%B0-%D0%B7%D0%B0-%D0%B0%D1%80%D0%BC%D0%B8%D1%8F%D1%82%D0%B0-news821778.html", "text": "Откупната клауза на Иван Бандаловски в Берое е спряла ЦСКА от привличането му през тази зима. \"Армейците\" са проявявали интерес към бранителя, като са провели и проучвателни разговори. В договора му със заралии обаче е заложена определена сума в размер на малко над 100 000 евро, която трябва да бъде платена за привличането му. ЦСКА е искал да вземе Бандаловски още сега, а не да чака до лятото, когато контрактът му изтича, пише \"Тема Спорт\". Клаузата обаче е отказала \"червените\" от намеренията им. Бившият капитан на ЦСКА е бил сред вариантите за заместник на Станислав Манолев. Той беше освободен от новия треньор на \"армейците\" Любослав Пенев. Вратата беше посочена и на още един десен бек - Борис Секулич, който също не е бил желан от Ел Голеадор. Заради усложнената ситуация в защита столичани привикаха 19-годишния Иван Турицов от Литекс, където беше преотстъпен. Младокът, който проведе зимна подготовка с ловчанлии, вече направи дебют за ЦСКА в мача срещу Ботев (Враца). В същото време \"армейците\" готвят оферта за 17-годишната звезда на Черно море Мартин Минчев, а проявяват интерес и към централния защитник на Ботев (Пловдив) Кристиан Димитров. Сподели:", "date": "2019.02.23", "title": "Клауза спира Бандата за \"Армията\"?"}
{"url": "https://pik.bg/%D0%BF%D0%B5%D1%82-%D1%82%D1%80%D0%B8%D0%BA%D0%B0-%D0%BA%D0%B0%D0%BA-%D0%B4%D0%B0-%D0%BF%D0%B5%D1%81%D1%82%D0%B8%D0%BC-%D0%BE%D1%82-%D1%81%D0%BC%D0%B5%D1%82%D0%BA%D0%B8%D1%82%D0%B5-%D0%B7%D0%B0-%D1%82%D0%BE%D0%BA-news821567.html", "text": "Има начин да спестим от сметките за ток, дори и в студените месеци. Вижте няколко съвета, дадени от експертите на ЕВН. · При отсъствие у дома не спирайте изцяло климатика, а намалете градусите на отопление – така помагатена компресора да работи ефективно, външното тяло не замръзва и поддържате оптимална температура в помещенията. · Когато готвите,използвайте остатъчната топлина на фурната – ако изключвате фурната 10 минути преди обичайното време, ще спестите до 20% от разходите за нейната работа. · Използвайте енергоспестяващи LED крушки.Така можете да спестите около 90% от енергията за осветление. · При пране можете да повлияете на консумацията на електроенергия, като намалите температурата на водата с няколко градуса. Друг начин е да изберете пералня, която е с вместимост, подходяща за консумацията Ви – например за до 5 кг. пране вместо до 10 кг. · Регулярното почистване на уредите(филтри, размразяване, обдухване, дори почистването на реотаните на фурната) ще намали значително консумацията им на електроенергия и съответно месечните сметки. Сподели:", "date": "2019.02.23", "title": "Пет трика как да пестим от сметките за ток"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%88%D0%BE%D0%BA-%D0%B7%D0%B0-%D0%BE%D1%80%D0%BB%D0%B8%D1%82%D0%B5-%D0%BD%D0%B0-%D1%82%D0%B8%D1%87%D0%B0-news821866.html", "text": "Черно море постигна втора поредна гръмка домакинска победа, след като надви действащия шампион Лудогорец с 1:0. Седмица по-рано варненци шокираха на \"Тича\" и ЦСКА. Двубоят се игра при тежки условия на замръзналия терен във Варна, а единственият гол вкара Виктор Генев в 13-ата минута. Така Лудогорец продължава без победа от началото на пролетния дял на първенството. Отборът воден от Антони Здравков записа две равенства в първите си два мача, а сега и поражение във въпросния отрязък от кампанията. \"Орлите\" все пак остават на върха в класирането с 53 точки, пред ЦСКА с 48 и Левски с 45. Големите софийски грандове утре от 13,00 часа ще играят помежду си. Черно море пък остава на 6-та позиция с 37 точки, с две по-малко от петия Берое и на 5 пред 7-мия Етър, които са с мач по-малко, акцентира \"Гол\". Лудогорец започна добре срещата и още в третата минута Джоди Лукоки бе спрян със засада. Малко след това Вандерсон центрира в наказателното поле на варненци, а Драгош Григоре стреля с глава, но над вратата. Така се стигна до 13-ата минута, когато Черно море поведе. Арирстот Ндонгала центрира от свободен удар, Георги Илиев отклони топката с глава към втора греда, където Виктор Генев от голлинията я насочи в мрежата - 1:0 за Черно море. Четири минути по-късно Георги Илиев пробва нов удар с глава, но този път Пламен Илиев се намеси вещо. В 25-ата минута Иван Дюлгеров и Цветомир Панов бяха на път да сгрешат фрапиращо, като подариха топката на Марселиньо. Бразилецът стреля към опразнената врата, но ударът му бе блокиран и кълбото излезе в корнер. Малко след това \"орлите\" направиха още по-сериозен пропуск. Марселиньо изведе Лукоки, който стреля остро, но над гредата. В края на полувремето Лудогорец пропусна още една възможност. Кешеру намери на хубава позиция Вандерсон, чийто удар бе отразен от Иван Дюлгеров. След почивката разградчани опитаха да натиснат съперника си, но така и не създадоха много ситуации за отбелязване на попадение. В 73-ата минута Якоб Швиерчок направи сериозен пропуск. Полякът, който се бе появил в игра минути по-рано, получи прекрасно подаване от Марселиньо. От чиста позиция и на метри от вратата обаче Швиерчок не можа да намери очертанията й, допълва спортното издание. Натискът на Лудогорец се засили и в 82-ата минута гол на Швиерчок бе отменен. Полякът понатисна Иван Дюлгеров в една борба за висока топка, след което с глава я отклони във вратата, но реферът Никола Попов бе категоричен, че няма да зачете гола. Малко след това Кешеру падна в наказателното поле на домакините, а съдията не посочи бялата точка. \"Орлите\" имаха претенции за дузпа по-рано в мача, тогава реферът също не отсъди нарушение в далеч по-дискусионна ситуация. Мартин Минчев пък можеше да накаже Лудогорец с втори гол. Младокът изстреля страхотен \"падащ лист\" от около 20 метра и насочи топката точно под гредата. Пламен Илиев обаче със сетни усилия успя да избие. 1:0 Виктор Генев 13’ : Дюлгеров, Енчев (60 - Костадинов), Генев, Димов, Панов, Витанов, Панайотов, Ндонгала, Илиев (79 - Андраде), Минчев (87 - Минчев), Василев Илиев, Сисиньо, Терзиев, Григоре, Недялков, Анисе, Горалски (71 - Швиерчок), Лукоки (87 - Бакалов), Марселиньо, Вандерсон (59 - Попа), Кешеру Сподели:", "date": "2019.02.23", "title": "ИЗВЪНРЕДНО: Шок за \"орлите\" на \"Тича\""}
{"url": "https://pik.bg/%D0%BF%D0%BE%D0%BB%D1%88%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D1%80%D1%83%D1%81%D0%B8%D1%8F-news821756.html", "text": "Разногласията в Европейската комисия (ЕК) по повод изграждането на канал през Висленската коса се появиха заради позицията на Русия, съобщава руското издание „Известия“, цитирано от „Фокус”. Медията се позовава на полския министър по морска икономика и вътрешна навигация Марек Грубарчик, казани вчера в интервю за полското национално радио. „Представител на Русия се обърна към ЕК, а след това тя изрази съмнения, въз основа на руските твърдения“, заявява той. При това Грубарчик е призовал да не се поддават на руската позиция за въпроса. Каналът трябва да съедини Балтийско море с Висленския залив. Полският клон на „Грийнпийс“ смята, че той ще наруши околната среда. На 13 януари губернаторът на Калининградска област Антон Алиханов реагира остро на намерението на Полша да строи изкуствен остров в Калининградския залив, за да се гарантира държавната сигурност и икономическото развитие на региона. По думите му така полските власти обаче имат желание да спестят средства при сторителството на навигационния канал през Висленската коса. Сподели:", "date": "2019.02.23", "title": "Полша заподозря Европейската комисия в подкрепа за Русия"}
{"url": "https://pik.bg/%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%BA%D0%BE%D1%80%D0%B0%D0%B1-%D1%81-10-%D0%BC%D0%BE%D1%80%D1%8F%D1%86%D0%B8-%D0%BD%D0%B0-%D0%B1%D0%BE%D1%80%D0%B4%D0%B0-%D0%B2-%D0%BF%D0%BE%D1%80%D1%82-%D0%B1%D1%83%D1%80%D0%B3%D0%B0%D1%81-news821809.html", "text": "Около 11:00 часа днес от арестувания на бургаското държавно пристанище турски кораб Lady Bo се вдигнаха пламъци. За това съобщи очевидец пред „Флагман”. Пжо информация на изданието, на място е бил изпратен веднага противопожарен автомобил и са били вдигнати на крак екипите по безопасността и сигурността на Морска администрация. Когато е възникнал пожарът на борда е имало 10 моряци – турци, индийци и украинци. Те са там вече четвърти месец и нямат право да напускат плавателния съд, тъй като са в спор с корабособственика – турски бизнесмен. Той отказва 8 месеца да им даде заплатите. Корабът е в изключително тежко техническо състояние поради което от Пристанище Бургас не им позволяват да напуснат нашата акватория. След потушаването на пламъците е установено, че огънят е лумнал от каюта, в която е имало електрическа печка. Тя е била оставена без надзор и шнурът й се възпламенил. Сподели:", "date": "2019.02.23", "title": "Запалиха арестуван кораб с 10 моряци на борда в Порт Бургас"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B2-%D0%BC%D0%BE%D1%89%D0%BD%D0%B0-%D1%84%D0%B8%D0%B3%D1%83%D1%80%D0%B0-%D0%BA%D0%B0%D1%82%D0%BE-%D0%B4%D0%B6%D0%B0%D0%B1%D0%B0-%D0%BE%D1%82-%E2%80%9E%D0%BC%D0%B5%D0%B6%D0%B4%D1%83%D0%B7%D0%B2%D0%B5%D0%B7%D0%B4-news821791.html", "text": "Депутатът от БСП Александър Симов направи ексклузивен коментар пред ПИК за ефекта от от сделката за Нова телевизия. Каква индулгенция печели за бизнеса си Кирил Домусчиев чрез медиите, които купува и ще обединява ли концентрацията на твърде голямо обществено и политическо влияние, разкрива още членът на медийната комисия в парламента от партията на Корнелия Нинова. „Към момента не съм запознат с детайли около сделката – заяви Александър Симов. - Ако това се окаже вярно, и наистина Кирил Домусчиев стои зад закупуването на Нова телевизия, това според мен, Защото, извинявайте, но тук имаме откровен образ точно на това, в случващото се. Един едър, мастит бизнесмен, си купува телевизия. А всички знаем за господин Домусчиев, че по никакъв начин в неговата биография не сме виждали досега той да е радетел или пионер на свободата на словото. Точно обратното – виждали сме го единствено да гравитира близо до властта, близо до управляващите и съответно няма как да предположим, че Нова телевизия ще бъде островче на свободно слово. Според Симов това е сделка, която не би трябвало да бъде поощрявана по никакъв начин и ясно показва как ключови медиите в България вече започват да стават част от една политическо-икономическа паяжина. \"Това ни отдалечава от всякакви демократични стандарти. Със сигурност може да се определи това като една индулгенция за бизнеса му. Опасявам се обаче, че много му станаха индулгенциите. Патриотите искаха да му опростят едни 50 милиона, сега му дават една телевизия. Съжалявам, че го казвам така, но при толкова много подаръци, които получава, просто няма друг извод, който може да се направи\", коментира още Симов. Според депутатът от БСП дали с покупката на Нова телевизия ще се стигне до концентрация на твърде голямо влияние е аспект, който ще покаже дали в България има държава, има ли органи, и вършат ли си те работата. Това щяло да стане ясно след решението на КЗК. \"Без да познавам точните проценти на собственост на господин Домусчиев,определено  мога да кажа, че опасност от такава концентрация има. \", категоричен е още червеният народен избраник. Според него най-лошото е, че бизнесменът става практически незаобиколим с помощта на държавата, която по думите му си го е инстутицонализирала там \"като някаква марионетка, пред очите на публиката, която знае и осъзнава, че подобни неща са скандални\". \"Ето този корпоративно-олигархичен ред е онова, което хората ненавиждаха в България по време на прехода, а тук виждаме неговото висше проявление. Един медийно- спортен-транспортен-фармацевтичен магнат, който трупа невероятни средства и, извинявайте, но никой не може да ме убеди, че тези средства са направени единствено и само заради таланта на господин Домусчиев за бизнес. Който талант нямаше да струва нищо, ако държавата не го замерваше с подобни възможности. И тук е големият проблем. Колкото до концентрацията на влияние на власт не мога да кажа точно каква е връзката и дали господин Домусчиев би могъл да сменя правителства и власт или правителството инвестира в такива като Домусчиев за да може да се задържи на власт. Въпросът е, че господин Домусчиев започва да става една нереална, сюреалистична фигура, с толкова много възможности, средства и концентрация на ресурси\", категоричен и Симов. По думите му подобно нещо е ненормално в една демократична и правова държава. \"България очевидно не е правова държава. А друг е въпросът, ако да кажем, господин Домусчиев си повярва, а според мен това е неизбежно, при условие, че всички се стремят да го държат в добро настроение, да му опрощават пари и да му правят такива подаръци, като нищо би си повярвал, че е нещо като политически инженер, който може да създава партии. Извинявайте, но ние имаме такъв пример. Съдбата на Цветан Василев бе трагична, но господин Домусчиев е едва в началото на своята кариера на подобен инженер, така че очаквам всичко от него. До къде биха се развили нещата към момента е трудно да се каже. А и в България няма нищо по-несигурно от прогнози. Не съм далеч от мисълта да си помисля, че господин Домусчиев може да се опита да изгрее на местните избори и да разпределя ресурси за да си избира кметове. Това е първата стъпка към всеки, който си е въобразил, че България е негова. Т От тук просто не знам какво му предстои да покорява”, обобщи Александър Симов. Сподели:", "date": "2019.02.23", "title": "САМО В ПИК! Александър Симов: Домусчиев се превръща в мощна фигура като Джаба от „Междузвездни войни”. Медиите му дават статут на любимата булка на властта"}
{"url": "https://pik.bg/%D0%BE%D0%BE%D0%BD-%D0%B7%D0%BE%D0%B2%D0%B5-%D0%B7%D0%B0-%D0%BC%D0%B8%D1%80%D0%BD%D0%BE-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news821754.html", "text": "Генералният секретар на ООН Антониу Гутериш призова всички страни по венецуелската криза да избегнат насилието, заяви говорителят му Стефан Дюжарик, цитиран от Франс прес и Ройтерс. Това послание е било предадено на държавния секретар на САЩ Майк Помпейо и скоро ще бъде съобщено и на венецуелския външен министър Хорхе Ареаса, уточни Дюжарик. \"Всяка загуба на живот е неприятна. Генералният секретар призовава да се избегне насилието\", каза Дюжарик. Подкрепяният от Вашингтон венецуелски опозиционен лидер Хуан Гуайдо обеща, че спешна хуманитарна помощ ще влезе на всяка цена във Венецуела от съседни страни. Подкрепяният от Русия президент Николас Мадуро отказва да допусне помощта, защото смята, че тя е предлог на военна намеса за свалянето му от власт. Сподели:", "date": "2019.02.23", "title": "ООН зове за мирно разрешаване на конфликта във Венецуела"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-20-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%BE%D1%89%D0%B5-30-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BA%D0%B8%D1%82%D0%B0%D0%B9-news821811.html", "text": "20 човека са загинали, а други 30 са получили различни наранявания при катастрофа в Северен Китай, съобщава РИА Новости, като се позовава на данни от местната администрация. Според информацията, трагедията е станала, след като камион на въгледобивна компания е катастрофирал тази сутрин. Уточнява се, че машината е превозвала работници. По последни данни, в резултат на инцидента 15 човеа са загинали на място, един е починал на път за болницата, а още четирима – в лечебното заведение. Сътрудници на местната полиция изясняват причините за случилото се. Сподели:", "date": "2019.02.23", "title": "Трагедия: 20 загинали и още 30 ранени при катастрофа в Китай"}
{"url": "https://pik.bg/%D0%BF%D0%B5%D1%82%D1%80%D0%BE%D0%BB%D1%8A%D1%82-%D1%81-%D0%BD%D0%BE%D0%B2%D0%B8-%D1%86%D0%B5%D0%BD%D0%BE%D0%B2%D0%B8-%D0%B2%D1%8A%D1%80%D1%85%D0%BE%D0%B2%D0%B5-%D0%B7%D0%B0-2019-%D0%B3-news821667.html", "text": "Петролните фючърси нарастват в петък до нови ценови върхове за настоящата година, продължавайки да намират подкрепа от намалените добиви във формата \"ОПЕК +\" и от надеждите за успешен край на тазседмичните търговски преговори между САЩ и Китай във Вашингтон. Това съобщава БНР. Фючърсите на петрола Брент с доставка през април поскъпват с 0,52% към $67,40 за барел, а на американския лек суров петрол - с 0,9% към $57,45 за барел. По-рано през деня и двата водещи типа петролни фючърси достигнаха нови най-високи върхове за годината съответно около 67,68 и около 57,62 долара за барел (най-високи нива от 20 ноември 2018 година). Подкрепа за поскъпването на петрола продължава да оказва договореното във формата \"ОПЕК +\", включващ и Русия, съкращаване на добивите с общо 1,2 млн. барела в сила от началото на годината. Надеждите, че САЩ и Китай са близо до намиране на решение на техните търговски спорове преди крайния срок на 1 март също допринасят за днешния инвеститорски риск-апетит както на фондовите, така и на борсите за суровини. По-късно в петък се очаква президентът на САЩ Доналд Тръмп да разговаря в Белия дом с китайския вицепремиер Лю Хъ след края на втората поредна седмица на преговори между двете водещи световни икономики. Поскъпване е факт въпреки вчерашни данни на Енергийната информационна администрация (EIA), че складовите запаси на суров петрол в САЩ са нараснали за последната седмица до 15 февруари с 3,67 млн. барела до 454,5 млн. барела. От EIA също така посочиха, че производството на суров петрол в САЩ е достигнало през последната седмица рекордните 12 млн. барела дневно. Това означава, че американските добиви са скочили с почти 2,5 млн. барела на ден спрямо началото на 2018-а година и с 5 млн. барела спрямо 2013-а година. Така САЩ са първата и за сега единствена държава, чийто добиви са достигнали 12 млн. барела на ден. Всички това може да компенсира част от позитивния ефект върху петролните цени от намалените от \"ОПЕК +\" добиви, като според анализ на американската банка Citigroup производството на суров петрол в САЩ може дори да достигне 13 млн. барела дневно към края на настоящата година със осреднен добив в рамките на 2019 от около 12,5 млн. барела на ден. Визирайки силното увеличаване на американските добиви, банката Goldman Sachs пък очаква, че доставките на петрол от страна на производителите извън ОПЕК ще нарасне с 1,9 млн. барела на ден през тази година, което да компенсира, при това съществено, договореното от \"ОПЕК +\" съкращаване на производство с 1,2 млн. барела. Според Goldman Sachs това означава, че балансът между търсене и предлагане в световен план ще зависи най-вече от глобалното потреблението, което според банката ще нарасне с до 1,4 млн. барела дневно през 2019 година. Въз основна този анализ Goldman Sachs прогнозира средна цена на петрола Брент между 60 и 65 долара за барел през тази и през следващата година. Сподели:", "date": "2019.02.23", "title": "Петролът с нови ценови върхове за 2019 г."}
{"url": "https://pik.bg/%D0%BE%D1%86%D0%B5%D0%BB%D1%8F%D0%B2%D0%B0%D0%BD%D0%B5-%D0%B1%D0%B5%D1%8A%D1%80-%D0%B3%D1%80%D0%B8%D0%BB%D1%81-%D0%B4%D0%B0-%D1%81%D0%BA%D0%BE%D1%87%D0%B8-%D0%B7%D0%B0-%D0%BA%D1%80%D1%8A%D1%81%D1%82%D0%B0-%D0%BD%D0%B0-%D0%B9%D0%BE%D1%80%D0%B4%D0%B0%D0%BD%D0%BE%D0%B2%D0%B4%D0%B5%D0%BD-%D0%B8-%D0%B4%D0%B0-%D1%8F%D0%B4%D0%B5-%D0%B2-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D1%81%D1%82%D0%BE%D0%BB-news821761.html", "text": "- Колко струват тези жаби? -10 000 лева. - Да не са златни? - Не, български са. Колаж с тези реплики между Беър Грилс и професионалния латино танцьор Дерек Хъф е сред най-забавните шеги по повод предаването на експерта по оцеляване, заснето в Рила. Естествено, най-използваната фраза през последните дни е: \"Там, където Беър Грилс оцелява, ние се разхождаме от деца.\" Майтапът настрана, но случаят с Беър Грилс не е никак сложен. Напълно ясно е, че оцеляващият англичанин не е най-големият проблем на България, но ако е нарушил законите, ако е снимал въпросния епизод без необходимите разрешения, то той и екипът му трябва да получат полагащото им се наказание. Така както, без да им мигне окото, службите биха глобили всеки обикновен гражданин, изловен в нарушение в Рила. Ако ние не можем да плуваме в Рилските езера, защо Беър Грилс да може? На колко от нас ни се е искало да се топнем в кристалните води на Бъбрека в горещ летен ден, но не сме го правили? От една страна защото е забранено, от друга - защото мислим за природата на България. И защо една световна тв звезда трябва да идва у нас и да потъпква и без това малкото закони, които обществото ни спазва стриктно? Още по-абсурдното е, че само с този не много впечатляващ епизод за оцеляване, Беър Грилс и екипът му ще изкарат десетки пъти повече, отколкото би била глобата им за прегрешенията. Затова вариантите са два - ако Беър Грилс е имал необходимите разрешения, да се потърси сметка на хората, които са му ги дали, както и за мотивите им. Ако обаче не е спазил законите на България, то трябва да си понесе последствията. А иначе самото му предаване, без да съм го гледал, не звучи особено впечатляващо. Да ходиш на Рилските езера през юни е все едно да отидеш през август на море. Да ядеш жаба си е направо деликатес пред това да се храниш в студентски стол. Да не говорим за плуването му в \"ледените\" води в Рилските езера. Явно Беър Грилс изобщо не знае какво се случва у нас на Йордановден. Сподели:", "date": "2019.02.23", "title": "ОЦЕЛЯВАНЕ: Беър Грилс да скочи за кръста на Йордановден и да яде в студентски стол"}
{"url": "https://pik.bg/%D1%80%D0%B0%D0%B7%D0%BD%D0%BE%D0%B1%D0%BE%D0%B9-%D0%B2-%D0%B1%D1%81%D0%BF-%D0%BC%D0%B8%D1%88%D0%BE-%D0%BC%D0%B8%D0%BA%D0%BE%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%B1%D0%BE%D0%B9%D0%BA%D0%BE%D1%82%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news821808.html", "text": "Ефектът на бойкотирането в парламента от страна на БСП удря и върху парламентаризма, и върху демокрацията. Това коментира по БНТ Михаил Миков, член на Националния съвет на БСП и бивш лидер на столетницата. Повод за коментара му е решнието на Корнелия Нинова да изкара парламентарната група на БСП от пленарната зала и по този начин да бойкотира работата на Народното събрание. Според него, въпреки че напускането на парламента е легитимно политическо средство, обикновено се ползва когато външната обстановка създава предпоставки за промяна на политическото статукво и тогава това се използва като един допълнителен елемент за натиск върху управляващите. „Тогава, когато започва вътрешно парламентраното напрежение, когато се пукат коалиционните конструкции, ситуацията ако сравняваме е различна, че ние имахме мнозинство от 120 души - практически нямахме мнозинство. Кабинетът \"Орешарски\" успя завидно дълго време да издържи без мнозинство, докато днес има парламентарно мнозинство. Нещо повече - има и групи, които макар и формално неучастващи в мнозинството, участват в работата на парламента. Като цяло губи НС“, каза Миков. На въпрос, това ли е тактиката на Корнелия Нинова - да пришие ГЕРБ за ДПС, да покаже, че те са взаимно свързани, Миков отговори: „Възможно е такъв подход да експонира някаква по-широка конструкция, но дали утре, вдругиден..., всъщност евроизборите са след три месеца, предсрочни избори са невъзможни, доколкото едномесечната рулетка веднъж най-късно на 26 март президентът ще трябва да насрочи евроизборите. И очевидно след евроизборите резултатите от тях ще се очертаят политическите перспективи за отделните партии. Сега всички трябва да хвърлят усилия в евроизборите като междинен измерител на политическите сили. Възможно е това да е идеята“. Сподели:", "date": "2019.02.23", "title": "РАЗНОБОЙ В БСП: Мишо Миков скочи на Нинова заради бойкота в парламента"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D1%81%D1%82%D0%B5%D0%BD%D0%B0-%D0%BE%D1%82-%D1%80%D0%B8%D0%BC%D1%81%D0%BA%D0%BE-%D0%B2%D1%80%D0%B5%D0%BC%D0%B5-%D0%BF%D1%80%D0%B8-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D1%83%D0%BB%D0%B8%D1%86%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news821694.html", "text": "уникална находка изникна при ремонта на улица \"Цар Симеон I“ Нова във Варна. Там, в непосредствена близост до откритите огромни каменни блокове, се е показала ч аст от римска укрепителна стена. \"Става дума за римска стена, защото пълнежът  с римски тухли, в района на сградата до ДЗИ. Предполагаме, че това е една по-ранна стена, не тази късноантичната, която беше открита до храмът \"Св. Никола\"\", каза пред \"Варна24\" директорът на Регионалния исторически музей Игор Лазаренко. \"Според покойният проф. Михайл Лазаров това е може би ранноримската стена на Одесос. Наличието на тези тухли изключват тази възможност. По-скоро става дума за нещо, което е от римско време. Има хипотеза, че в периода от трети век или в средата на трети век от периода на големите нашествия, когато е имало едно преукрепяване на Одесос, е тази находка\", продължи Лазаренко . Сподели:", "date": "2019.02.23", "title": "УНИКАЛНА НАХОДКА: Откриха стена от римско време при ремонт на улица във Варна (СНИМКИ)"}
{"url": "https://pik.bg/%D0%B5%D1%81-%D0%B8-%D1%81%D0%B0%D1%89-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D0%BF%D0%BE%D0%B4%D1%8F%D0%BB%D0%B1%D0%B0-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-news821775.html", "text": "Европейският съюз и САЩ са съгласували текста на споразумение за разрешаване на косовския въпрос. Документът предвижда разделянето на Косово и обмена на територии между Белград и Прищина, съобщава германският всекидневник „Франкфуртер Рундшау“, цитиран от БГНЕС и Нова телевизия. Според изданието документът, озаглавен „Споразумение за нормализиране на отношенията“, съдържа 17 точки, и трябва да бъде подписан от висши представители на Сърбия и Косово на 12 юни във Вашингтон и да влезе в сила шест месеца по-късно. В споразумението са предвидени \"нови граници между албанци и сърби в Северно Косово\", което ще бъде включено към територията на Сърбия, докато Косово ще \"анексира територии в Сърбия, населявани предимно от албанци\". Според „Франкфуртер Рундшау“, Косовска Митровица ще получи \"специален статут\", а \"Газивода\" и \"Трепча\" ще бъдат приватизирани за 99 години и ще бъдат поставени под контрола на постоянни членове на Съвета за сигурност на ООН \", докато Коридор 10 в Южна Сърбия ще бъде поставен под международна закрила\". Изданието твърди, че Белград и Прищина са изложени на непрекъснат натиск да приемат споразумението. Вестникът посочва, че идеята за „етническа промяна на границите“ е подкрепяна още през август миналата година от еврокомисаря по разширяването Йоханес Хан и върховния представител на ЕС по въпросите на външните работи и политиката на сигурност Федерика Могерини. Сега към поддръжниците на идеята за подобно разделение се присъедини и администрацията на американския президент Доналд Тръмп, „която промени позицията си по въпроса на 180 градуса“. Сподели:", "date": "2019.02.23", "title": "ЕС и САЩ се договориха за подялба на Косово"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B8%D1%80-%D0%B0%D0%B2%D0%B0%D1%80%D0%B8%D1%80%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B5-%D0%B7%D0%B0%D1%82%D1%80%D1%83%D0%B4%D0%BD%D0%B5%D0%BD%D0%BE-news821797.html", "text": "Временно е ограничено движението в активната лента по АМ „Тракия“ при км 188 в посока Бургас поради изтеглянето на аварирал тежкотоварен автомобил. Това съобщиха от пресцентъра на Агенция \"Пътна инфраструктура\". Трафикът се осъществява в изпреварващата лента и се регулира от \"Пътна полиция\". Сподели:", "date": "2019.02.23", "title": "ОТ ПОСЛЕДНИТЕ МИНУТИ: Тир аварира на \"Тракия\", движението е затруднено"}
{"url": "https://pik.bg/188-%D1%81%D0%BD%D0%B5%D0%B3%D0%BE%D0%BF%D0%BE%D1%87%D0%B8%D1%81%D1%82%D0%B2%D0%B0%D1%89%D0%B8-%D0%BC%D0%B0%D1%88%D0%B8%D0%BD%D0%B8-%D0%B8%D0%B7%D0%B2%D1%8A%D1%80%D1%88%D0%B2%D0%B0%D1%82-%D0%BE%D0%B1%D1%80%D0%B0%D0%B1%D0%BE%D1%82%D0%BA%D0%B8-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news821748.html", "text": "В София 188 стегопочистващи машини са извършвали обработки със смеси срещу заледяване през нощта във връзка с обилния снеговалеж и понижение на температурите във всички 24 райони. Това съобщиха от пресцентър на Столична община, цитирани от „Фокус”. Обработките продължават и към момента, като се изпълнява разпръскване на смеси и на места избутване на снежна маса по трасетата на градския транспорт, опасни и стръмни участъци, основни улици в кварталите, общинските пътища. Обработена е и Южната дъга на Околовръстен път. Опесъчени са планинските пътища във Витоша: „Драгалевци – Алеко” и „Бояна – Златни мостове”. Започна почистването на прилежащите пространства на спирките на градския транспорт, както и на тротоари и подходи към подлези. Към момента градският транспорт се движи навсякъде по обичайните си маршрути. Обстановката следят екипи на Столичен инспекторат и дирекция „Аварийна помощ и превенция”, които извършват обходи на терен. От Столична община напомнят на шофьорите да използват автомобилите си оборудвани за движение при зимни условия и да карат със съобразена скорост. Сподели:", "date": "2019.02.23", "title": "188 снегопочистващи машини извършват обработки в столицата"}
{"url": "https://pik.bg/%D0%BF%D0%B0%D0%BA-%D0%BD%D0%B5%D1%80%D0%B2%D0%B8-%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%87%D0%B0%D1%81%D1%82-%D0%BE%D1%82-%D0%BE%D1%89%D0%B5-%D0%B5%D0%B4%D0%B8%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news821651.html", "text": "Там започва работа по изпълнение на ремонтни дейности по пешеходен подлез \"Дубровник“ и строително-ремонтни дейности по изграждане на дъждовна канализация на кръстовището на бул. \"В.Левски“ с ул. „Дубровник“. Достъпът до квартал \"Левски\" ще се осъществява откъм булевард \"Христо Смирненски\", ул. Студентска\", ул. \"Мир\" и ул. \"Никола Козлев\", а изходът от квартала:  бул. \"Христо Смирненски\", ул. Студентска\", ул. \"Мир\" и ул. \"Подвис\". Заради предстоящи строително-ремонтни работи по булевард \"Васил Левски“, в участъка от улица \"Подвис“ до булевард \"Осми приморски полк“, от 25 февруари (понеделник) се предвижда затваряне на участъка от \"Васил Левски“ в северното му платно, в зоната на улица \"Дубровник“. Сподели:", "date": "2019.02.23", "title": "ПАК НЕРВИ: Затварят част от още един булевард във Варна"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D1%81%D0%BD%D0%B5%D0%B6%D0%B5%D0%BD-%D0%BA%D0%B0%D0%BF%D0%B0%D0%BD-%D1%83%D1%80%D0%B0%D0%B3%D0%B0%D0%BD%D0%B5%D0%BD-%D0%B2%D1%8F%D1%82%D1%8A%D1%80-%D0%B8-%D0%BD%D0%B0%D0%B2%D1%8F%D0%B2%D0%B0%D0%BD%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BF%D1%8A%D1%82%D0%B8%D1%89%D0%B0-%D1%88%D0%BE%D1%84%D1%8C%D0%BE%D1%80%D0%B8-%D0%B7%D0%B0%D0%BA%D1%8A%D1%81%D0%B0%D1%85%D0%B0-%D0%B2-%D0%B1%D1%83%D1%80-news821757.html", "text": "В истински снежен капан попадна голяма част от територията на България заради лошото време, настанило се над страната през последните часове. Освен снеговалежите, за тежката ситуация спомага и ураганният вятър, който навява преспи в равнинните части на България. Страшен ураган се разрази в Северозапада. Стихиен вятър с пориви от 60 км/ч остави десетки населени места без ток. Много шофьори закъсаха в бурята, а пътят между Монтана и Лом беше затворен до тази сутрин, когато екипи успяха да изтеглят автомобилите от платното за движение, предава Би Ти Ви. Нулева видимост създава проблеми и за шофьорите в прохода Шипка. Най-тежко е положението в района на град Шипка и на град Мъглиж. Ураганните пориви на вятъра спомагат за лошите условия за шофьорите. Властите зоват водачите да управляват автомобилите си с повишение внимание. Нова снежна покривка натрупа и в Родопите. Там пътищата са проходими само при зимни условия. Припомняме, че жълт код за сняг и силен вятър е в сила днес за цялата страна. Температурите ще останат под нулата през целия ден. Със започване на снеговалежите от пътната агенция предупредиха за ограничение на движението на МПС над 12 тона в областите Видин, Монтана, Враца, Плевен, София и Ловеч поради ограничена видимост и снегопочистване. Сподели:", "date": "2019.02.23", "title": "БЪЛГАРИЯ В СНЕЖЕН КАПАН: Ураганен вятър и навявания затвориха пътища, шофьори закъсаха в бурята"}
{"url": "https://pik.bg/%D0%B8%D1%81%D0%BB%D0%B0%D0%BD%D0%B4%D0%B5%D1%86-%D0%B7%D0%B0%D1%80%D0%B0%D0%B4%D0%B2%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B2%D0%B8%D0%B4%D0%B5%D0%BE-news821540.html", "text": "Левски Холмар Ейолфсон Както е известно, исландският национал скъса коленни връзки по време на 1/8-финала срещу Черно море за Купата на България в края на октомври и беше опериран в Барселона. Най-вероятно Ейлофсон ще бъде готов за игра едва за лятната подготовка на “сините”, но фактът, че вече е започнал с беговите упражнения, е добър знак за неговото възстановяване. Защитникът на качи видео в социалните мрежи, с което зарадва привържениците на тима. На него се вижда как той тича на бягаща пътечка, като играчът е написал: “Първото ми бягане от октомври насам”. Сподели:", "date": "2019.02.23", "title": "Исландец зарадва феновете на Левски с добра новина (ВИДЕО)"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4-%D0%BD%D0%B0%D0%B4-12-%D0%BC%D0%B8%D0%BB%D0%B8%D0%BE%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D1%8F-%D0%B2-%D0%BF%D0%B8%D0%BA-%D1%81%D0%B0%D0%BC%D0%BE-%D0%B7%D0%B0-20-%D0%B4%D0%BD%D0%B8-836-000-%D0%B4%D0%BD%D0%B5%D0%B2%D0%BD%D0%BE-%D1%87%D0%B5%D1%82%D0%B0%D1%82-%D1%81%D0%B0%D0%B9%D1%82%D0%B0-%D0%B4%D0%B0%D0%BD%D0%BD%D0%B8-%D0%BD%D0%B0-%D0%B3-news751871.html", "text": "ПИК е безспорният лидер в новините на онлайн пазара у нас през февруари, показва меродавната статистика на \"Гугъл аналитикс\". През февруари в ПИК ежедневно влизат над 836 000 души. Най-четени в сайта са коментарите за напускането на парламента от страна на БСП, скандалите около строителната фирма \"Трейс\", газовата война между \"Лукойл\" и \"Инса ойл\", внезапната смърт на бизнесмена Пламен Минчев, екстрадирането на гангстерския бос Митьо Очите, новата придобивка на Кирил Домусчиев - Нова телевизия. Припомняме, че от цяла година ПИК отказва да се мери в статистиката на \"Гемиус\" заради съмненията ни в нейната обективност, както и заради монополната позиция на групата на Нова телевизия, която покрай пощата си и сайта за видеосподеляне лансира новинарски агрегати и сайтове за прогнозата на времето, които се представят за информационни агенции. От друга страна посещенията в \"Гемиус\" твърде лесно се манипулират чрез тъй наречения платен трафик във фейсбук, който ползват повечето агенции, които държат челните позиции в класацията. Трафикът в ПИК е сто процента автентичен. Сподели:", "date": "2019.02.23", "title": "РЕКОРД: Над 12 милиона посещения в ПИК само за 20 дни. 836 000 дневно четат сайта (данни на Гугъл)"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%B2%D0%B5%D0%BB%D0%B8%D0%BA-%D1%81%D0%B2%D0%B5%D1%82%D0%B5%D1%86-%D0%BF%D1%80%D0%BE%D1%81%D0%BB%D0%B0%D0%B2%D0%B8%D0%BB-%D1%81%D0%B5-%D1%81-%D0%B6%D0%B8%D0%B2%D0%BE%D1%82%D0%B0-%D0%B8-%D0%BF%D0%BE%D0%B4%D0%B2%D0%B8%D0%B3%D0%B0-%D1%81%D0%B8-news821698.html", "text": "- той бил ревностен проповедник на вярата Христова, имал дар на чудотворство и изцерения на болести. Светителят бил един от Апостолските Мъже. Неговият ученик св. Ириней Лионски и Евсевий Кесарийски в своята \"Църковна история\" свидетелстват, че св. Поликарп бил ученик на апостол Йоан Богослов. В продължение на много години бил (вторият) епископ на Смирна (Мала Азия). Св. Ириней разказва, че за епископ го поставили самите апостоли.Сам св. Игнатий Богоносец, при запознанството си с тогава младия Поликарп, му завещал следното: \"Както на кормчията са нужни ветрове или на застигнатия от буря - пристан, така в днешното време си нужен ти, за да достигнем Бог\". Св. Поликарп бил свидетел на мъченическата смърт на св. Игнатий. След смъртта му той,  по думите на блажени Йероним, станал \"вожд на цяла Азия\". Сред многото други сведения за него, св. Ириней разказва, че към края на живота си св. Поликарп пребивавал известно време в Рим и обърнал много еретици. Особеното положение на св. Поликарп било и главната причина за неговата мъченическа смърт: езичниците в Смирна го повели към кладата, защото го смятали за баща на християните и развратител на Азия. Св. Поликарп изпращал много послания до съседните църковни общини. От тях е запазено в цялост до днес неговото \"Послание до филипийците\". В древност посланието било високо ценено, а по свидетелството на блажени Йероним, в някои църковни общини било четено и по време на богослуженията. По настроение и време на написване то е близко до посланията на св. Игнатий Богоносец. Сподели:", "date": "2019.02.23", "title": "ПРАЗНИК: Честваме велик светец, прославил се с живота и подвига си"}
{"url": "https://pik.bg/%D0%BE%D0%B1%D0%BB%D0%B0%D1%81%D1%82%D0%B5%D0%BD-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%B4%D0%B8%D1%80%D0%B8-%D0%BF%D0%BE%D0%BC%D0%BE%D1%89-%D0%BE%D1%82-%D0%B3%D1%83%D0%B3%D1%8A%D0%BB-%D0%B7%D0%B0-%D0%BB%D0%B5%D1%82%D0%BD%D0%B8%D1%8F-%D1%81%D0%B5%D0%B7%D0%BE%D0%BD-news821676.html", "text": "Стоян Пасев Буните във Варна, които са в окаяно състояние, ще бъдат дадени на концесия за срок от 30 години, а не както беше предвидено досега от 10 години. Ще бъдат поставени и предпазни табели, съобщи областният управител . Сподели:", "date": "2019.02.23", "title": "Областен управител дири помощ от \"Гугъл\" за летния сезон"}
{"url": "https://pik.bg/%D0%B2-%D0%B4%D0%B6%D0%B5%D1%80%D0%BC%D0%B0%D0%BD-%D1%81%D0%B5-%D0%B2%D0%B4%D0%B8%D0%B3%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D0%BF%D0%BE-%D0%B7%D0%B0-%D0%BE%D1%82%D0%BF%D0%B0%D0%B4%D1%8A%D1%86%D0%B8-news821746.html", "text": "В дупнишкото село Джерман подновяват протестите си срещу изготвения преди 6 години проект за изграждане на депо за преработка на отпадъци край селото, обявиха от сдружението „Бъдеще за Джерман“. За 11 ч. днес е обявено началото на митинг в центъра на селото, след което участниците ще блокират за кратко главен път Е-79. Организаторите са поканили и очакват и премиера Бойко Борисов. Местните жители, подкрепяни от тези от съседното Крайни дол, са категорично против в местността Спротива, на терен от около 200 декара да се изгради депо, в което ще се преработват отпадъците от 6 общини - Кюстендил, Дупница, Бобов дол, Сапарева баня, Невестино и Трекляно. „Недопустимо е в такава близост до крайните махали на селото, непосредствено до река Джерман и до автомагистрала Струма да се изгражда такава инсталация. Това би довело до сериозни екологични щети и проблеми“, казва председателят на сдружение „Бъдеще за Джерман“ Борислав Тасков: „В анализа и становището за преместването на магистрала Струма в този участък, 3 километра е преместена, от западния на източния бряг на река Джерман, там е записано: не може да се строи съоръжение, не може да се строи път. А това са го писали най-добрите геолози от Минно-геоложкия институт в България, катедра „Геология“, техният екип е правил това становище. И част от това становище имам аз, то е направено, разбира се, за магистралата, че не може да мине. Но след като не може да мине път, как тогава на този терен ще има десетки пъти по тежко съоръжение, каквото е едно депо със стотици хиляди тонове отпадъци.“ Сподели:", "date": "2019.02.23", "title": "В Джерман се вдигат на протест срещу изграждането на депо за отпадъци"}
{"url": "https://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%BE%D1%89%D0%B5-%D0%BF%D0%B5%D1%82%D0%B8%D0%BC%D0%B0-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D1%87%D0%B5-%D1%81%D0%B0-%D0%BE%D1%82-%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5---%D0%B4%D1%8A%D1%89%D0%B5%D1%80%D1%8F-%D0%BC%D1%83-%D1%81%D1%82%D0%B0%D0%BD%D0%B8%D1%81%D0%BB%D0%B0%D0%B2%D0%B0--news821730.html", "text": "През август 2018 г. под ръководството на Специализираната прокуратура бяха извършени арести на около 20 човека. Обвинения обаче получиха само осмина. азследващите са уличили Желязкова, че се изявявала като посредник в отчета между членове на групата и баща й Митьо Очите. Неслучайно вече ни определят дата за предявяване на разследването”, посочи той. Сподели:", "date": "2019.02.23", "title": "НЯМА ПРОШКА: Още петима с обвинения, че са от бандата на Митьо Очите - дъщеря му Станислава с 10 000 лв. гаранция"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BD%D0%B0-%D0%BF%D1%8A%D1%82%D1%8F-%D0%BA%D0%BE%D0%BB%D0%B0-%D1%81%D0%B5-%D0%B7%D0%B0%D0%B1%D0%B8-%D0%B2-%D1%82%D0%B8%D1%80-%D0%BA%D1%80%D0%B0%D0%B9-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B8-%D1%81%D0%BF%D1%8A%D1%82%D0%BD%D0%B8%D0%BA%D1%8A%D1%82-%D0%BC%D1%83-%D0%B8%D0%B7%D0%B1%D1%8F%D0%B3%D0%B0%D1%85%D0%B0-news821759.html", "text": "Лек автомобил се заби в задната част на ТИР при навлизане в бензиностанция на Е-79 край Благоевград. Водачът и спътникът му са избягали и се издирват, съобщава БГНЕС. Сигналът за пътния инцидент е подаден малко след полунощ. Инцидентът е станал на 3 км след Благоевград в посока Симитли. Товарен автомобил с ремарке навлиза към бензиностанцията, когато отзад е ударен от лек автомобил „Опел-Корса“. Докато водачът изтегли ТИР-а, за да не пречи на движението, водачът и спътникът на лекия автомобил слезли, свалили регистрационните номера, заключили го и избягали. Полицията издирва избягалите, предупредени са близките болници. Сподели:", "date": "2019.02.23", "title": "ЕКШЪН НА ПЪТЯ: Кола се заби в тир край Благоевград, шофьорът и спътникът му избягаха"}
{"url": "https://pik.bg/%D0%BE%D1%82%D0%BF%D1%83%D1%81%D0%BA%D0%B0%D1%82-16-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%B2%D1%80%D0%B5%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BF%D0%BE-%D0%BA%D0%B0%D1%80%D1%82%D0%BE%D1%84%D0%B8%D1%82%D0%B5-news821663.html", "text": "Държавният фонд \"Земеделие“ утвърди финансов ресурс от 1,6 млн. лева за 2019 г. по Схема за държавна помощ \"Помощ за компенсиране разходите на земеделски стопани, свързани с изпълнение на мерки по „Национална програма от мерки за контрол на почвени неприятели по картофите от сем. Телени червеи (Elateridae)“. Чрез помощта се компенсират част от разходите на земеделските стопани за закупуване на продукти за растителна защита за контрол на почвения вредител. Производителите на картофи могат да кандидатстват за подпомагане от 11 март до 15 май 2019 г. Заявления по схемата ще се приемат в областните дирекции на ДФЗ. До 31 май земеделските стопани трябва да представят отчетни документи за извършените дейности по третиране на картофените насаждения. Крайният срок за изплащане на субсидиите е 21 юни 2019 г. От подкрепата могат да се възползват малки и средни предприятия – земеделски стопани, които отглеждат картофи на площи с размер над 1 дка. По схемата ще се компенсират направените разходи само за тези препарати, които са разрешени в Република България за химичен контрол на почвени вредители по картофите от сем. Телени червеи (Elateridae). Картофопроизводителите сами избират продукта за растителна защита. Ще се подпомагат до 100 % от стойността му, но не повече от размера на държавното подпомагане на хектар по продукти и не повече от 500 лв./ха, с включен ДДС. Сподели:", "date": "2019.02.23", "title": "Отпускат 1,6 млн. лева за борба с вредителите по картофите"}
{"url": "https://pik.bg/%D0%BE%D1%82%D0%BA%D1%80%D0%B8%D0%B2%D0%B0%D1%82-%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F%D1%82%D0%B0-%D0%B7%D0%B0-%D0%BE%D1%81%D0%BA%D0%B0%D1%80%D0%B8%D1%82%D0%B5-%D1%81-%D0%B1%D0%BE%D1%85%D0%B5%D0%BC%D1%81%D0%BA%D0%B0-%D1%80%D0%B0%D0%BF%D1%81%D0%BE%D0%B4%D0%B8%D1%8F-news821686.html", "text": "Очаква се церемонията в \"Долби Тиатър\" да бъде открита с изпълнение на \"Бохемска рапсодия\", а на сцената ще излязат както Куин, с вокал Адам Ламбърт, така и Рами Малек, който влезе в ролята на Фреди Меркюри. Според букмейкърите, актьорът има 42% шанс да получи \"Оскар\" за главна мъжка роля. Сред дамите основна фаворитка е Глен Клоуз за ролята си в \"Съпругата\", предава БНТ. Очаква се филмът с най-много статуетки тази година да бъде \"Рома\" на режисьора Алфонсо Куарон. Два дни остават до най-бляскавото и очаквано събитие в Холивуд - връчването на 91-ите награди \"Оскар\". Сподели:", "date": "2019.02.23", "title": "Откриват церемонията за Оскарите с \"Бохемска рапсодия\""}
{"url": "https://pik.bg/%D0%B8-%D1%82%D0%BE%D0%B2%D0%B0-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%B7%D0%B0%D1%80%D0%B7%D0%B0%D0%B2%D0%B0%D1%82%D1%87%D0%B8%D0%B9%D0%BA%D0%B0-%D0%BD%D0%B0%D0%B4%D0%B2%D0%B8-%D0%BD%D0%B0%D0%BF-%D0%B2-%D1%81%D1%8A%D0%B4%D0%B0-news821669.html", "text": "Жената работела на щанд №78 на пазара, който се намира до емблематичната кафе-кръчма \"Водолаза\". На 1 ноември м.г. пред сергията се появил инспектор Димитров от НАП, който първоначално се представил за обикновен гражданин. Той си купил 0,770 кг. ябълки, за които броил 1,31 лева. За продажбата не бил издаден фискален бон, тъй като нямало работещ касов апарат. Допълнителна справка показала, че продавачката не е регистрирана като търговец или земеделски производител и въобще няма устройство за отчитане на оборота на обекта. За това бил съставен акт и издадена заповед за налагане на принудителна административна мярка \"запечатване на търговски обект и забрана за достъп до него за срок от 10 дни\" на основание Закона за ДДС. Именно тази заповед жената обжалвала в съда. Пред магистратите тя представила бележка от кмета на Стоево, с която се установява, че жената произвежда ябълки, круши, бадеми, орехи и зеленчуци, които гледа в двора си. Оказало се, че според закона за ДДС хората, които не са търговци по смисъла на закона и продават собствена и непреработена селскостопанска продукция, не са длъжни да регистрират извършваните от тях продажби. Изключение правят търговците, които работят в лицензирани стокови борси и тържища или закрити помещения (магазини, складове и други). В конкретния случай се оказало, че продавачката няма нужда от касов апарат, за да продава личната си продукция на пазара, а сергия №78 била спасена от запечатване. Съгласно решението на съда данъчните ще трябва да заплатят и 510 лева разноски по делото. Продавачка на плодове и зеленчуци от село Стоево, която търгува с личната си продукция на пазара на улица \"Младежка в Пловдив\", успя да победи НАП в съдебна битка. Бирниците поискали да запечатат сергията за срок от 10 дни, тъй като жената нямала касов апарат и не издавала фискални бележки. Оказало се, че законът е на страната на производителката, съобщава \"Марица\". Сподели:", "date": "2019.02.23", "title": "И ТОВА СЕ СЛУЧВА: Зарзаватчийка надви НАП в съда"}
{"url": "https://pik.bg/%D0%B3%D0%BE%D0%BB%D1%8F%D0%BC%D0%B0-%D1%80%D0%B0%D0%B4%D0%BE%D1%81%D1%82-%D0%BC%D0%BB%D0%B0%D0%B4%D0%B5%D0%B6-%D0%B3%D1%8A%D1%80%D0%BC%D0%B8-%D1%81-%D0%BF%D0%B8%D1%89%D0%BE%D0%B2-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0---%D0%BF%D1%80%D0%B8%D0%B5%D0%BB%D0%B8-%D0%B3%D0%BE-%D0%B4%D0%B0-%D1%83%D1%87%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news821580.html", "text": "Непълнолетен пловдивчанин извади незаконен газов пистолет и започна да стреля във въздуха от радост, че са го приели да учи в чужбина. Това е станало в понеделник. Момчето е било спипано от служители на реда и предаден на съд. Екшънът се разиграл на улица в квартал „Изгрев“ в понеделник, около 14 часа. Тогава момчето разбрало, че е прието да учи в германски университет. От радост то извадило нелегалното оръжие и започнало да стреля, пише в. \"Марица\". Изстрелите били чути от двама служители на местното районно, които веднага се отправили към мястото. Те спипали младежа и успели да предотвратят непристойната проява, тъй като ученикът нямал намерение да спира да гърми. Оръжието било иззето с протокол за доброволно предаване. Оказало се, че кандидат-студентът взел пистолета „Екол“ от неизвестно лице от махалата през 2018 година. Нарушителят бил отведен в районното управление, където бил задържан за срок от 24 часа по закона за МВР. Бил му съставен акт за дребно хулиганство, непристойна проява и нарушаване на обществения ред и спокойствие. Още на следващия ден бил изправен пред районния съд. Тъй като е непълнолетен и има добри характеристични данни, той бил предаден на комисията за борба срещу противообществените прояви на малолетните и непълнолетните в район „Източен“. Решението подлежи на пловдивския окръжен съд. Сподели:", "date": "2019.02.23", "title": "ГОЛЯМА РАДОСТ: Младеж гърми с пищов на улицата - приели го да учи в Германия"}
{"url": "https://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news821769.html", "text": "Около 03:45 часа, тази нощ, на телефон 112, е постъпил сигнал за пожар, възникнал в апартамент, заемащ етаж от кооперация на ул. „Прилеп” във Варна. На място незабавно са изпратени екипи на РДПБЗН – Варна. Установено е, че цялото жилище е обхванато от пламъците. В апартамента е живеел 70-годишен мъж, който е загинал. Унищожен е целият етаж от кооперацията, нанесени са материални щети по изолацията на сградата, стълбището и дограмата на горния етаж. Изясняват се причини и обстоятелства за възникването на инцидента. По случая е образувано досъдебно производство. Сподели:", "date": "2019.02.23", "title": "ОГНЕН АД: Мъж загина при пожар във Варна"}
{"url": "https://pik.bg/%D0%B7%D0%B8%D0%BC%D0%B0%D1%82%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%B0-%D1%81%D0%B8%D0%BB%D0%B0-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-news821767.html", "text": "Зимата се завърна със страшна сила и обърка живота на стотици в Северозапада тази нощ, съобщава „Конкурент”. Заради силните пориви на вятъра, надхвърлящ 60 - 70 км в час, някои от пътищата бяха блокирани от снегонавявания. Докато бъдат почистени различни райони, части от Е79 бяха затворени за камиони над 12 тона и трафикът между Видин и София през Мездра и Враца беше парализиран. За кратко беше прекъснато и движението на всички превозни средства по второкласния път между Монтана и Лом, където имаше закъсали ТИР-ове. След изтеглянето им, движението се нормализира. Времето поставя на сериозно изпитание провеждането на футболната среща между отборите на Ботев (Враца) и Славия, която според предварителната програма трябва да започне в 12:30 часа на стадиона във Враца. Сподели:", "date": "2019.02.23", "title": "Зимата се завърна със страшна сила в Северозапада"}
{"url": "https://pik.bg/%D0%B8%D0%B7%D1%80%D0%B0%D0%B5%D0%BB-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%83%D1%81%D0%BF%D0%B5%D1%88%D0%BD%D0%BE-%D0%BB%D1%83%D0%BD%D0%B5%D0%BD-%D1%80%D0%BE%D0%B1%D0%BE%D1%82-news821487.html", "text": "Първият израелски лунен робот беше изстрелян успешно от Кейп Канаверал във Флорида. Ако мисията е успешна, Израел ще стане едва четвъртата държава, осъществила контролирано кацане на Луната. Роботът, който няма официално име, но е наричан от местните медии Берешет, беше изведен в космоса от ракета носител SpaceX Falcon 9. Изстрелването беше в 03:45 българско време и премина без проблеми. Берешет ще лети близо 2 месеца преди да опита кацане на Луната. Проектът е сравнително евтин в сравнение с държавните космически програми на САЩ, Русия и Китай, които са единствените държави, осъществявали контролирано кацане на спътника на Земята. Берешет се отличава и с това, че е разработка на частна фирма. Роботът ще изследва локално магнитно поле на Луната. Но според създателите му по-важната задача е да бъде предизвикан интерес към науката у младите хора. Сподели:", "date": "2019.02.23", "title": "Израел изстреля успешно лунен робот"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D0%B8%D1%81%D0%BC%D0%BE-11-%D0%B5%D0%BA%D0%BE-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-%D0%B4%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B0-%D1%81%D0%B5-%D0%BC%D0%B5%D1%81%D0%B8-%D0%B2%D1%8A%D0%B2-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%82%D0%B5-%D1%80%D0%B0%D0%B1-news821768.html", "text": "Преди 40-50 години не бяхме толкова чувствителни по отношение на опазването на природата. Построихме неща, които сега бихме направили различно\", това заяви Н. Пр.Мюриел Берсе Коен, посланик на Конфедерация Швейцария у нас. \"Вече не искаме да строим големи сгради в планината. Хората, които отиват на ски ваканция нямат желание да попаднат отново в градска среда. Имат си я през цялата година и искат да прекарат почивката си в защитено място с чист въздух, в малки планински вили. Нагласите се промениха и затова мисля, че сега в България това е най-ценното – съхранената природа.\",допълни тя. \"Именно девствената природа, богатото биоразнообразие, които не се срещат другаде, привличат чуждестранните туристи. Това е предимството ви пред останалите туристически дестинации.\", заключи Коен. Очевидно швейцарският посланик започна твърде усилено да се меси във вътрешните работи на България и да оказва грубо влияние над икономическите и бизнес процеси в страната. Допустима ли е безпардонната и намеса в екологичните въпроси у нас? Припомняме, че преди броени дни в Отворено писмо до управляващите и медиите редица сдружения и екоорганизации, алармираха за нагло вмешателство на швейцарската частна организация WWF– Световен фонд за дивата природа във вътрешните работи на държавата. „Сега на прицел на швейцарците и техните партньори от коалицията „За да остане природа в България“, са промените в Закона за биологичното разнообразие, предложени от Министерството на околната среда и водите. Целта на „зелените“ е да провалят законопроекта, защото той ще даде възможност да се докаже, че Натура 2000 в България не е правена по европейските правила“, се казва в отвореното писмо на 11 организации до премиера Бойко Борисов. Ето и цялото писмо: До г-н Бойко Борисов, министър-председател на Република България г-н Сотир Цацаров, Главен прокурор на Република България г-жа Екатерина Захариева, министър на външните работи ОТВОРЕНО ПИСМО Уважаеми г-н Борисов, Уважаеми г-н Цацаров, Уважаема г-жо Захариева, Продължава намесата на швейцарската частна организация WWF– Световен фонд за дивата природа във вътрешните работи на страната. Сега на прицел на швейцарците и техните партньори от коалицията „За да остане природа в България“, са промените в Закона за биологичното разнообразие, предложени от Министерството на околната среда и водите. Целта на „зелените“ е да провалят законопроекта, защото той ще даде възможност да се докаже, че Натура 2000 в България не е правена по европейските правила. Тези правила се основават на реално разпространение на растителни и животински видове, потвърдено с данни от теренни проучвания, снимки, GPS-точки, попълнени формуляри и тракове (запис на маршрутите, по които минават екипите). Тоест документи, които неоспоримо доказват наличието на вида в съответната зона. За разлика от европейската практика, у нас зоните в Натура 2000 са определяни от „зелените“ неправителствени организации в периода 2005-2007 година. За тази дейност те са получили 9 милиона лева. Въпреки получената огромна сума, за да инкасират максимална печалба, „еколозите“ са подменили европейската методология, като не е спазено основно изискване, като освен с екологични, да се съобразят с културни, социални и икономически фактори. Не е направена и задължителната публична информационна кампания. „Зелените“ са работили по прогнозни данни. тоест по предположения къде евентуално растителният или животинският вид би могъл да присъства. Поради подменената методология, Натура 2000 в България достига до 34% от територията на страната. По официални данни на Европейската комисия Натура 2000 във Великобритания е 8,6 %, Дания- 8,4%, Латвия-11,5 %, Литва-12,4, Белгия-12,7 %, Франция-12,9 %, Швеция- 13,4 %, Холандия-13,3 %, Малта-13,3 %, Чехия- 14,1%, Австрия- 15,4 %, Германия-15,5 %, Естония-17,7, Италия- 19%. У нас защитените зони са толкова раздути, защото всичко е правено от офиси и на бюро без никаква достоверна информация, подплатена с научни доказателства, за наличието на различните видове в зоните на Натура 2000. Разказите, предположенията и теоретичните модели, които са използвали „зелените“, не са научни факти. Заради тази измама и манипулиране на данни, винаги срещу държавата ни ще има наказателни процедури. Защото Натура 2000 не е правена на базата на научни данни, а чрез фалшификации. Противопоставянето на „еколозите“ на промените в Закона за биологичното разнообразие, е за да се скрият фактите, че за нито една зона, вкарана от тях в Натура 2000, няма официални протоколи, доказващи проучвания на терен (на място). Причината за притеснението на „зелените“ от приемането на промените в Закона за биологичното разнообразие, е че ще трябва да представят данни за теренните си проучвания, а такива те нямат - прибрали са парите, фалшифицирали са резултатите и не са свършили работа. Оказва се, че Натура 2000 в България е едно огромно престъпление. В същото време промените се подкрепят от голямата част от научната общност, безспорни авторитети в областта на биоразнообразието като проф. Димитър Пеев, проф. Александър Александров, браншови, неправителствени организации и синдикати, С промените в Закона за биологичното разнообразие МОСВ иска да вкара ред, за да се види на базата на какви научни данни в дадена зона са посочени ценни растителни или животински видове. И тази информация да бъде общодостъпна онлайн, за да може да се ползва от всички – държава, общини, бизнес, граждани, а не да стои скрита в чекмеджетата на „зелените“, те да търгуват с нея и да водят безкрайни съдебни рекетьорски дела. Настояваме Министерският съвет да се съобрази с предложенията за промени в Закона за биологичното разнообразие, предложени от МОСВ – с тяхното приемане ще спрат престъпните схеми, чрез които швейцарската офшорка WWF и „еколозите“ изсмукват пари от националния и европейския бюджет. Същевременно настояваме Главна прокуратура да започне проверка на клона на WWF в България и всички свързани с нея лица и организации. Призоваваме и МВнР да инициира законодателни промени, с които да се регламентира финансирането и дейността на чуждите неправителствени организации, работещи в Република България, и тези български, които се финансират от чужбина, и по донорски програми на чужди организации, действащи на територията на страната. Досега управлението на Натура 2000 представлява единствено забрани, рестрикции и превръщането на над 34% от територията на страната в пущинак. Това води до обезлюдяването на огромни територии и населени места с цели села и градове, като само през последните години над 400 000 българи са напуснали страната. Това са предимно млади и активни хора. Разчитаме, че най-накрая институциите в България, начело с Министерския съвет, ще вземат да си свършат работата и ще прекратят рекета на „зелените“ неправителствени организации, върху държавата, общините, бизнеса и хората. С уважение: 1. Сдружение \"Зелена Кресна\" 2. Съюз \"Интелигентна България\" 3.Български-ловно рибарски съюз 4.Сдружение \"Бъдеще за човека и природата в Кресненското дефиле\" 5.Балкански център за устойчивост и екоинженеринг 6.Сдружение \"Клъстър зелен транспорт\" 7.Национална асоциация \"Българско Черноморие\" 8. Национално гражданско сдружение „Природата за хората“ 9.Национална гражданска коалиция „Природата за хората и регионите“ 10. Коалиция „За да останат хора в България“ 11. Зелен алианс Сподели:", "date": "2019.02.23", "title": "Горещо писмо! 11 еко организации до Борисов: Швейцария започна да се меси във вътрешните работи на България"}
{"url": "https://pik.bg/%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B7%D0%B0-%D0%BD%D0%B5%D1%80%D0%B0%D0%B2%D0%BD%D0%BE%D1%81%D1%82%D0%BE%D0%B9%D0%BD%D0%BE-%D1%80%D0%B0%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%BF%D0%BE%D0%BC%D0%BE%D1%89%D0%B8-%D0%B7%D0%B0-%D0%BE%D1%82%D0%BE%D0%BF%D0%BB%D0%B5%D0%BD%D0%B8%D0%B5-news821672.html", "text": "Комисията за защита от дискриминация се самосезира по съмнения за неравно отношение към хора при раздаването на помощи за отопление по принципа форма на съжителство. Става въпрос за текстове от наредбата за отпускане на целева помощ за отопление, съгласно които право на такава подкрепа имат лицата и семействата, чийто средномесечен доход за предходните 6 месеца е по-нисък или равен на диференцирания минимален доход за отопление. Текстът сочи, че този доход за всеки един от съвместно живеещите съпрузи 167% от гарантирания минимален доход, който в момента е 175 лева. А за лице, съжителстващо с друго лице, този размер е 224% от гарантирания минимален доход, разяснява БНР. От Министерството на труда и социалната политика не коментират на този етап образуваното в Комисията за защита от дискриминация производство. В министерството няма постъпили документи по него, за да се запознаят юристите с казуса. Сподели:", "date": "2019.02.23", "title": "Проверяват за неравностойно раздаване на помощи за отопление"}
{"url": "https://pik.bg/43-%D0%BC%D0%B0%D1%88%D0%B8%D0%BD%D0%B8-%D1%80%D0%B0%D0%B1%D0%BE%D1%82%D1%8F%D1%82-%D0%BF%D0%BE-%D0%BE%D0%BF%D0%B5%D1%81%D1%8A%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-news821766.html", "text": "Пътните настилки на територията на Варненска област са заснежени. Почистват се и се обработват. 43 машини работят по опесъчаването на пътищата в областта. Това съобщиха за Радио „Фокус– Варна” от Областно пътно управление – Варна. По данни на дежурния диспечер, машините преминават в най-заснежените и заледи участъци по няколко пъти. Към момента пътищата към Добрич, Бургас, както и автомагистралите „Хемус“ и „Черно море“, са проходими при зимни условия. Опесъчава се и участъка при „Аксаковската панорама“ по пътя Варна – Добрич. Движението от км 0 до км 8 по автомагистрала „Черно море“ се осъществява двупосочно в едно платно посока Варна – Бургас поради ремонтни дейности. Очаква се нормалното преминаване да бъде възстановено до края на март. Въведено ограничение има по път I-9 в участъка Кранево-Варна при км 83. Забранено е преминаването на моторни превозни средства над 10 тона, като обходният маршрут е през Кичево и Оброчище. Сподели:", "date": "2019.02.23", "title": "43 машини работят по опесъчаването на пътищата във Варненско"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-news821771.html", "text": "Министър-председателят Бойко Борисов ще участва в срещата на върха между държавите-членки на Европейския съюз и държавите-членки на Лигата на арабските държави. Форумът ще се проведе на 24 и 25 февруари в египетския град Шарм Ел-Шейх. Срещата на върха в Египет ще събере за първи път държавните и правителствените ръководители от ЕС и Лигата на арабските държави. Целта на форума е да бъде постигнато задълбочаване на европейско-арабското партньорство и да бъдат начертани насоки за справяне с глобалните предизвикателства. Лидерите от ЕС и Лигата на арабските държави ще направят още преглед на отношенията между двете страни и ще обсъдят общите усилия за решаване на регионални въпроси от взаимен интерес. Във фокуса на разговорите в Шарм Ел-Шейх ще бъдат теми като търговия и инвестиции, миграция, сигурност и ситуацията в региона. Срещата на върха в Шарм Ел-Шейх трябва да подчертае необходимостта от засилени стратегически отношения между ЕС и арабския свят. Президентът Доналд Туск ще бъде съпредседател на срещата на високо равнище заедно с египетския президент Абдел Фатах ал-Сиси. Сподели:", "date": "2019.02.23", "title": "ПЪРВО В ПИК: Премиерът Борисов на важна среща на върха в Египет"}
{"url": "https://pik.bg/%D0%B5%D0%BA%D0%BE%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%B8-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%BF%D0%BB%D0%B0%D0%B6-%D0%B7%D0%B0-%D0%BF%D0%BE-%D1%81%D1%82%D1%80%D0%BE%D0%B3%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D0%B7%D0%B0-%D0%BF%D0%BB%D0%B0%D0%B6%D1%83%D0%B2%D0%B0%D0%BD%D0%B5-%D0%B2%D1%8A%D1%80%D1%85%D1%83-%D0%B4%D1%8E%D0%BD%D0%B8-%D0%B4%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-news821765.html", "text": "Нови глоби за туристите през летния сезон. Ще ни глобяват, ако паркираме върху дюни, ако сложим чадър или плажна кърпа върху дюна. Предвижда се санкцията да бъде между 1 000 и 3 000 лв. Министърът на регионалното развитие наскоро призна, че спасяването на реституирани дюни би излязло на държавата колкото една магистрала. Ситуацията коментираха пред на Нова телевизия Радостина Ценова от фондация „Биоразнообразие” и Илиян Иванов управител на плаж Несебър-Юг. „На фона на скандалите, със строежи и разрушени дюни от последния месец, мерките, които предлага Министерството на туризма са несериозни – категорична бе Радостина Ценова. -  Така най-големият враг на дюните се оказват родителите с надуваеми дюшеци. От всички дюни, 70 % са частни. От тях 55 % са застроени или предстои да се застроят. Не се взимат мерки как да се предотврати посегателството на държавни територии.  Излиза, че е по-лесно да си излееш бетона върху дюните, отколкото да си разпънеш хавлията Ясно е, че от новите мерки ще пострадат обикновените граждани. Все повече туристи бягат от Черноморието ни, защото се чувстват нежелани. Държавата трябва да си спази поетите ангажименти. През 2013 година бяха дадени големи обещания. Като се започне от изготвянето на специализирана карта на дюните, че ще се намери механизъм държавата да откупи тези територии. Със заменките дюните бяха откупувани буквално за жълти стотинки. Не сме длъжни да изкупуване земя, продадена за жълти стотинки, да се изкупува за стотици хиляди левове. Но това е решението, ако искаме да имаме дюни”. „Ще има табели и охрана навсякъде – разясни Илиян Иванов. - Има хора обаче, които не се съобразяват с правилата. Няма как да ги накараме на сила. Нямам механизъм, по който да ги глобявам.  Нямаме правомощия, за да налагаме санкция. Не виждам начин, по който хората да бъдат накарани на сила. Вероятно ще потърсим съдействие от общината. Ако заградим дюните, ще кажат че нямат достъп до плажа. На този плаж работят четири човека, които опитват да изгонят хората от плажа, но лятото е невъзможно да се справят. На този плаж няма заведения, разположени върху дюни. За спирането на коли - нямаме механизъм с който да контролираме това”. Сподели:", "date": "2019.02.23", "title": "Екозащитник и управител на плаж за по-строгите санкции за плажуване върху дюни. До какво ще доведат те?"}
{"url": "https://pik.bg/%D0%BD%D0%BE%D1%89%D0%BD%D0%BE%D1%82%D0%BE-%D1%81%D1%8A%D0%B1%D1%83%D0%B6%D0%B4%D0%B0%D0%BD%D0%B5-%D0%B5-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-3-%D0%B1%D0%BE%D0%BB%D0%B5%D1%81%D1%82%D0%B8-news820763.html", "text": "Качественият и пълноценен сън е важен елемент за общото здраве на организма. Ако по някакви причини не можете да спите спокойно и често се събуждате, вслушайте се в сигналите на организма. Факт е, че много хора се събуждат през нощта по неизвестни и неразбираеми причини. Това може да бъде банално неудобство, неправилна поза или преяждане на вечеря. Но твърде честите и редовни нощни събуждания могат да бъдат свидетелство и за наличие на проблеми със здравето. Ноктурията е заболяване, при което контролът на уринирането е много труден. В такъв случай организмът, изпитвайки нужда от изпразване на пикочния мехур, ще почне да ви буди. При здравите хора без ноктурия сънят протича безпрепятствено в продължение на 7-9 часа. Ако се събуждате по няколко пъти през нощта със силно желание за уриниране, обърнете се към лекар. Непълноценният сън сигнализира и за наличието на сънна апнея. За да се защити, организмът умишлено подава сигнал за събуждане. Ако ви мъчат главоболие, сухота в устата и болки в гърдите по време на събуждането, незабавно се изследвайте за тази болест. Още една причина за неспокоен и непълноценен сън може да бъде гастроезофагеалната рефлуксна болест. При това разстройство на храносмилането процесите на отделяне на киселини се осъществяват неправилно, което води до нощно събуждане от болки в хранопровода и повдигане. За да избегнете задълбочаване на проблема, се постарайте да не ядете преди лягане, откажете се от алкохола и цигарите. Сподели:", "date": "2019.02.23", "title": "Нощното събуждане е сигнал за 3 болести"}
{"url": "https://pik.bg/%D0%B8%D0%B2%D0%B0%D0%BD%D0%B0-%D0%BD%D0%B5-%D1%85%D0%B0%D1%80%D0%B5%D1%81%D0%B0%D0%BB%D0%B0-%D0%BA%D0%B0%D0%B2%D1%8A%D1%80%D0%B0-%D0%BD%D0%B0-%D0%BC%D0%B8%D0%BB%D0%B0-%D1%80%D0%BE%D0%B1%D0%B5%D1%80%D1%82-news821505.html", "text": "Мила Роберт, която се прочу с нестандартния кавър \"Нещо нетипично\" на Ивана, издаде, че фолкпевицата изобщо не е харесала песента й. \"Не ме е потърсила. Щом няма обратна реакция, означава, че не го е харесала. Това е нейно право. Явно нещо съм объркала\", казва щерката на Ваня Щерева. Сподели:", "date": "2019.02.23", "title": "Ивана не харесала кавъра на Мила Роберт"}
{"url": "https://pik.bg/%D0%BA%D0%BB%D0%BE%D0%BF-%D1%85%D0%B2%D0%B0%D0%BB%D0%B8-%D1%81%D0%BE%D0%BB%D1%81%D0%BA%D1%8F%D0%B5%D1%80-%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-news821544.html", "text": "Ливърпул Юрген Клоп Манчестър Юнайтед Олд Трафорд Оле Гунар Солскяер Мениджърът на похвали временния наставник на за работата, която норвежецът върши на \" \" в последните два месеца. В неделя \"червените дяволи\" приемат мърсисайдци на \"Олд Трафорд\" в голямото дерби на английския футбол, което има изключително значение за амбициите на двата отбора. \"Аз самият съм мениджър и знам, че ние не сме магьосници. Не може да дойдем на ново място и да кажем \"не сте добри, но аз мога да ви направя такива\". Ние обаче сме благословени, защото имаме наистина добри футболисти около нас, а върши блестяща работа. Всичко опира до това да успееш да извадиш потенциала на отбора и да подобриш качествата му. Видно е, че той го направи и това го превръща в мениджър за топ клуб. Не го познавам. Виждали сме се само веднъж през миналата година. Със сигурност е приятен човек, а това, което направи досега, е блестящо. Ще видим как ще подходят срещу нас. Мисля, че могат да играят по различни начини. Сега те играят много по-напред, но и контраатаките им представляват огромна заплаха, особено когато Марсиал и Лингард се оправят и започнат да играят отново. Има няколко начина да им подготвим ребуси, които няма да са лесни за решение, но това ще бъде много физически двубой, в който и двата отбора трябва да дадат всичко\", заяви Клоп. Сподели:", "date": "2019.02.23", "title": "Клоп хвали Солскяер преди дербито"}
{"url": "https://pik.bg/%D0%B7%D0%B5%D1%81%D1%82%D1%80%D0%B0-%D1%80%D0%BE%D0%B4%D0%B0%D1%82%D0%B0-%D0%BD%D0%B0-%D1%81%D0%BE%D1%84%D0%BA%D0%B0-%D0%B7%D0%B0%D1%82%D1%80%D1%83%D0%BF%D0%B0-%D1%81-%D0%BF%D0%B0%D1%80%D0%B8-%D0%B7%D0%B5%D1%82%D1%8F-%D0%B3%D1%80%D0%B8%D0%BD%D0%B3%D0%BE---%D1%80%D0%BE%D0%BC%D1%81%D0%BA%D0%B0%D1%82%D0%B0-%D0%BF%D0%B5%D1%80%D0%BB%D0%B0-%D0%B2%D0%BE%D0%B4%D0%B8-%D0%BC%D1%8A%D0%B6%D0%B0-%D1%81%D0%B8-%D0%BD%D0%B0-%D0%BC%D0%B5%D0%B4%D0%B5%D0%BD-%D0%BC-news820999.html", "text": "С пълни джобове се оказа Тодор Давидов-Гринго малко преди сватба си със Софи Маринова. Родителите на ромската изпълнителка са се бръкнали дебело за задължителната зестра, която получава младоженецът. Семейството на Гринго също дава начален тласък на новото семейство. Родителите на Тодор обсипват снаха си със злато и пари. Софи вече е готова с всичко за големия ден. Младото семейство очакват поне 400 души на сватбата. Софи и Гринго ще изкарат медения си месец в Америка. Изпълнителката на редица хитове е заета и няма време за пътувания до екзотични дестинации. Затова тя решава да вземе любимия със себе си в САЩ през май. Родителите на певицата дават хиляди левове на зет си Майката и таткото на Софка харесват много зет си. Те решават да дарят на Гринго сериозна сума, както си му е редът. Парите родителите на Маринова събират цял живот за този ден. Ромската перла се грижи добре за семейството си и майката и таткото на Софка всеки месец успяват да заделят по някой лев, пише ежедневник. След като Гринго и Софи подписаха в гражданското, родителите на изпълнителката Марин и Мария са дали крупната сума на зет си. С парите новоизлюпеното семейство ще покрие по-голяма част от разходите по сватбата, която е планирана за 24 март. Софка ще прави турне зад океана в разгара на пролетта. Изпълнителката ще вземе най-близките си хора - Гринго и сина й Лоренцо - с нея. Освен Щатите ромската перла и семейството й ще посети и Канада. Сподели:", "date": "2019.02.23", "title": "ЗЕСТРА: Родата на Софка затрупа с пари зетя Гринго - ромската перла води мъжа си на меден медец в Америка"}
{"url": "https://pik.bg/%D0%BD%D0%BE%D1%80%D0%BA%D0%B8-%D1%82%D0%BE%D1%80%D0%BC%D0%BE%D0%B7%D1%8F%D1%82-%D1%81%D0%B5%D0%BB%D0%B0-%D0%B2-%D1%81%D1%82%D0%B0%D1%80%D0%BE%D0%B7%D0%B0%D0%B3%D0%BE%D1%80%D1%81%D0%BA%D0%BE-news821502.html", "text": "Животните са забелязани да обикалят на километри от близката ферма за кожи. Вчера в социалните мрежи излезе поредна снимка на норка в центъра на Стара Загора. Дни по-рано други две норки бяха заснети около бензиностанция на няколко километра от областния град. Сигнали за забелязани норки има от почти всички села близо до фермата за норки край село Маджерито, споделят от сдружение КАЖИ. Видът – „американска норка“ – е изключително опасен, неместен хищник, който няма естествен враг в нашата природа. Той е силно инвазивен и застрашава много местни животински видове; птици и риби. Фигурира в топ 100 на най-опасните инвазивни видове за Европа. Проблемът с норките у нас датира от 2014 г., когато собствениците на фирма „Градус“ изграждат ферма за американски норки – за кожи – до с. Маджерито, Старозагорско. В инвестиционното предложение е поставен за цел капацитет от 400 хил. норки. За миналата година той вече е над 128 хил. В стремежа си да се спасят от фермите, животните бягат и често намират благоприятна среда в местните водоеми и селски дворове, където има изобилие от храна. За последствията разказват от КАЖИ: „Най-потърпевши са хората от селата Маджерито и Загоре. Там почти няма двор, в който хората да не са виждали норка или да нямат животни убити от норки. Миналата седмица един от местните сподели, че само през последните месеци е убил 11 норки в двора си.“ За ескалиращия проблем с норките е сезиран и министърът на околната среда Нено Димов. В края на януари 53 неправителствени организации изпратиха до него писмо, в което се описва проблемът и се иска забрана на инвазивния вид, за да се предотвратят рисковете за природата, хората и животните. Според Закона за биологичното разнообразие тази забрана е възможна по преценка и чрез заповед на министъра. „Две от спасилите се норки бяха уловени и вече са настанени в Софийския зоопарк. Те няма как да бъдат пуснати на свобода заради рисковете, които носят за другите диви животни. За норките и щетите от тях ще се говори все повече, ако не се забранят фермите за кожи у нас“, коментират от КАЖИ. Избягали норки от фермите за кожи – вече и в центъра на Стара Загора. Сподели:", "date": "2019.02.23", "title": "Норки тормозят села в Старозагорско"}
{"url": "https://pik.bg/%D0%B1%D0%BE%D1%82%D0%B5%D0%B2-%D1%81%D0%B5-%D0%B2%D0%BA%D0%BE%D0%BF%D1%87%D0%B8-%D0%B2-%D0%BD%D0%B5%D0%B4%D0%B5%D0%BB%D0%B5%D0%B2-%D1%81-%D0%BD%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-%D0%B8-50-%D1%81%D0%BA%D0%BE%D0%BA-%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0%D1%82%D0%B0-news821551.html", "text": "Тодор Неделев е получил предложение за нов договор от Ботев (Пловдив). Сегашният контракт на един от най-добрите български футболисти изтича през юни 2020 година. Ръководството на “канарчетата” му е отправило предложение да го удължи с две години, след като не само Лудогорец, ЦСКА и Левски проявяват интерес към техничаря, но същото важи и за клубове от Китай, Русия и арабския свят. От Ботев предлагат на Неделев да увеличат заплатата му с 50%, ако той се навие да преподпише. Играчът обаче е поискал няколко дни за размисъл преди да даде окончателен отговор. Тодор вече на няколко пъти показа лоялността си към Ботев и заяви, че в България няма да играе за друг клуб. Преди време Неделев отказа предложение и от китайския Шъдзяджуан, въпреки че от там му обещаваха 1 милион долара годишна заплата. Сподели:", "date": "2019.02.23", "title": "Ботев се вкопчи в Неделев с нов договор и 50% скок на заплатата"}
{"url": "https://pik.bg/%D0%B4%D0%B5%D0%BB%D0%B5-%D0%B0%D0%BB%D0%B8-%D0%B7%D0%B0%D1%80%D1%8F%D0%B7%D0%B0-%D1%81%D0%BE%D1%87%D0%BD%D0%B0%D1%82%D0%B0-%D1%80%D1%83%D0%B1%D0%B8-%D1%85%D1%83%D0%BA%D0%BD%D0%B0-%D1%81%D0%BB%D0%B5%D0%B4-%D0%B5%D0%B4%D1%80%D0%BE%D0%B3%D1%8A%D1%80%D0%B4%D0%B0-%D0%B7%D0%BB%D0%B0%D1%82%D0%BE%D1%82%D1%8A%D1%80%D1%81%D0%B0%D1%87%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news821566.html", "text": "Звездата на Тотнъм и Англия Деле Али се раздели с приятелката си Руби Мае. Футболистът и сексапилната моделка на бельо бяха заедно две години и половина. Двамата са сложили край на връзката си преди три седмици. Те били доста разстроени от раздялата, но останали приятели. Дори често разговаряли, споделят техни близки пред \"Дейли Мейл\". Те добавиха, че между Деле и Руби не съществува враждебност и раздялата им не била съпроводена с традиционните драми. Моделката е сред най-известните на Острова. Тя е лице на колекциите за бельо на \"Долче и Габана\", както и на \"Рейр Лондон\". Освен това се е снимала за още куп известни марки като \"Шанел\", \"Хидън Фешън\" и др. Интересно е, че Али вече беше забелязан с нова мацка. Той интимничел в нощен клуб със звездата от реалити предаването \"Островът на любовта\" - Меган Бартън Хансън (на снимката долу). Сподели:", "date": "2019.02.23", "title": "Деле Али заряза сочната Руби, хукна след едрогърда златотърсачка (СНИМКИ)"}
{"url": "https://pik.bg/%D0%B2-%D1%81%D0%B0%D1%89-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BE%D1%82-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%BF%D1%80%D0%B8%D0%B7%D0%BD%D0%B0%D1%85%D0%B0-%D0%B2%D0%B8%D0%BD%D0%B0%D1%82%D0%B0-%D1%81%D0%B8-news821731.html", "text": "Калифорнийското семейство Дейвид и Луиз Търпин, които са обвинени, че са държали затворени 13-те си деца и са ги оковавали във вериги и малтретирали години наред, признаха вината си пред американски съд, предадоха световните агенции. Прокуратурата поиска доживотен затвор за 56-годишния Дейвид и 50-годишната Луиз. Присъдата ще бъде обявена на 19 април. Едно от децата в семейството - 17-годишно момиче, успя да избяга от дома си и да подаде сигнал в полицията в началото на миналата година. Когато полицията се отзова на сигнала, тя откри някои от децата завързани с вериги към леглата си. Всички били мръсни и недохранени. Къщата, в която живееше семейството в градчето Перис, на около 100 километра източно от Лос Анджелис, беше наречена Къщата на ужасите. Спасените деца на семейството днес са на възраст днес между 3 и 30 години. Сподели:", "date": "2019.02.23", "title": "В САЩ: Родителите от Къщата на ужасите в Калифорния признаха вината си"}
{"url": "https://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%BF%D0%B5%D0%B2%D0%B5%D1%86%D0%B0-%D0%B0%D1%80-%D0%BA%D0%B5%D0%BB%D0%B8-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8-%D0%B0%D0%B3%D1%80%D0%B5%D1%81%D0%B8%D0%B8-%D1%81%D1%80%D0%B5%D0%B4-%D0%BA%D0%BE%D0%B8%D1%82%D0%BE-%D0%B8-%D0%BD%D0%B0%D0%B4-%D0%BC%D0%B0%D0%BB%D0%BE%D0%BB%D0%B5%D1%82%D0%BD%D0%B8-news821733.html", "text": "Американският ар енд би певец Ар Кели беше обвинен за сексуални агресии, извършвани в продължение на десетилетия. На Ар Кели са предявени общо 10 обвинения, сред които и за сексуални агресии с утежняващи вината обстоятелства, предадоха световните агенции, съобщава БТА. Някои от посегателствата са извършени над непълнолетни. Обвиненията са предявени в окръг Кук, в който попада Чикаго, където живее певецът. Ар Кели ще се яви в съд в Чикаго на 8 март. Петдесет и две годишният певец неотдавна беше обвинен в педофилска връзка от адвокат, който каза, че разполага с видео, показващо как Ар Кели прави секс с малолетна. Сподели:", "date": "2019.02.23", "title": "Обвиниха певеца Ар Кели в сексуални агресии, сред които и над малолетни"}
{"url": "https://pik.bg/%D0%BC%D0%B0%D0%B4%D1%83%D1%80%D0%BE-%D0%B5-%D0%B2-%E2%80%9E%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D0%BA%D0%BE%D0%BD%D1%82%D0%B0%D0%BA%D1%82%E2%80%9C-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D1%81-%D0%BF%D1%83%D1%82%D0%B8%D0%BD-news821716.html", "text": "Президентът на Венецуела Николас Мадуро е в „постоянен контакт“ по телефона с п резидента на Русия Владимир Путин. Това заяви в Москва венецуелският заместник-министър на външните работи Иван Хил, предаде Ройтерс. На среща с виден член на руския Съвет на федерацията Хил благодари на Русия за изпратената наскоро помощ от лекарства и медицинско оборудване. Той потвърди позицията на своето правителство, че във Венецуела няма хуманитарна криза. Русия и Китай са твърди поддръжници на Мадуро , отбеляза още Ройтерс, цитирана от БТА. На срещата си с Константин Косачов, председател на комисията по външна политика към горната камара на руския парламент, венецуелският пратеник заяви още, че в неговата страна „няма възможност нито за военен преврат, нито възможност за народно въстание “, допълни ТАСС. По думите му голяма част от венецуелците „разбират какво се случва и са мобилизирани да окажат подкрепа за законното правителство“. Същевременно Иван Хил призна, че „съществува риск и заплаха от външна намеса , която може да всее хаос сред населението“. Сподели:", "date": "2019.02.23", "title": "Мадуро е в „постоянен контакт“ по телефона с Путин"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B4%D0%B8%D0%BB%D1%8F%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D0%BF%D0%BE-%D0%B7%D1%8A%D1%80%D0%BD%D0%B0-%D0%BD%D0%B0-%D0%BC%D0%B0%D0%BB%D0%B4%D0%B8%D0%B2%D0%B8%D1%82%D0%B5---%D0%B2%D0%B8%D0%B6%D1%82%D0%B5-%D1%81-%D0%BA%D0%BE%D0%B9-%D0%BE%D1%82%D0%B8%D0%B4%D0%B5-%D0%B2-%D1%80%D0%B0%D1%8F-%D1%81%D0%BD%D0%B8%D0%BC%D0%BA%D0%B8-news821726.html", "text": "Диляна Попова замина на поредната си екзотична ваканция и в момента събира тен на Малдивите. Красавицата си пусна няколко кадъра в личния профил в \"Инстаграм\", с които успя да накара жените да завиждат за перфектните й форми. На един от тях под тънкия потник се личат зърната й. 37-годишната майка позира в зелен спортен екип до морето. Тя озаглави кадъра \"милион нюанса зелено\" и събра десетки лайкове, пише \"Телеграф\". ПИК пък научи, че на райските острови Попова не е с бащата на сина си Борил - Асен Блатечки. Моделката и актриса е с още няколко души, един от които е модният фотограф Костадин Кръстев-Коко. Компанията ще съчетае почивката с работата. Диляна ще снима нова фотосесия на Малдивите. Диляна и Коко не за пръв път пътуват надалеч заедно. Фотографът и моделката са неразделни и навсякъде са в комплект. Сподели:", "date": "2019.02.23", "title": "ГОРЕЩО: Диляна Попова по зърна на Малдивите - вижте с кой отиде в Рая (СНИМКИ)"}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BF%D0%B0%D0%BD%D0%B4%D0%B8%D0%B7%D1%87%D0%B8%D1%8F-%D0%BE%D1%81%D1%8A%D0%B4%D0%B8-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B7%D0%B0-9-%D0%B1%D0%BE%D0%BD%D0%B0-%D0%B6%D0%B8%D0%B2%D0%B5%D0%B5%D0%BB-%D1%81%D1%80%D0%B5%D0%B4-%D0%BC%D0%B8%D1%88%D0%BA%D0%B8-%D1%85%D0%BB%D0%B5%D0%B1%D0%B0%D1%80%D0%BA%D0%B8-%D0%B8-%D0%BF%D0%BB%D0%B5%D1%81%D0%B5%D0%BD-news821720.html", "text": "Лишен от свобода осъди държавата за лоши условия в затворите в Пловдив и Стара Загора. Мъжът, който излежава 20-годишна присъда, е завел иск за причинени неимуществени вреди в размер на 50 хиляди лева. Той е бил задържан през 2010 година в ареста и предаден на затвора в Стара Загора през същата година. През 2013 е преместен в зандана в Пловдив, където се намира и до днес, съобщава \"Трафик Нюз\". През 2018 година подава иск в съда, в който посочва, че се чувства обиден и принуден да търпи и върши неща против волята му. Като мотиви затворникът посочва липса на достатъчно жилищна площ (под 3 кв.м. нетна площ на човек), нямал достъп до течаща вода и санитарен възел, мръсни и олющени стени в килиите, покрити с мухъл, стар и скъсан балатум. Посочва още, че в стаите има гризачи, дървеници и хлебарки, както и че са без достатъчен достъп на естествена светлина и чист въздух. Според лишения от свобода, зимно време е много студено, а лятно – много горещо. Предлагано му е да работи доброволен труд със стъклена вата без предпазни маски. На следващо място той посочва, че има белодробно заболяване без да го лекуват. По време на съдебното заседание в Административен съд – Пловдив е постъпило становище от двете места за изтърпяване на наказанията - Пловдив и Стара Загора. Мнението на управата е, че всеки затворник има достъп до санитарно помещение. Нещо повече - всички спални, в които е бил настаняван, имащият претенции затворник, са били със самостоятелна тоалетна и постоянно течаща вода. Във всички килии има много добър достъп до естествена дневна светлина - прозорците се отварят, а проветрението зависи от желанието на самите лишени от свобода. Изложено е още, всеки ден затворниците са имали право на един час разходка, Освен това са посещавали библиотеката и магазина, които също били навън . Изложено е още, че през деня спалните не се заключват всеки може свободно да се предвижва в коридора. Депозирано е и писмо от началника на затвора в Пловдив, в което се сочи, че имат сключен централен договор с обезпаразитяваща фирма, която месечно третира кухненските блокове и общите помещения, като при постъпили оплаквания винаги са се третирали и спалните помещения на лишените от свобода. Що се отнася до чистотата в затвора, становището на дирекциите на двете места за лишаване от свобода, е че поддържането на хигиената е отговорност на самите затворници. Всеки има дежурство и с представени препарати, кофи и парцали се почиства . В съдебното заседание, по молба на ищеца, бе призован негов съкилийник. Последният разказал, че действително в приемната на затвора в Пловдив, а и в самите помещения, които обитават има малки мишки, хлебарки и дървеници, които не ги оставяли да спят цяла нощ. Свидетелят сочи още, че в банята има гъбички и зелена плесен, с които се заразяват ноктите и падат. Що се отнася до обитаваната площ, съкилийникът на ищеца потвърдил думите на „колегата си”. За хигиената обаче са били на различни мнения, както и за достъпа до топла вода и тоалетна. Направена е била съдебномедицинска експертиза на лишения от свобода. В заключението се потвърждава за белодробните му заболявания, но те не са в следствие от престоя му в затвора. Твърди се още, че всички констатирани увреждания са придобити в годините, преди да бъде задържан. От експертизата също става ясно, че мъжът е лекуван адекватно зад решетките от компетентно медицинско лице. След запознаване с материалите по делото, съдът реши частично да уважи искането на затворника. Установено е, че наистина от свидетелски показания и липса на представен от пловдивския затвор договор за дезинфекция, има наличие на гризачи и насекоми зад решетките, както и мухъл и липса на вода в някои помещения. Не е била доставена документация за наличието на прозорци в килиите, както и квадратурата на тази, обитавана от „депресирания” затворник. Ето защо е констатирано, че липсва чист въздух и дневна светлина, както и липса на лично пространство. Изводът на магистратите е, че битовите условия в затворите в Пловдив и Стара Загора могат да доведат до увреждане на психическото здраве на лишените от свобода. Ето защо Административен съд – Пловдив постанови решение в полза на лишения от свобода. Макар искът му да е за 50 хиляди лева, магистратите наказаха държавата единствено с 9 хиляди лева. Решението подлежи на обжалване пред ВАС. Сподели:", "date": "2019.02.23", "title": "Пловдивски пандизчия осъди държавата за 9 бона! Живеел сред мишки, хлебарки и плесен"}
{"url": "https://pik.bg/%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8-%D0%BD%D0%B0-%D0%BC%D0%B0%D0%B9%D0%BA%D1%8A%D0%BB-%D0%B4%D0%B6%D0%B5%D0%BA%D1%81%D1%8A%D0%BD-%D1%81%D1%8A%D0%B4%D1%8F%D1%82-%D0%BD%D0%B2%D0%BE-%D0%B7%D0%B0%D1%80%D0%B0%D0%B4%D0%B8-%D1%84%D0%B8%D0%BB%D0%BC-%D1%83%D0%BB%D0%B8%D1%87%D0%B0%D0%B2%D0%B0%D1%89-%D0%B3%D0%BE-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8-%D0%BF%D0%BE%D1%81%D0%B5%D0%B3%D0%B0%D1%82%D0%B5%D0%BB%D1%81%D1%82%D0%B2%D0%B0-news821710.html", "text": "Наследниците на краля на попа Майкъл Джаксън подадоха иск за 100 млн. долара срещу телевизия HBO. Причината е, че каналът ще излъчи документален филм за предполагаеми сексуални посегателства, извършени от певеца. Наследниците на Джаксън твърдят, че става въпрос за безпочвени клевети. Филмът съдържа разказите на двама души, които твърдят, че са били сексуално малтретирани от звездата. По това време те са били на седем и десет години. Сподели:", "date": "2019.02.23", "title": "Наследници на Майкъл Джексън съдят НВО заради филм, уличаващ го в сексуални посегателства"}
{"url": "https://pik.bg/%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D1%81%D0%BA%D0%B8-%D0%BC%D1%80%D0%B5%D0%B6%D0%B8-%D1%81-%D1%80%D0%B8%D0%B1%D0%B0-%D0%B8%D0%B7%D0%B7%D0%B5%D1%85%D0%B0-%D0%BD%D0%B0-%D1%8F%D0%B7%D0%BE%D0%B2%D0%B8%D1%80-%D1%8F%D1%81%D1%82%D1%80%D0%B5%D0%B1%D0%B8%D0%BD%D0%BE-news821530.html", "text": "Бракониерски мрежи с риба са извадени от водите на язовир \"Ястребино\" край Антоново. Акцията на доброволците от Централната рибноопазваща организация, клон Ястребино, е била снощи при минусови температури, съобщи на БТА ръководителят им Шенол Хасанов. При обход на водоема с лодка под село Росица екипът открива две мрежи с обща дължина около 100 метра. Уловената в тях риба - неголямо количество каракуда и червеноперка, е върната във водата. Мрежите са нарязани и предадени на служител на Изпълнителната агенция по рибарство и аквакултури. Хасанов коментира, че чувствително е намалял броят на бракониерските набези. Сега обаче проблем създават любители рибари, които ловят и маломерна риба. \"Остава месец до периода на хвърлянето на хайвера. Рибата е вече пълна, като я ловят, се намалява популацията\", каза Хасанов. Той призова рибарите да не посягат на малките риби, за да остане язовирът богат на видове и в бъдеще. Сподели:", "date": "2019.02.23", "title": "Бракониерски мрежи с риба иззеха на язовир \"Ястребино\""}
{"url": "https://pik.bg/%D1%88%D0%B0%D1%88-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BF%D1%80%D1%8A%D1%81%D0%BA%D0%B0-%D0%BB%D1%83%D0%B4%D0%B8-%D0%BF%D0%B0%D1%87%D0%BA%D0%B8-%D0%B7%D0%B0-%D0%BA%D0%BE%D0%B7%D0%BC%D0%B5%D1%82%D0%B8%D0%BA-%D0%BD%D0%B0-%D0%BA%D1%83%D1%87%D0%B5%D1%82%D0%BE-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news821509.html", "text": "Като истинска принцеса си живее кучката Меги, която Николета Лозанова отглежда у дома. Тя е особено привързана към чихуахуато, защото то учи на грижовност и отговорност нейната дъщеря Никол. Затова кучето се счита за пълноправен член на семейството на плеймейтката и подобно на господарката си позволява глезотии, недостъпни за повечето домашни песове. Меги тръгна на козметик и се подложи на озонотерапия - модерна процедура, която която се ползва със заслужен успех по целия свят. Основно средство при озонотерапията е озонът, който явявайки се активна форма на кислород, убива различни видове бактерии, гъбички, вируси, извежда токсините и шлаките от организма, възстановява кръвообращението, унищожава микробите и има противовъзпалително действие. Терапията е съчетана с баня и парфюмиране, а цената е 37 лева в магазин за домашни любимци в София, пише \"Хотнюз\". Сподели:", "date": "2019.02.23", "title": "ШАШ: Николета пръска луди пачки за козметик на кучето си (СНИМКИ)"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B8%D1%81%D0%BA%D0%BE%D0%BF%D0%B0%D1%82%D0%B8%D1%8F-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BA%D0%B0%D1%80%D0%B0%D0%BC%D0%B0%D0%B7%D0%BE%D0%B2-%D0%BE%D1%82-%E2%80%9E%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82---%D1%87%D0%B0%D0%BA%D1%80%D1%8A%D0%BA%D1%87%D0%B8%D1%8F-%D0%BE%D1%82-%D1%81%D0%BB%D0%B8%D0%B2%D0%B5-news821654.html", "text": "С чакръкчия от Сливенско е свързана последната надежда на звездата от \"Откраднат живот\" Владо Карамазов да се спаси от мъчещата го дископатия. Актьорът толкова е закъсал със здравето, че болежките не му позволяват да изпълнява планираните си ангажименти в Народния театър. Преди дни например от Камерната сцена на Народния театър се е наложило да падне постановката \"Богът на Касапницата\", в която Карамазов участва заедно с Александра Василева, Радена Вълканова и Юлиан Вергов. Актьорът се е почувствал зле и уведомил управата на храма на Мелпомена, че не е в кондиция да играе. Карамазов се е видял в чудо и не открива лек за заболяването си. Пробвал е какво ли не - от традиционната медицина, през плуване, до народни лечители. След като сподели за проблема с последователите си в своята вайбър общност, загрижени за здравето му фенове го затрупаха със заръки и съвети как да облекчи болежките си. Екранният д-р Карагьозов се сдоби с телефонния указател на най-известните чакръкчии и кинезитерапевти в цялата страна. Препоръчаха му и лечение в санаториума с минерална вода в село Баните. Последната му надежда обаче е бай Добри - лечител от сливенското село Селиминово. 70-годишният дядо цери пациенти, предимно болни от дископатия и шипове, чрез алтернативни методи като биоенергия. Заради дисковата херния, която се обострила заради претоварване, сценаристите на \"Откраднат живот\" пратили в принудителен отпуск Карамазов. Отсъствието му от седмия сезон, който ще премине под мотото \"Любовта лекува\", било наложително и заради участието на Владо в другия сериал на Евтим Милошев - \"Дяволското гърло\". Допреди дни не се знаеше кога Нова тв ще пусне в ефир криминалната драма, но датата вече е ясно - тя стартира на 28 февруари, два дни след началото на \"Откраднат живот\". За да не дотегне прекомерно Владо Карамазов на аудиторията, от Нова са настояли сценарият да претърпи такъв развой, че д-р Карагьозов временно да напусне болница \"Света Анастасия\". Поредицата \"Дяволското гърло\" обаче е доста по-кратка от медицинската сага и ще приключи само след 12 серии. Това е позволило сценаристите да се развихрят така, че д-р Карагьозов да се върне по спешност от Германия, за да спаси живота на своя син. Всичко това ще се случи към края на седмия сезон. Сподели:", "date": "2019.02.23", "title": "ДРАМА В ПИК И \"РЕТРО\": Дископатия изхвърли Карамазов от „Откраднат живот\" - чакръкчия от Сливен цери секссимвола"}
{"url": "https://pik.bg/%D0%BB%D0%B8%D0%BD%D0%B8%D1%8F-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%B4%D0%B0%D1%80%D0%B8%D1%8F-%D1%81%D0%B8%D0%BC%D0%B5%D0%BE%D0%BD%D0%BE%D0%B2%D0%B0-%D0%BF%D0%BE-%D1%81%D1%82%D1%8A%D0%BF%D0%BA%D0%B8%D1%82%D0%B5-%D0%BD%D0%B0-%D0%B4%D0%B6%D0%B5%D0%B9-%D0%BB%D0%BE---%D0%B5%D1%82%D0%BE-%D0%BA%D0%B0%D0%BA-%D1%81%D0%B2%D0%B0%D0%BB%D0%B8-1-news821594.html", "text": "Чаровната актриса от \"Откраднат живот\" Дария Симеонова се отдаде на холивудски процедури, за да изтрие напрежението от напрегнатото ежедневие. Тя бе забелязана неотдавна в столична клиника да освежава лицето си. Освен лицето си, Дария Симеонова не пренебрегва тялото, защото съвсем скоро трябва да е в перфектна форма за снимките на „Диви и щастливи”. „По време на бременността качих 12 килограма. Свалих ги за около 2 месеца. Сега се старая да се храня добре, пия много течности и не спирам да се движа. За съжаление обаче не мога да се откажа от сладкото! Тук добрите ми гени много ми помагат.“ Когато има повече свободно време Дария ходи на йога с бебето или пък тренира в аматьорския фитнес вкъщи. „Покрай грима за снимките и представленията в театъра се сдобих със суха и чувствителна кожа, така че много внимавам какво правя с лицето си. Сега кожата ми още повече има нужда от редовно почистване, хидратация и подхранване“, казва тя. Двадесетминутното чудо за лице и тяло дермалинфюжън е привлякло интереса й се е превърнало в любима терапия на множество дами от червения килим. За мигновената способност на тази технология да озарява тена открито говорят Дженифър Лопез и американските актриси близначки Мери-Кейт и Ашли Оулсен. Неинвазивната 3 в 1 технология светкавично регенерира и ремоделира кожата. По думите на д-р Анелия Николова тя едновременно ексфолира, почиства в дълбочина порите, вливайки в кожата специално разработени, обогатени с мощни антиоксиданти, витамини и ценни хранителни съставки серуми. Подходяща е за всеки тип кожа, без да е необходим възстановителен период. Освен това терапията може да се прилага без противопоказания от бременни жени и кърмачки. Същото потвърждава и актрисата Дария Симеонова: \"Въпреки, че мъжът ми много помага в грижите за Макс, домакинската работа в по-голямата си степен остава за мен. Това се отразява на ръцете ми и те са сухи и дехидратирани и технологията помага и те да получат грижата, която заслужават.“ – споделя Дария Симеонова. Сподели:", "date": "2019.02.23", "title": "ЛИНИЯ: Звездата от \"Откраднат живот\" Дария Симеонова по стъпките на Джей Ло - ето как свали 12 килограма за 2 месеца"}
{"url": "https://pik.bg/%D0%BA%D1%80%D0%B8%D1%81%D1%82%D0%B8%D0%BD-%D0%BF%D0%BE%D0%BA%D0%B0%D0%B7%D0%B0-%D0%BD%D0%B0%D0%B9-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%82%D0%B5-%D1%86%D0%B8%D1%86%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F---2-%D0%BF%D0%BE-1000-%D0%BA%D1%83%D0%B1%D0%B8%D0%BA%D0%B0-18-news821555.html", "text": "Кристин Каменова още не може да се нарадва на новата си придобивка – 2-те хиляди кубика силикон, които си натъпка в гърдите. Скандалната моделка залива последователите си с голи снимки, на които гордо пъчи огромните си бомби. „Много се харесвам, всяка сутрин първото нещо, което правя, е да застана пред огледалото, за да им се порадвам. Чувствам се нов човек“, споделя Кристин. Тя разкри, че операцията е преминала спокойно, не е усещала болка и след нея. Припомняме, че преди година тя се подложи за първи път на подобен тип интервенция, но тогава си инсталира двойно по-малко силикон. Припомняме, че силиконката нашумя преди две години, след като стана ясно, че е теглила кредит, за да си закупи нови цици и да отиде в Дубай, където да намери своя мъж-мечта. В Емирството тя имаше краткотрайна, но много бурна връзка с известен ММА боец, след което се прибра обратно в България. Кристин Каменова бе спрягана за гадже на бургаски баровец - крупен бизнесмен, чието име обаче ще запазим в тайна, защото си има семейство. По наша информация двамата вече нямат нищо общо, а Кристин има нов мъж до себе си. Точно той я е насърчил да си вземе новите доста по-големи гърди, а от няколко дни има честта да мачка \"най-известните цици в България\". Сподели:", "date": "2019.02.23", "title": "Кристин показа най-известните цици в България - 2 по 1000 кубика (18+)"}
{"url": "https://pik.bg/%D0%BC%D0%BE%D1%81%D1%82-%D1%89%D0%B5-%D1%81%D0%B2%D1%8A%D1%80%D0%B6%D0%B5-%D1%80%D0%B5%D0%B7%D0%BE%D0%B2%D0%BE-%D1%81-%D1%82%D1%83%D1%80%D1%81%D0%BA%D0%BE-%D1%81%D0%B5%D0%BB%D0%BE-news821463.html", "text": "По думите му мостът ще бъде построен върху река Мутлу дереси (Резовска река) и ще свърже село Бегендик от турска страна и село Резово от българска. В момента се работи върху проекта, уточни той. Резово и Бегендик са граничните селища между двете съседни страни, които са разделени от Резовска река. Българското село е най-югоизточната точка на Европейския съюз. С. Бегендик е основано от преселници от България и се намира в окръг Демиркьой. От отсрещната страна е Резово. Въпреки географската близост между двете селища между тях пряка връзка няма. “Започнахме работата по проекта за изграждане на мост на река Мутлу, която е границата между Турция и България. Отдаваме голямо значение на този проект и искаме да го реализираме в най-скоро време. Благодарение на него ще може да се отвори границата в този район и така ще се активизират връзките между Турция и България”, каза валията на заседание на ангажираните в проекта институции. Осман Билгин подчерта, че областната управа настоява и за нови сухопътни ГКПП от двете страни на моста. Искане за мост над река Резовска и ГКПП до село Резово е било обсъждано и в края на февруари 2013 г. в Царево при посещението на турска делегация от Къркларели. Тогава гости и домакини са се обединили около мнението, че това ще даде силен тласък на туризма в региона. Мост ще свърже най-северозападното село на Турция с най-югоизточното на България. Това заяви валията на Къркларели Осман Билгин. Сподели:", "date": "2019.02.23", "title": "Мост ще свърже Резово с турско село"}
{"url": "https://pik.bg/400-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B8-%D0%BC%D0%BD%D0%BE%D0%B3%D0%BE-%D0%B1%D0%BE%D0%B9%D0%BD%D0%B8-%D0%BC%D0%B0%D1%88%D0%B8%D0%BD%D0%B8-%D0%B8%D0%B4%D0%B2%D0%B0%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news821736.html", "text": "Съвместна българско-американска подготовка започва на учебен полигон \"Ново село\", съобщават от пресслужбата на Министерството на отбраната. В нея от българска страна ще участват сили и средства от Министерството на отбраната, структурите на пряко подчинение на министъра на отбраната и Българската армия. За целите на подготовката още от днес вече е започнало предислоциране на до 400 военнослужещи с необходимата екипировка, щатно въоръжение и бойни припаси от Въоръжените сили на САЩ в Европа, както и на бойни машини на пехотата M2A3 \"Брадли\", хеликоптери UH-60 Blackhawk и HH-60 Pave Hawk, самоходни минохвъргачки М1064, транспортна, спомагателна и ремонтна техника. В рамките на съвместната тренировка ще бъдат провеждани стрелби на учебен полигон „Ново село“ и тренировъчни полети на военните хеликоптери. Подготовката ще продължи до 19 октомври 2019-а, допълват от военното ведомство. Сподели:", "date": "2019.02.23", "title": "400 американски военни и много бойни машини идват в България"}
{"url": "https://pik.bg/%D1%80%D1%83%D1%81%D0%BA%D0%B8-%D0%BE%D0%BB%D0%B8%D0%B3%D0%B0%D1%80%D1%85-%D1%81%D1%82%D0%B0%D0%BD%D0%B0-%D1%88%D0%B5%D1%84-%D0%B2-%D0%BC%D0%BE%D0%BD%D0%B0%D0%BA%D0%BE-news821589.html", "text": "Руският бизнесмен Олег Петров зае поста вицепрезидент на френския футбол отбор Монако. Петров замени Вадим Василиев, който беше освободен заради незадоволителни резултати. \"С нетърпение чакам срещата с новите ми колеги. Съвместно ще работим да върнем Монако на победния път\". \"Предстои ни много работа, но отборът има огромен потенциал и аз съм оптимист за бъдещето\", заяви Олег Петров. Сподели:", "date": "2019.02.23", "title": "Руски олигарх стана шеф в Монако"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B8%D0%B7%D0%B1%D1%80%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%B4%D0%BD%D0%B5%D1%81-news821661.html", "text": "Може да се наложи да отидете на важна делова вечеря. Внимавайте да не се изложите с някоя обидна квалификация, която може да срине авторитета ви. Не разчитайте на късмета си, който няма да ви помогне да се избавите от притесненията си. Начинанията са нежелателни, особено ако са плод на внезапните ви хрумвания. Неприятна новина от финансово естество може да помрачи доброто ви настроение, но бързо ще намерите начин да разрешите проблема. Не давайте заем на ваши роднини, дори и ако държите да съхраните добрите си отношения с тях. Преценете дали имате достатъчно средства, за да се включите безболезнено в нови проекти. Налага се да завършите изостаналите задачи. Активността на работното място ви помага да приключите в срок задачите си. Блокирайте опитите да ви пречат и да ви отклонят от преките ви занимания. Ваши съседи искат да им дадете заем. Не го правете, ако не сте сигурни в коректността им или не сте финансово стабилни. Стабилизирайте позициите си, въпреки трудностите. Справете се с всичките си задължения, за да впечатлите колегите си. Не разваляйте отношенията си с ръководството като отправяте заядливи забележки. Рискувате да провалите намерението им да ви повишат и да ви натоварят с повече отговорности. Не ви съветвам да пътувате, дори и ако не сте на работното си място. По-добре е да се заемете с търсене на нови възможности за допълнителна работа. Прегледайте обявите за отдаване на офиси под наем. Днес може да намерите търсеното помещения на отлична цена. Склонни сте да допуснете в живота си хора, които не го заслужават. Инатът ви и желанието ви да докажете, че сте прави в преценката си, ще ви попречи да ги опознаете. Уви, много бързо ще се разочаровате. Спор с колегите и деловите ви партньори за пари може да доведе до личните ви загуби. Нежеланието да се съобразите с мнението на близките си също ви вреди. Ако пътувате и сте зад волана бъдете внимателни. Стабилизирайте позициите си на работното място, дори и да ви се струва трудно. Не се противопоставяйте на никого. При провеждане на делови разговори, които не сте могли да отложите, предизвикайте интереса на събеседника си със своята откровеност. Не бързайте да се скриете на работното си място, бягайки от семейни проблеми, които няма как да бъдат пренебрегнати. Застанете срещу проблема и го решете. Склонни сте да затънете в депресия, от която трудно ще излезете. Най-доброто лекарство е активното занимание със служебните ви задачи. Днес са необходими предпазливост и спокойствие в общуването с вашите делови партньори, от които зависи бизнеса ви. Ще си създадете проблеми с роднини, които искат заем. На работното място бъдете активни и не мърморете, ако ви поставят нови задачи. Не позволявайте да ви владеят чувствата. Не се съгласявайте да се заемете с отговорностите на колегите си, ако те отказват да бъдат коректни. Не сте им задължени и не трябва да проявявате наивност. Причината за трудностите, които може да избегнете при добро желание от ваша страна, се корени в желанието ви да предприемете прибързано необмислени начинания. Необходимо ви е уединение, за да насочите цялото си внимание към разрешаването на проблемите. Бъдете внимателни, ако сте зад волана, защото сте вглъбени в мисли за проявилите се неочаквани трудности. Не си мислете, че ако се оставите в ръцете на Съдбата, ще успеете да се справите без усилие и активна работа до обед. Не отказвайте да помислите върху направените ви делови предложения. Не давайте прибързан отговор, повлияни от емоцията и от съветите на ваши колеги. Не пътувайте! Не сте достатъчно инициативни и не гоните целите си така, както очакват от вас. Липсата на достатъчно търпение пречи да стабилизирате позициите си. Сподели:", "date": "2019.02.23", "title": "САМО В ПИК - ХОРОСКОПЪТ НА АЛЕНА: Ето какво избра Съдбата за всяка зодия днес"}
{"url": "https://pik.bg/%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BF%D1%87%D0%B5%D0%BB%D0%B0-%D0%B2-%D1%81%D0%B2%D0%B5%D1%82%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-news821450.html", "text": "Учени отново откриха в Индонезия екземпляри от най-голямата пчела в света, която не беше забелязвана от 1981 година насам, съобщава ДПА. Международен екип се натъкнал на насекомите Megachile Pluto, познати също и като гигантска пчела на Уолъс, на островите Молукас в северната част на Индонезия. Учените публикуваха снимки и видеоматериал на гнездо с пчела майка. Те не скриха задоволството си от факта, че видът не е изчезнал. Специалистите се надяват местните гори да са обитавани и от други пчелни семейства на този много рядък вид. Екипът от университета в Сидни и от университетите \"Сейнт Мери\" в Канада и \"Принстън\" в САЩ припомни, че женските пчели от Megachile Pluto достигат на дължина до 3,8 сантиметра, а размахът на крилата им е над 6 сантиметра. Търтеите са с по-скромни размери - 2,3 сантиметра. Тези насекоми бяха кръстени на името на британския учен Алфред Ръсел Уолъс, който формулира идеята за еволюция чрез естествен подбор преди Чарлз Дарвин. Уолъс описа вида за пръв път през 1858 година при изследване на индонезийския остров Бакан. Видът се смяташе за изчезнал, докато през 1981 г. американският ентомолог Адам Меснър не откри шест гнезда на остров Бакан. Оттогава тези гигантски пчели не бяха забелязвани. Сподели:", "date": "2019.02.23", "title": "Най-голямата пчела в света се завърна"}
{"url": "https://pik.bg/%D1%82%D1%80%D0%B5%D1%81%D0%BA%D0%B0-%D0%B7%D0%B0-%D0%BE%D1%81%D0%BA%D0%B0%D1%80%D0%B8-%D0%B2-%D1%85%D0%BE%D0%BB%D0%B8%D0%B2%D1%83%D0%B4-%D0%B2%D1%8A%D1%80%D0%B2%D0%B8-%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B0-%D0%B4%D0%B5%D0%BD%D0%BE%D0%BD%D0%BE%D1%89%D0%BD%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%B7%D0%B0-%D0%B1%D0%BB%D1%8F%D1%81%D0%BA%D0%B0%D0%B2%D0%BE%D1%82%D0%BE-%D1%81%D1%8A%D0%B1%D0%B8%D1%82%D0%B8%D0%B5-news821539.html", "text": "Бяло и пурпурно червено са цветовете, които ще бележат церемонията по връчването на най-големите награди в света на киното – „Оскар”-ите. Подготовката за бляскавото събитие, което ще се състои в Лос Анджелис в неделя, тече с пълна сила, и то денонощно. Червеният килим беше официално разпънат в сряда вечер по продължението на \"Хайлънд булевард\" – пред \"Долби тиътър\". Той покрива площ от 16 500 квадратни метра, струва близо 25 000 долара и отнема 900 часа на екип от 18 души да го разстелят. Церемонията ще струва общо 44 милиона долара, а 25-имата номинирани в топ категориите ще получат специални торби с подаръци на стойност 150 000 долара всяка. Най-дългоочакваното и бляскаво събитие във филмовите среди – връчването на наградите \"Оскар\" за 2019 г., ще бъде предавано директно по Кино Нова на 24 февруари 2019 г. след полунощ. Филмовият канал ще излъчва церемонията ексклузивно за България през следващите 3 години. Сподели:", "date": "2019.02.23", "title": "ТРЕСКА ЗА ОСКАРИ: В Холивуд върви невиждана денонощна подготовка за бляскавото събитие"}
{"url": "https://pik.bg/%D0%B7%D0%B8%D0%BC%D0%B0%D1%82%D0%B0-%D1%81%D0%B5-%D1%80%D0%B0%D0%B7%D0%B2%D0%B8%D1%85%D1%80%D1%8F-%D1%81%D0%BA%D0%BE%D0%B2%D0%B0%D0%B2%D0%B0%D1%82-%D0%BD%D0%B8-%D1%81%D1%82%D1%83%D0%B4-%D0%B8-%D1%81%D0%BD%D1%8F%D0%B3---%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%BB%D0%B5%D0%B4%D0%B5%D0%BD-%D0%B2%D1%8F%D1%82%D1%8A%D1%80-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%BA%D0%B0%D1%80%D1%82%D0%B0-news821697.html", "text": "Атмосферното налягане ще се повиши и ще е значително по-високо от средното за месеца, прогнозират за днешния 23 февруари от НИМХ. През нощта и през първата половина от деня днес, времето ще бъде облачно, ветровито и с валежи от сняг. Следобед от север валежите постепенно ще спират и облачността ще се разкъсва и намалява. Най-късно това ще се случи над Рило-Родопската област. Ще духа умерен до силен североизточен вятър и на много места в планинските райони ще има условия за виелици и образуване на навявания. Температурите значително ще се понижат и минималните ще са между минус 9° и минус 4°. Максималните температури ще са предимно между минус 4° и 1°, но заради вятъра усещането ще е за по-студено време. Жълт код за лошо време - снеговалежи и бурен вятър, е обявен за цялата страна. Над Черноморието ще бъде облачно, много ветровито и на места, главно по южното крайбрежие, ще превалява сняг. Максималните температури ще са между минус 1 и 2°. Температурата на морската вода е 7 - 8°. Вълнението на морето ще е 3-4 бала, по южното крайбрежие - временно до 5 бала. В планините ще бъде неподходящо за туризъм. Ще бъде предимно облачно, ветровито и с валежи от сняг. Привечер валежите ще спират. Мразовито време. Ще духа силен до бурен североизточен вятър. Максималната температура на височина 1200 метра ще е около минус 8°, на 2000 метра - около минус 14°. Сподели:", "date": "2019.02.23", "title": "ЗИМАТА СЕ РАЗВИХРЯ: Сковават ни студ и сняг - жълт код за леден вятър в цялата страна (КАРТА)"}
{"url": "https://pik.bg/%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BD%D0%B0-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BF%D0%BE%D0%B4-%D0%B2%D1%8A%D0%BF%D1%80%D0%BE%D1%81-%D0%B7%D0%B0-%D0%BC%D0%B0%D1%87%D0%B0-%D1%81-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news821565.html", "text": "Нападателят на Черно море Жоржиньо до последно ще бъде под въпрос за съботния мач с Лудогорец, съобщиха от варненския клуб. Бразилецът се контузи по време на двубоя със Славия и беше заменен принудително в 28-ата минута. Футболистът се готви на облекчен режим, но лекарският щаб на \"моряците\" прави всичко възможно той да е готов за игра още за срещата с раградчани. Същата е ситуацията и с бранителя Юго Кононго, който в компанията на Мехди Фенуш днес въртя обиколки на стадион \"Младост\". Сподели:", "date": "2019.02.23", "title": "Бразилски нападател на Черно море под въпрос за мача с Лудогорец"}
{"url": "https://pik.bg/%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8-%D0%B7%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B2-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news821465.html", "text": "Синдикатите излизат със свои предложения за работата на шофьорите в градския транспорт. Напрежението в сектора ескалира и през последните седмици стана ясно, че шофьорите в Столичния градски транспорт полагат извънреден труд в нарушение на Кодекса на труда. Служителите на транспорта караха с жълти жилетки в знак на протест. А преди ден те обявиха, че търпението им вече е изчерпано и поискаха увеличение на заплатите и промяна на условията на труд. Сподели:", "date": "2019.02.23", "title": "Синдикатите предлагат промени за работата на шофьорите в градския транспорт"}
{"url": "https://pik.bg/%D1%84%D1%83%D1%82%D0%B1%D0%BE%D0%BB-%D0%B8-%D1%81%D0%BF%D0%BE%D1%80%D1%82%D0%BD%D0%B8-%D0%BA%D0%BE%D0%BB%D0%B8-%D0%B7%D0%B0%D1%89%D0%BE-%D1%81%D0%B5%D0%B4%D0%B0%D0%BB%D0%BA%D0%B8%D1%82%D0%B5-%D0%BD%D0%B0-%D1%81%D0%BA%D0%B0%D0%BC%D0%B5%D0%B9%D0%BA%D0%B8%D1%82%D0%B5-%D1%81%D0%B0-%D1%82%D0%B0%D0%BA%D0%B8%D0%B2%D0%B0-news821538.html", "text": "Представете си празна скамейка на голям футболен отбор. Изглежда удобна, нали? И причината за това може би са тези огромни индивидуални седалки за всеки играч. Времето на дървените пейки отмина отдавна! Никой не би бил щастлив, ако трябва да се бута до свои съотборник и да се върти върху твърдата дъска. За това още през 90-те футболът се обръща за съдействие към... спортните автомобили. Меки седалки, които предоставят достатъчен комфорт, за да не мислиш за нищо друго, освен за реакциите си при шофиране. Такива произвежда германска компания, която днес не се ограничава само до клиенти на 4 гуми. \"Рекаро\" е първата фирма, която започва да си сътрудничи с футболните клубове. А първият отбор, който може комфортно да седи на меки индивидуални седалки е \"Кайзерслаутерн\". Германските \"червени дяволи\" решават да направят революционно нововъведени, след като треньорът Карл-Хайнц Фелдкамп се оплаква често от болки в гърба. През следващия сезон тимът печели шампионската титла на страната. Дали е чиста случайност или логично следствие от по-големия комфорт на скамейката, можем само да гадаем. Снимка: Tуитър Останалите футболни клубове решават да опитат същия метод и не след дълго \"Рекаро\" започва масово да произвежда седалки, които да бъдат монтирани на скамейките. И днес те не се различават много от тези за автомобили. Все още имат отвори, през които да мине предпазният колан, а по-големите късметлии сред футболистите се радват на система за затопляне. Снимка: Туитър Над 70 клуба по света използват услугите на германския производител. Сред тях са \"Манчестър Юнайтед\", \"Реал\" Мадрид и \"Борусия\" Дортмунд. Една такава седалка струва малко над 4000 евро, но предвид, че на нея седи играч за милиони, този малък лукс, който днес изглежда като нещо напълно нормално, е нищожен разход. Сподели:", "date": "2019.02.23", "title": "ФУТБОЛ И СПОРТНИ КОЛИ: Защо седалките на скамейките са такива?"}
{"url": "https://pik.bg/%D1%81%D0%BD%D0%B5%D0%B3%D0%BE%D0%BF%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5-%D0%B8-%D1%81%D0%BD%D0%B5%D0%B3%D0%BE%D0%BD%D0%B0%D0%B2%D1%8F%D0%B2%D0%B0%D0%BD%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BF%D1%8A%D1%82%D0%BD%D0%B8-%D0%B0%D1%80%D1%82%D0%B5%D1%80%D0%B8%D0%B8-%D0%BF%D1%80%D0%B5%D0%B7-%D0%B8%D0%B7%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%BD%D0%BE%D1%89-news821743.html", "text": "Снегопочистване и снегонавявания затвориха редица пътни артерии от републиканската пътна мрежа поетапно през изминалата нощ, съобщават от пресцентъра на Агенция „Пътна инфраструктура“, цитирани от „Фокус”. Със започване на снеговалежите от пътната агенция предупредиха за ограничение на движението на МПС над 12 тона в областите Видин, Монтана, Враца, Плевен, София и Ловеч поради ограничена видимост и снегопочистване. Водачите на МПС над 12 тона изчакваха на място по път I-1 Видин – София в района гр. Враца в двете посоки, както и по път I-3 Плевен – Русе в участъка от с. Телиш - с. Радомирци и в отсечката с. Славяново – пътен възел Гривица във двете посоки за всички МПС. Водачите изчакват на място. В сила беше ограничение на движението за водачите на тежкотоварни автомобили над 12 т в двете посоки и по АМ „Тракия“ София-Бургас. Снегонавявания и снегопочистване ограничиха преминаването и на всички МПС по II-81 Монтана - Лом от км 97 до км 145 в двете посоки, трафикът се пренасочваше по алтернативен маршрут по път II-114 Ружинци – Тополовец – Лом. Временно беше ограничено движението и в областите Видин – Монтана – Враца – Плевен – Ловеч , и по АМ „Хемус“ и път I-4 до гр.Ловеч и по път I-3 до гр. Плевен, във двете посоки, за всички МПС. Движението в тези участъци вече е възстановено. Към този час поради снегопочистване и снегонавявания остават в сила следните ограничения за тежкотоварни автомобили над 12т: •          по АМ „Струма“ от км 0 до км 20 и в двете посоки, •          по АМ „Тракия“ на територията на гр. София и област София в двете посоки. •          през проход „Превала“, където е ограничено и тегленето на ремаркета и полуремаркета Сподели:", "date": "2019.02.23", "title": "Снегопочистване и снегонавявания затвориха пътни артерии през изминалата нощ"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BB%D0%BE%D0%B2%D0%B5%D1%86%D1%8A%D1%82-%D0%BD%D0%B0-%D1%88%D0%BF%D0%B8%D0%BE%D0%BD%D0%B8-%D0%B1%D0%BE%D0%BD%D1%87%D0%BE-%D0%B0%D1%81%D0%B5%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D1%87%D0%B8%D1%8F-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B8%D0%B3%D1%80%D0%B0-%D0%B5-%D0%B2%D0%BA%D0%BB%D1%8E%D1%87%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B3-news821595.html", "text": "- Защо да не влезе в учебниците. Той е наистина талантлив писател. Но не и със \"Задочните репортажи за България\". Те са силно политизирани, имат поръчков характер и Георги Марков е трябвало да се съобрази с нивото, стила, езика и най-вече с антикомунистическата същност на примитивните предавания на радио \"Свободна Европа\". Някои ги определят като летопис на обстановката в България през първите 25 години от социалистическото й развитие, други ги наричат публицистични записки и автобиографични размисли, трети твърдят, че са нескопосани поръчкови есета, четвърти, че това не е литература, а пропаганда. Ивайла Вълкова, една от известните български журналистки в годините на социализма, ги намира за банални софийски клюки, които се знаят от всички в България, но никой не пише за тях. Петър Увалиев, най-изтъкнатият български естет и литературен критик в края на миналия век, казва, че \"Задочни репортажи“\"са \"голо, тенденциозно занаятчийство\", те са \"аргатско нещо\", \"чирашка работа\", \"така не се пише\", \"това е една вредна книга за България и за нас, българите\". Аз лично бих дал предпочитание на чудесната новела \"Жените на Варшава\", в която чрез съдбата на младия геолог и на овчаря, Марков ни довежда до размисъл за смисъла на живота, за това, дали животът ни е протекъл както трябва и дали сме вкусили от най-сладкото нещо в житието на хората – любовта. С удоволствие бих видял в учебника неговото есе \"Новогодишни фантазии\", написано във връзка с предстоящата 1974 г., в което той си желае промени и в двете системи в името на \"принципа на разума\" когато ще се наложи \"толерантността\" в отношенията между хората, в името на мира ще се спре военната надпревара и ще се ликвидира мизерията и бедността. - Абсолютно политически. Това е дело на псевдодемократите в България, които се опитват да превърнат Георги Марков в символ на антикомунизма. Репортажите са силно политизирани и са обслужвали определени интереси на определени кръгове, както по време на Студената война, така и след 1989 г. Рано или късно те ще отидат в забвението. Или както казва големият български поет Иван Динков: \"Репортажите му никога няма да станат българска класика, а само ще напомнят за един безцелно пропилян човешки живот\". - То и в закона е написано, че образованието не трябва да се политизира. Ще спрем, когато основната цел на обществото и на политическите партии в страната стане повишаването на благоденствието на народа и единственото, което ще ги интересува, е неговия икономически и духовен просперитет. - Ами като не е имало опозиционно и дисидентско движение по време на социализма и сегашните демократи са били едни от неговите апологети, трябва да се митологизира някой като дисидент. Антикомунистически сили в България видяха в случая \"Георги Марков\" удобен повод за използване в своята пропаганда срещу бившата социалистическа власт, срещу Тодор Живков и срещу Държавна сигурност. Дори изопачават неговия живот за постигането на техните нечисоплътни цели. В последния филм за Марков \"Чувство за непоносимост\" се казва, че той е участвал в нелегална антикомунистическа организация и е бил в следствения арест към Централния софийски затвор. Чел съм 47-те папки на неговото следствено дело – няма такова нещо. Тази лъжа се знае от участниците във филма и най-вече от неговите приятели от това време Стефан Цанев и Любомир Левчев, но нали им трябва герой-антикомунист... - Не само с Марков, но и със смъртта на Александър Литвиненко през 2006 г., отново в Англия. Само че при Марков поръчката идва лично от Тодор Живков, а при Литвиненко и Скрипал - от Путин. Сега да видим какво ще измислят за Гебрев. Всичко е толкова нескопосано, че имам чувството, че гледаме някаква пиеса на абсурда, в която играещите глупаци /или правещи се на такива/ се опитват да ни смъкнат на тяхното равнище. Между другото, историите с отравянето на Литвиненко и Скрипал и сега на Гебрев могат да се посочат като още едно доказателство за това, че България не е имала отношение към смъртта на Георги Марков, а това е една инсценировка на английските специални служби. - От край време английските политици разрешават вътрешните си проблеми чрез разпалване на шпионски истории. Мога да ви дам много примери, особено в отношенията им с Русия. Но е крайно време да сменят сценария на тези техни провокации, защото те се повтарят банално и стават смешни за мислещите хора. - Първо трябва категорично да кажем, че българите не сме посегнали на Марков. Такова е и мнението на тримата български следователи, приключили делото преди 5 години. Само един факт: набеденият негов физически убиец – агентът на ДС Гулино, за когото се написаха книги и направиха филми, по време на смъртта на Марков не е бил в Англия. Казвал съм ви го и ще го повторя - англичаните имат мотиви за неговото неутрализиране, защото са доловили промяната в идеите, възгледите и настроенията на Марков, защото са разбрали за връзката му с българските специални служби и най-вече, защото е предстояло неговото прехвърляне в радио \"Свободна Европа\" и евентуално завръщане в България, което не са искали да допуснат. Аз лично смятам, че английските специални служби са искали да инсценират покушение срещу Марков от страна на ДС, за да проведат антибългарска, антисоциалистическа пропагандна акция. Но не са отчели неговото недобро здравословно състояние и той не е издържал на \"веществото\", което са му вкарали в тялото. - Дължи се на много фактори. На първо място - на стабилната икономическа, политическа и духовна обстановка в страната и на повишения жизнен стандарт в сравнение с предишния режим. На влиянието на социалистическите идеи и вярата в \"светлото бъдеще\". На масовата подкрепа на политиката на БКП и на умението й да прониква, овладява и контролира всички сфери на обществения живот. На вярата, че съюзът с Русия е гаранция за успешното развитие на страната. И, трябва да признаем, на ДС, която своевременно реагираше на всяка опозиционна и дисидентска проява в страната и не допусна да се започне организирана опозиционна дейност срещу БКП. Е, може да кажем - и на манталитета на българския народ, на неговото прословуто търпение и смирение пред съдбата и разбирането, че проблемите на България са в силна зависимост от волята на великите държави. Сподели:", "date": "2019.02.23", "title": "САМО В ПИК! Ловецът на шпиони Бончо Асенов разкрива чия политически игра е включването на Георги Марков в учебниците и в какви афери замесват България чуждите служби"}
{"url": "https://pik.bg/%D1%81%D0%B8%D0%BB%D0%BD%D0%B8%D1%8F%D1%82-%D0%B2%D1%8F%D1%82%D1%8A%D1%80-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B8-%D0%BC%D0%BD%D0%BE%D0%B6%D0%B5%D1%81%D1%82%D0%B2%D0%BE-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B8-news821782.html", "text": "Няма бедстващи хора след силната буря, която се разви през изминалата нощ във Варна. Това заяви пред радио „Варна” дежурният оперативен в Община Варна, цитиран от „Конкурент”. На спешните телефони са постъпили сигнали за паднали електрически стълбове на бул.\"Република\" срещу търговския център и на ул. \"Лоза\" №16 в кв. \"Васил Левски\" във Варна. Веднага са били отстранени от екипи на електропреносното дружество и от пожарната, добави дежурният оперативен в Община Варна. През изминалата нощ е постъпил сигнал и за падащи предмети от новостроящ се обект в кв. \"Младост\". Няма информация за пострадали хора. Две строителни огради на обекти по пътя за квартал \"Виница\" също са паднали. Фирмите, ангажирани със снегопочистването опесъчават и лугират заледените участъци. Аспаруховият мост и пътищата в квартал \"Владислав Варненчик\" също се лугират. Сподели:", "date": "2019.02.23", "title": "Силният вятър във Варна причини множество инциденти"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B8%D0%BC%D0%BE%D0%B2-%D1%81-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%B0%D0%B3%D0%B0%D1%82%D0%B0-%D1%81-%D0%B1%D0%B5%D1%8A%D1%80-%D0%B3%D1%80%D0%B8%D0%BB%D1%81---%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%BF%D0%BE-%D0%BE%D1%86%D0%B5%D0%BB%D1%8F%D0%B2-news821763.html", "text": "Звезди на \"Дискавъри\" предизвикаха грандиозен скандал на българска територия, след като стана ясно, че са извършили тежки нарушения в защитена територия в парк „Рила”. Палене на огън, ловуване и дори плуване в едно от Седемте рилски езера. Майсторите по оцеляване Беър Грилс и Дерек Хъф обикаляха Рила, където докато оцелявали, нарушили редица забрани. Министърът на околната среда и водите Нено Димов коментира пред на Нова телевизия скандала. Той обобщи, че са издадени три акта, които са предадени на българското юридическо лице, подало заявлението за снимки, и в зависимост от това дали ще бъдат приети ще последва санкция. Тя е до 10 хил. лв. „Тези, които са излъчвали филма, няма как да познават законодателството на 190 държави – разясни министър Димов. - Това не е тяхна работа, така че към тях няма претенции и вероятно ще бъдат поканени физическите лица, които са извършили нарушението на закона, за да получат актове”. Според информацията от Национален парк „Рила” снимките са правени, когато снимачният екип не е бил придружаван от служители на парка. „Снимките са направени в нарушение на разрешението, което е дадено от парка”, обяви министърът, но добави, че въпреки това е разпоредена и вътрешна проверка. „Изненадан съм от реакцията на хората, които се обявиха в защита на екипа – каза още Нено Димов. - Само преди няколко месеца искаха санкция за децата, които играха хоро в едно от рилските езера. Сега казват, че се престараваме. Не е нормално да се третира различно българското и чуждото. Ако искаме да защитаваме интересите си, тябва да защитаваме националното”. Сподели:", "date": "2019.02.23", "title": "ГОРЕЩА ТЕМА: Министър Димов с нови подробности за сагата с Беър Грилс - експертът по оцеляване нарушил разпоредбите"}
{"url": "https://pik.bg/%D0%BF%D0%BE%D0%B2%D1%80%D0%B5%D0%B4%D0%B0-%D0%B2-%D0%BA%D0%BE%D0%BD%D1%82%D0%B0%D0%BA%D1%82%D0%BD%D0%B0%D1%82%D0%B0-%D0%BC%D1%80%D0%B5%D0%B6%D0%B0-%D0%BE%D0%B1%D1%8A%D1%80%D0%BA%D0%B0-%D1%80%D0%B0%D0%B7%D0%BF%D0%B8%D1%81%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D0%BE%D1%82-%D1%81%D0%BE%D1%84%D0%B8%D1%8F-%D0%BA%D1%8A%D0%BC-%D0%BC%D0%B5%D0%B7%D0%B4%D1%80%D0%B0-news821779.html", "text": "Повреда в контактната мрежа край Своге обърка графика на влаковете от София към Мездра, съобщава „Конкурент”. Аварията е била предизвикана от бурните ледени ветрове, които връхлетяха тази нощ Северозапада. От БДЖ уточняват, че правят всичко възможно да отстранят бързо повредата. Докато аварията бъде отстранена обаче, влаковете за Варна и Видин, както и тези, които се движат в обратната посока, започват да трупат сериозни закъснения. Сподели:", "date": "2019.02.23", "title": "Повреда в контактната мрежа обърка разписанието на влаковете от София към Мездра"}
{"url": "https://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B0-%D0%BD%D0%B0%D0%B9-%D1%85%D1%83%D0%B1%D0%B0%D0%B2%D0%B8%D1%82%D0%B5-%D0%B8-%D0%B5%D0%B2%D1%82%D0%B8%D0%BD%D0%B8-%D0%BA%D0%BD%D0%B8%D0%B3%D0%B8-news821552.html", "text": "Новото литературно бижу на столицата – книжарница „Милениум“, само за седмица се превърна в любимо срещи на сериозните библиофили. Малката книжарница на големите книги на „Шишман“ 18, зад опашката на Коня, ежедневно събира десетки почитателите на доброто четиво. Сред най-търсените хитове са премиерната стихосбирка на Недялко Йорданов „Сребърна любов“, която вече претърпя допечатка, смразяващият трилър „Игра за непознати“ (№1 в класацията на „Ню Йорк Таймс“ за миналата година), сензационното изследване за Левски „Факти и фикции“, „Премълчаваната история на САЩ“ на Оливър Стоун, „Речите, които промениха света“, „Китайска астрология“, „Чудесата на Ванга“, билковите рецепти на Петър Димков, Дънов, Слава Севрюкова, биографичната \"Цар Калоян\", \"Веган кухня\", поредицата \"История на войните\"... На „Шишман 18“ продаваме чудесни книги на най-разумната цена, с постоянни промоции. Тук можете да си вземете заглавията на по-изгодно от всякъде другаде“, поясняват от екипа на книжарницата. На 3 март десетки патриотични и исторически четива ще се предлагат с безпрецедентна 50-процентова отстъпка, в чест на националния празник на България. Тези дни книжарницата ще обяви и пълния списък с бестселърите от патриотичната промоция. Сподели:", "date": "2019.02.23", "title": "Ето къде са най-хубавите и евтини книги..."}
{"url": "https://pik.bg/%D0%B7%D0%B0%D1%89%D0%BE-%D1%81%D0%B2%D0%B5%D1%82%D0%B8%D1%8F-%D1%81%D0%B8%D0%BD%D0%BE%D0%B4-%D0%BE%D1%82%D0%BA%D0%B0%D0%B7%D0%B2%D0%B0-%D0%B4%D0%B0-%D0%BA%D0%B0%D0%BD%D0%BE%D0%BD%D0%B8%D0%B7%D0%B8%D1%80%D0%B0-%D0%BB%D0%B5%D0%B2%D1%81%D0%BA%D0%B8-%D0%B2%D0%B0%D1%88%D0%B8-%D1%81%D0%B2%D0%B5%D1%82%D0%B5%D0%B9%D1%88%D0%B5%D1%81%D1%82%D0%B2%D0%B0-%D0%B0%D0%BF%D0%BE%D1%81%D1%82%D0%BE%D0%BB%D0%B0-%D0%BD%D0%B5-%D0%B5-%D1%83%D0%B1%D0%B8%D0%BB-%D0%BD%D0%B8%D0%BA%D0%B0%D0%BA%D0%B2-news821780.html", "text": "Светият Синод за пореден път отряза всенародното щение Дякон Васил Левски да бъде обявен за светец. Аргументът на църквата всеки път е един и същ - Левски бил извършил убийство на дете, не е достоен за обожествяване. В агенция ПИК още през 2013 г. отправих призив за канонизиране на най-светлия национален символ, който отдавна битува със статута на икона в сърцата и домашната черква на българите. Време е да го признае и официалната. Към призива ми се присъединиха десетки обществени организации, партии, сред които и коалицията \"Обединени патриоти\". Апелът ни е в глас в пустиня. Инатът на отците е упорит и наглед абсурден. Вярно, мнозина от членовете на Светия Синод са някогашни агенти на комунистическата Държавна сигурност, но все пак са интелигентни, четящи хора и вероятно добре съзнават, че мантрата \"Левски е убил дете\" издиша по всички направления. Спорна, дискусионна е, най-малкото. Всъщност единственият който тръби за въпросното убийство, е куриерът на революционния комитет в село Видраре Вутьо Ветьов. Той свидетелства пред печалноизвестната тричленка на хаджи Иванчо Хаджипенчович, че двамата с Апостола нападнали къщата на ловешки търговец, за да я ограбят. Ратаят ги видял и се развикал. Тогава Левски се принудил да го убие. Важно е да се отбележи, че даже и да е така, не става дума за никакво \"дете\". Слугата Стойчо Гиргинов е млад мъж, на около 23-24 години. Това се признава от всички исторически извори. От друга страна, според римското право, един свидетел не е никакъв свидетел. Родоотстъпникът Иванчо Хаджипенчович обаче потъпква класическата максима и праща Дякона на бесилото. С аргумента си \"убийство на дете\" Светия Синод фактически се солидаризира с трибунала на Хаджипенчович и осъжда за втори път на смърт Васил Левски. А това, извинете, е истинска мерзост. Важно е да се припомни и че съществува писмо на Левски до Любен Каравелов, в което той чистосърдечно се разкайва за убийството на слугата. В същото време известни историци отдавна се съмняват в ангентичността на въпросния документ. В решенията на комисията \"Хаджипенчович\" писмото изобщо не е споменато, не е приложено като доказателство, при положение че съдиите са разполагали с целия архив и кореспондециите на Дякона, иззети от къщата на Любен Каравелов. Писмото се появява чак СЛЕД процеса. То идва сякаш навреме, за да \"заеме мястото\" на липсващия втори свидетел, и то под формата на самопризнание. Така страстите в Европа и на Балканите относно обективността на трибунала са успокоени. Според проф. Божидар Димитров писмото на Левски за убийството на ратая е фалшификация. Монтирал го е виртуозен фалшификатор на почерци, като прозрачната цел е била да се дискредитира посмъртно Апостола за целите на султанската пропаганда. Защо тогава с лека ръка синодалните старци тиражират версията, че Апостола на свободата ни е обикновен екзекутор на деца? И я ползват като основание да откажат канонизирането му? Не е ли време България да очисти името на своя герой, да се свърши веднъж завинаги с това грозно внушение за \"убитото дете\" (което, както вече пояснихме, не е никакво дете)? Вместо казионно да поднасяме венци и да държим кухи речи, бихме могли да направим нещо по-полезно за паметта на Левски. Например, да инициираме провеждането на нов процес, \"контра\" на Хаджипенчовия. Такива прецеденти съществуват в световната история. Контрапроцесът ще има и юридическа сила, ще се разгледат отново всички исторически сведения и източници, ще се прецени дали наистина клеймото над Апостола е основателно... Нека припомня на почитаемите членове на Синода и следното. Дякон Васил Левски, ваши светейшества, не се е занимавал с хореография или балетно дело. Бил е бунтовник, борил се е с цяла империя за свободата на отечеството си. Борбата му е била въоръжена, коствала е жертви. Нима други богопомазани персони от пантеона на светците, които тачим ежегодно, не са проливали кръв? Какво ще кажете за Свети Георги Победоносец? А за Свети Александър Невски, чието име носи патриаршеската катедрала? Примерите са безчет. Нежеланието на църквата ни да произведе най-безспорната българска личност в светец е обидно и необяснимо. Издава комплекси и гузна съвест, а може би е реверанс към комуноидно-русофилските страсти в определени прослойки на обществото. Сподели:", "date": "2019.02.23", "title": "Защо Светия Синод отказва да канонизира Левски. Ваши Светейшества, Апостола не е убил никакво дете..."}
{"url": "https://pik.bg/%D0%BA%D0%BE%D0%B7%D0%B5%D1%82%D0%BE-%D0%BC%D0%BB%D1%8F%D0%BA%D0%BE-%D1%81%D0%BF%D0%B0%D1%81%D1%8F%D0%B2%D0%B0-%D0%BE%D1%82-%D0%B4%D0%B8%D0%B0%D0%B1%D0%B5%D1%82-news821645.html", "text": "Козето мляко е изключително богато на полезни млечнокисели бактерии (от 65 до 99% според някои изследвания), като по този показател превъзхожда всички останали млечни продукти. Тези полезни бацили оказват благотворно влияние на човешкото здраве, тъй като възпрепятстват развитието на патогенни микроорганизми в стомашно-чревния тракт. Това се дължи на факта, че козата яде само най-младите листенца и клонки от растенията и дърветата, както и плодове и цветя. Лечебните качества на козето мляко и сирене са безспорно доказани. Те спомагат за по-бързото преодоляване на белодробни заболявания, укрепват имунната и нервната система, лекуват чувствителен стомах. Помагат още при артрит, ревматизъм, диабет, сърдечни и бъбречни проблеми. Наричат ги „естествен антибиотик“, защото са отлично профилактично средство срещу редица заболявания. Например консумацията на 100 г козе сирене на ден намалява с 12% риска от развитието на диабет тип 2. Особено са полезни при стомашни разстройства, анемия, загуба на зрение, диатеза. В Швейцария, преди откриването на стрептомицина, с козе мляко и сирене са лекували болни от туберкулоза, а също така и от анемия, рахит. За лечение на язва на стомаха и дванадесетопръстника всяка сутрин е полезно да се изпива на гладно по 1 чаша (200–250 мл) прясно козе мляко и още по една - час преди обяд и вечеря. При такъв режим за две години язвената болест изчезва безследно. При възпаление на задстомашната жлеза пък се използва козето кисело мляко. Сподели:", "date": "2019.02.23", "title": "Козето мляко спасява от диабет"}
{"url": "https://pik.bg/%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B7%D0%B0%D1%82%D0%B2%D0%B0%D1%80%D1%8F-%D1%87%D0%B0%D1%81%D1%82-%D0%BE%D1%82-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news821744.html", "text": "Венецуелското правителство нареди да бъде затворена частично границата с Колумбия само часове преди началото на подкрепяния от САЩ план да бъде доставена хуманитарна помощ въпреки възраженията на президента Николас Мадуро, предаде Асошиейтед прес, цитирана от БТА. В Туитър венецуелският вицепрезидент Делси Родригес съобщи, че правителството нарежда временно да бъдат затворени три гранична пункта в щата Тачира поради \"сериозните и незаконни заплахи\" срещу мира във Венецуела и венецуелския суверенитет, идващи от колумбийското правителство. Пограничният район е мястото, откъдето привържениците на опозиционния лидер Хуан Гуайдо искат да доставят няколко тона спешни доставки с храни и лекарства, докарани по въздух през последните дни в Колумбия от правителството на президента Тръмп. Сподели:", "date": "2019.02.23", "title": "Венецуела затваря част от границата с Колумбия"}
{"url": "https://pik.bg/%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%BD%D0%B0-%D1%82%D0%B5%D0%BB%D0%BA-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%B8%D0%BD%D0%B2%D0%B0%D0%BB%D0%B8%D0%B4-%D0%BE%D1%81%D1%82%D0%B0%D0%BD%D0%B0-%D1%81%D1%8A%D1%81-125-%D0%BF%D0%B5%D0%BD%D1%81%D0%B8%D1%8F-%D0%B4%D0%B0-%D0%BF%D1%80%D0%BE%D1%81%D1%8F-%D0%BB%D0%B8-%D0%BF%D0%B8%D1%82%D0%B0-%D0%B8%D0%BF%D0%BE%D0%B4%D1%8F%D0%BA%D0%BE%D0%BD-%D0%B8%D0%B2%D0%B0%D0%BD-%D0%BA%D0%B0-news821695.html", "text": "62-годишният църковен служител Иван Калев от Бургас бе отрязан от ТЕЛК с цели 30 процента заради новата наредба, съобщава \"Бургас Инфо\". Той е един от 30-те хиляди ощетени от сменената процедура по освидетелстване. Ето разказа на потърпевшия: \"През 2011 година паднах от стълба и си счупих и двата крака. Единият в подбедрицата, другия в областта на петата. Бяха ми направени операции и след 6 месеца проходих с бастун. Явих се на ТЕЛК и ми дадоха 33 процента инвалидност и се наложи да обжалвам в НЕЛК. Там получих 78 процента. В течение на времето започнаха да ми се рушат ставите и сега имам коксартроза на двете тазобедрени и гонартроза на двете колена. Заради застояването, или по други причини развих хронична венозна и артериална недостатъчност и беше се стигнало до опасност от ампутация на единия крак. За мой лош късмет получих и хипертония и ретинопатия и сега не виждам с едното си око. Степента на инвалидност стигна до 93 процента. Имах и варикозни рани на много места по тялото. Не можех да работя повече в църквата, тъй като нямаше как да коленича пред иконите, а после не можех да се изправя. Единственият ми доход беше пенсията от 264 лева. Тези дни отидох на ТЕЛК и по новите правила ме освидетелстваха само за основното заболяване, което решиха, че е хронична венозна и артериална недостатъчност. Останалите нямали значение. Не зная как нямат значение, след като не виждам, куцам и изпитвам силни болки. Получих 65 процента инвалидност, което означава намаляне на пенсията ми с над 80 лева. В момента обжалвам в НЕЛК и получавам социална пенсия 125 лева и 58 стотинки. Нито мога да живея с тях, даже не мога и да съществувам. Не мога и да работя. Какво да правим ние, болните? Да умираме ли\", пита Калев. Сподели:", "date": "2019.02.23", "title": "ПРИСЪДАТА НА ТЕЛК: Бургаски инвалид остана със 125 пенсия. Да прося ли, пита иподякон Иван Калев"}
{"url": "https://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D0%B8%D1%82%D0%B5-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%BD%D0%B0-%D0%BE%D0%B1%D1%89%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-news821749.html", "text": "Адвокатите се събират на Общо събрание, съобщава Нова телевизия. Очакват се да дискутират новите текстове в Закона за мерките срещу прането на пари, които ги задължават да дават сведения на ДАНС за своите клиенти. През последната седмица защитници протестираха срещу промените с аргумента, че адвокатите не са доносници. Част от гилдията говори дори за национална стачка на адвокатите. Сподели:", "date": "2019.02.23", "title": "Адвокатите се събират на Общо събрание"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%81%D0%B8%D0%B3%D1%83%D1%80%D0%B8-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D0%BF%D1%80%D0%BE%D0%B5%D0%BA%D1%82%D0%B8-%D0%B2-%D0%BE%D0%B1%D1%89%D0%B8%D0%BD%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news821828.html", "text": "Благодарение на усилията си правителството осигури допълнителни средства за реализирането на проекти в редица от българските общини, една от които е Струмяни. Това каза председателят на ПГ на ГЕРБ и зам.-председател партията Цветан Цветанов по време на среща със симпатизанти на партията в Струмяни. „Надяваме се, че това ще покаже на жителите на Струмяни, че ние не делим общините на наши и ваши. За нас е важно да се подпомагат всички проекти, които са в полза на гражданите\", заяви Цветан Цветанов. Той добави, че Община Струмяни има ѝ възможността да реализира проекти, които могат да бъдат финансирани по европейските фондове и Програмата за трансгранично сътрудничество. В Струмяни Цветан Цветанов обсъди с членове и симпатизанти на партията и актуални теми от политическия живот в страната и предстоящите избори за Европейският парламент и местната власт. Според него изборите през май ще се проведат във време, което само по себе си ще бъде предизвикателство, тъй като ще има три почивни дни. „Трябва да постигнем висок резултат на европейските избори, които ще са генерална репетиция за местните избори, които са също много важни, тъй като победата и на тях ще ни гарантира успешно довършване на управленския мандат. Това е важно, защото имаме нужда България да продължава да е стабилна\", добави Цветанов. „Смятам, че в БСП тепърва ще има процеси, които ще доведат до напрежение, но за нас най-важното е структурите ни да са силни\", подчерта още Цветан Цветанов. Той отбеляза, че в политиката най-важното нещо е да се гарантират реалните резултати за хората. В рамките на срещата бяха поставени много въпроси от страна на членовете и симпатизантите на партията, които най-вече бяха свързани с повишението на цената на водата в Струмяни. Цветанов заяви, че е наясно с това, че проблемът е сериозен, както за общината, така и за Разлог. Той заяви, че един от основните проблеми в тази връзка е липсата на консолидация на Асоциацията по ВиК заради отказа на Община Кресна да се включи в нея. Заедно с Цветан Цветанов в Струмяни са народният представител и областен координатор на ГЕРБ – Благоевград, Даниела Савеклиева, както и депутатите Стефан Апостолов, Александър Мацурев, д-р Емил Тончев и областният управител на Благоевград, който е и общински председател на ГЕРБ-Благоевград, Бисер Михайлов. Сподели:", "date": "2019.02.23", "title": "Цветан Цветанов: Правителството осигури допълнителни средства за проекти в общините (СНИМКИ)"}
{"url": "https://pik.bg/%D0%B1%D1%80%D0%BE%D0%B5%D0%BD%D0%B8-%D1%87%D0%B0%D1%81%D0%BE%D0%B2%D0%B5-%D0%B4%D0%BE-%D0%BF%D1%8A%D1%80%D0%B2%D0%BE%D1%82%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B1%D0%BE%D0%B9%D0%BD%D0%B0-%D0%B3%D0%B0%D0%BB%D0%B0-%D0%B2%D0%B5%D1%87%D0%B5%D1%80-s%D0%B5nshi-news821789.html", "text": "Извънредни обстоятелства наложиха промени в последния момент в програмата на бойната професионална гала по кикбокс , която ще се проведе днес от 19:30 часа в Двореца на културата и спорта във Варна. Болест спря Йордан Янков-Руснака по пътя му към Европейската титла на WAKО PRO, стана ясно снощи по време на пресконференцията и кантара преди гала вечерта. Двубоят обаче не отпада и за пояса срещу от Македония ще се бие , който буквално за часове се присъедини към галата. Срещите остават 11, като 10 от тях са по правилата на К-1. Осем по регламент 3 рунда по 3 минути, а за титлата с в пет рунда по 3 минути. „ “, категоричен беше . Той е многократен национален шампион, златен и сребърен медалист от Световното първенство по кикбокс на WAKO PRO и бронзов медалист от Европейските първенства на WAKO. Като професионален състезател има общо 24 победи и 9 загуби. Съперникът му – македонецът, Бобан Илиоски е носител на множество отличия по кикбокс от международния календар. Бил е и шампион на Македония. Другият голям двубой тази вечер ще бъде за . За нея на ринга ще се бият . Това е вторият път, в който двамата се изправят един срещу друг. По време на пресконференцията сърбинът бе категоричен, че първият път, когато се е бил с Корунчев, е бил по-неопитен, но сега бил много по-подготвен и на SENSHI неговата ръка ще бъде вдигната след края на битката. „ “, коментира и по време на пресконференцията. Тя се проведе заедно с претеглянията нa бойците. Всички от тях преминаха успешно кантара и ще покажат най-доброто от себе си на ринга днес. Първата среща, с която ще се открие , ще бъде между европейския шампион по киокушин и носител на редица медали по киокушин и многократен шампион по бокс . Двамата ще се бият по правилника на KWU Intеrnational Profesional League – фул контакт киокушин, с удари в главата, в 3 рунда от по 2 минути. Срещата им допълва програмата на първото издание на SENSHI, след като миналата седмица стана ясно че единствената битка по муай тай между гръка Атанасиус Кукуфикис и българина Антон Петров пропадна заради тежка контузия на Петров. ще изправи един срещу друг на ринга от Румъния. Заносиев е част от - най-реномираната школа в северната ни съседка. Двамата ще се изправят в категория до 68 килограма. Димитър Пенчев е един от най-обичаните кикбокс бойци в България заради своя атрактивен начин на игра. Многократен шампион на страната ни, медалист от редица международни състезания и треньор в СК „Скорпион“ Плевен. Капитанът на националния отбор по кикбокс на България , а - любимецът на варненската публика и един от най-изявените млади състезатели, ще се бие с . Носителят на десетки титли и медали от различни бойни спортове от Македония в категория до 81 килограма. При най-леките - 63.500 кг., на ринга един срещу друг ще се изправят . Огнян Мирчев е сред най-добрите млади бойци на България - сребърен медалист от Световното първенство за юноши, бронзов от Европейското първенство за юноши, двукратен балкански шампион, носител на 4 световни купи (3 за юноши и 1 за мъже), 9-кратен републикански шампион. Има две срещи на професионалния ринг. По време на професионалната гала вечер битки помежду си ще имат и едни от най-добрите български кикбоксьори. Първата българска битка по кикбокс ще бъде между . Двамата ще се състезават в категория до 77 килограма. Двубоят не просто ще противопостави двама българи един срещу друг, но в него се крие и голям залог, защото и двамата състезатели са от Варна и ще се борят за купата пред своята публика. Вторият български двубой ще бъде между . Двамата ще излязат в среща в категория до 65 килограма. Първенец от държавни и републикански първенства по муай тай и златен медалист от Балканско по кикбокс, Константин Михайлов е състезател на спортен клуб \"PRIDE AND GLORY\" от Нова Загора. Неговият опонент от Стара Загора - Севдалин Славов от Martial animals, е неколкократен Европейски шампион по муай тай и шампион на България по К1. Балканският шампион по кикбокс и са третата българска двойка, която ще се бие на 23 февруари на бойната гала вечер по кикбокс във Варна. . Освен напрегнати двубои, организаторите са се погрижили да поднесат и зрелищно шоу на публиката. Билетите за бойния спектакъл струват 10 лв. могат да се купят от или от касите на залата. Предраг Мияйловица 62,3 кг. – Огнян Мирчев 63,5 кг. Костадин Михайлов 65 кг. – Севдалин Славов – 64.8 кг. Николай Йоргов 80.5 кг. – Митко Ашкилов 81.5 кг. Доброслав Радев 72.3 кг. – Теодор Христов 72.3 кг. Димитър Пенчев 67.8 кг. – Сергей Заносиев 67.9 кг. Алин Кимпан 74.8 кг. – Атанас Божилов 74.8 кг. Иван Тимков 74.6 кг. – Богдан Шумаров 74.8 кг. Радослав Костов 76.7 кг. – Едуард Алексанян 77.0 кг. Любо Ялови 81.4 кг. – Бобан Миловски 81.00 кг. Християн Корунчев 77.7 кг. – Никола Тодорович 77.8 кг. Сподели:", "date": "2019.02.23", "title": "Броени часове до първото издание на професионалната бойна гала вечер SЕNSHI"}
{"url": "https://pik.bg/%D0%BD%D0%B5-%D0%BA%D1%83%D0%BF%D1%83%D0%B2%D0%B0%D0%B9%D1%82%D0%B5-%D1%81%D0%B8%D1%80%D0%B5%D0%BD%D0%B5-%D0%BF%D0%BE%D0%B4-8-%D0%BB%D0%B2-%D0%BA%D0%B8%D0%BB%D0%BE%D1%82%D0%BE-news821643.html", "text": "От края на януари всички търговски вериги са длъжни да разграничат ясно на щандовете си имитациите на сирене, кашкавал и мляко. На тяхната опаковка трябва да бъде отбелязано „имитиращ продукт” , а продажбата на сирене в насипно състояние вече не е позволена. Макар че невинаги цената е гаранция за качество, потребителите са категорични, че сирене под 7,50-8 лв. за килограм почти не става за ядене. Производители на млечни продукти пък казват, че 8,64 лв. трябва да струва минимум килограм, за да е сигурно, че се касае за продукт, направен от мляко, и че са спазени всички изисквания за производството му. Сподели:", "date": "2019.02.23", "title": "Не купувайте сирене под 8 лв. килото"}
{"url": "https://pik.bg/%D1%82%D0%B8%D1%80-%D1%81-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D0%BD%D0%B5%D0%B6%D0%BD%D0%B0%D1%82%D0%B0-%D0%B2%D0%B8%D0%B5%D0%BB%D0%B8%D1%86%D0%B0-news821823.html", "text": "Заради снежна виелица тир се е обърнал на магистрала „Егнатия” в участъка между Ксанти и Комотини близо до тол пунктовете, съобщава Би Ти Ви. Двама българи са извадени от тежкотоварния автомобил от гръцки полицаи. Шофьорът е закаран в болница заради травма на главата, пише гръцкото онлайн издание \"Ксантинюз\". Камионът е със солунска регистрация. Сподели:", "date": "2019.02.23", "title": "Тир с двама българи се обърна на магистрала в Гърция заради снежната виелица"}
{"url": "https://pik.bg/%D0%BA%D1%80%D0%B0%D0%B4%D0%B5%D1%86-%D0%B7%D0%B0%D0%B4%D0%B8%D0%B3%D0%BD%D0%B0-%D0%BD%D0%B0%D0%B4-2-000-%D0%BB%D0%B2-%D0%B8-%D0%B7%D0%BB%D0%B0%D1%82%D0%BD%D0%B8-%D0%BD%D0%B0%D0%BA%D0%B8%D1%82%D0%B8-%D0%BE%D1%82-%D1%87%D0%B0%D1%81%D1%82%D0%B5%D0%BD-%D0%B4%D0%BE%D0%BC-%D0%B2-%D1%81%D0%B5%D0%BB%D0%BE-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news821783.html", "text": "Крадец задигна над 2 000 лв. и златни накити от частен дом в село Търнак, Врачанско, съобщава ”Конкурент”. Според информацията, на 22 февруари (петък) в 21:30 часа в РУ – Бяла Слатина е получен сигнал от жителка на селото за извършена кражба от нейния дом. При извършения оглед полицаите са установили, че за времето от 20 феврвуари до 21:00 часа на 22 февруари неизвестен извършител е проникнал през незаключена входна врата в дома на ограбената жена. Крадецът отмъкнал метална кутия съдържаща 1 400 лв., 500 евро и 20 гр. златни накити, допълниха от МВР – Враца. Започнато е досъдебно производство. Сподели:", "date": "2019.02.23", "title": "Крадец задигна над 2 000 лв. и златни накити от частен дом в село във Врачанско"}
{"url": "https://pik.bg/%D0%B1%D0%B8%D0%B7%D0%BD%D0%B5%D1%81-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D0%BD%D0%B5%D0%B2-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%BA%D0%B8%D0%BB%D0%B8%D1%8F%D1%82%D0%B0-%D0%B2-%D0%BE%D1%84%D0%B8%D1%81-%D0%BF%D1%80%D0%BE%D0%B4%D0%B0%D0%B2%D0%B0-%D0%B8%D0%BC%D0%BE%D1%82%D0%B8-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news821557.html", "text": "Николай Банев е превърна килията си в офис, като разпродава оттам имотите си по морето, съобщава столичен седмичник. Без особен шум олигархът се е разделил със земята си в местността Иракли. Сделката е извършена от синдик, като юридчески валидната дата е 30 септември миналата година. Този имот Банев придобива преди години с намерението да вдигне върху него помпозен голф-комплекс. Първоначалният проект е за разгърната площ от 1500 дка. Новоизпеченият капиталист обаче въобще не обича да плаща, затова идеята се разсъхва. Преди да се стигне до тази развръзка, служителите на Банев ударно изкупуват от местните жители нивите и лозята им до плажа. Великият приватизатор обаче решава, че инвестицията е прекалено скъпа. „Купувахме земята буквално за жълти стотинки. Да кажем, за по лев квадратния метър, което е 3-4 пъти по-ниско от пазарната цена, но за Банев това беше непоносима скъпотия“, припомнят запознати със сагата. Господинът бил склонен на сделка по-охотно, ако квадратът бил от порядъка на 40-50 ст. Повече не му се откъсвало от сърцето за „балъците“, както ги наричал. В крайна сметка вместо 1500 дка били купени само 400. Голф-център така и не бил построен, но собствеността влязла като апортна вноска в „Полимери инвест“. Когато се създава тази дъщерна фирма на „Полимери“, тя поглъща всичко свободно в този момент от империята на Баневи. Това са земи, сгради, производствени мощности. Целта е компанията да има голям капитал, за да се вземе заем за строителството на завод за хлор и натриева основа. Трансформацията е за 25 млн. лева, които изчезват безследно през „Полимери инвест“. Прокламираната от г-жа Банева инвестиция за 100 млн. евро така и не се случва. Няма го производството за 60 000 тона хлор и 67 000 тона сода каустик. Напротив, машините и съоръженията са нарязани за скрап. През 2014 г. фамилията прави опит да обяви „Полимери инвест“ в несъстоятелност. Разчитат на помощ от скандално известната съдийка Румяна Ченалова. Тя приема, че дружеството дължи 40 мрн. Евро по договор за заем на офшорката „Хънтли Оуварсийз Трейдинг Корпурейшън“ от Панама. Милионите уж били постъпили по сметки на дружеството. Ченалова е трябвало да назначи и синдик, но заверата не става. Но пък делата на Баневи при т.нар. „случайно разпределение“ винаги се оказват на нейното бюро. Дали пък защото не се познава с фамилията от времето, когато е юрист в Стара Загора – родният град на Банева?! Така делата се бавят в продължение на 80, 90, дори 224 дни. Врътките през Ченалова са осуетени от синдик Иван Балабанов. Така се стига и до продажбата на имота в Иракли. Новият собственик е софийска фирма с представител Добрин Иванов. Платени са 1,8 млн. лева, но компанията не може да влезе във владение. Докато служителите чакат заплатите си, Банев не само не се издължава към НАП, а дори от килията си обжалва постановлението за възлагане на имотите на купувача. Така килията му се превръща в своеобразен офис, пред вратата на която чака опашка от адвокати. За да вървят по-гладко деловите срещи, само дето няма секретарка. Затова пък Банев има страница във фейсбук, която се поддържа от правно грамотно лице. Говори се, че хонорарите са обслужващите делата на Баневи не падат под 3000 лева месечно. Сподели:", "date": "2019.02.23", "title": "БИЗНЕС ЗАД РЕШЕТКИТЕ: Николай Банев превърна килията в офис, продава имоти по морето"}
{"url": "https://pik.bg/%D0%B5%D1%81%D1%82%D0%BE%D0%BD%D1%86%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%BA%D1%83%D1%87%D0%B5-%D1%82%D0%BE-%D1%81%D0%B5-%D0%BE%D0%BA%D0%B0%D0%B7%D0%B0-%D0%B2%D1%8A%D0%BB%D0%BA-news821750.html", "text": "Група мъже спасиха куче, попаднало в почти замръзнала река в Словения. Добросърдечните хора видели изпадналото в беда животно и се втурнали да разчистват леда около него. След като го извадили от водата, го закарали на ветеринар. Там обаче, с изненада научили, че са спасили не куче, а вълк. Премръзналото животно било изпаднало в хипотермия, което обяснява и спокойствието му по време на спасителната акция. След като бил прегледан и стабилизиран, вълкът бил пуснат на свобода. Сподели:", "date": "2019.02.23", "title": "Естонци спасиха куче, то се оказа вълк"}
{"url": "https://pik.bg/%D0%BC%D1%8A%D1%80%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4%D0%B8-%D0%BB%D0%B5%D0%B2%D1%81%D0%BA%D0%B8---%D1%86%D1%81%D0%BA%D0%B0-news821776.html", "text": "Станимир Стоилов коментира предстоящия сблъсък между Левски и ЦСКА, който е утре, 24 февруари, на националния стадион \"Васил Левски\". Ето какво заяви Мъри пред \"Тема Спорт\": \"Винаги очаквам Левски да победи и сега надеждите ми не са по-различни. От дербито с успех излиза отборът, който успее да се съсредоточи и организира по-добре в хода на мача. Но моите очаквания са това да е Левски\", коментира Стоилов. \"И в двата клуба се случиха треньорски промени. Те станаха в движение и при всички положения ще е необходимо време, за да се види истинското лице на отборите. И Любо Пенев, и Георги Дерменджиев са доказани имена в България, но не можем да им даваме оценки само след два мача. На толкова ранен етап е излишно. Сега е по-важно Левски да вземе дербито. После ще видим какво ще се случи. Аз лично смятам, че Левски има спортно-техническо предимство. Изглежда ми по-организираният отбор, но в по-подробни анализи не бих искал да влизам\", добавя Мъри. Сподели:", "date": "2019.02.23", "title": "Мъри Стоилов с горещ коментар преди Левски - ЦСКА"}
{"url": "https://pik.bg/%D1%80%D1%83%D1%81%D0%B8%D1%8F-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BA%D0%BE%D1%81%D0%BE%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D1%8A%D0%BE%D1%82%D0%B2%D0%B5%D1%82%D1%81%D1%82%D0%B2%D0%B0-%D0%BD%D0%B0-%D1%81%D1%80%D1%8A%D0%B1%D1%81%D0%BA%D0%BE%D1%82%D0%BE-%D0%B7%D0%B0%D0%BA%D0%BE%D0%BD%D0%BE%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news821800.html", "text": "Решението за Косово трябва да съответства на сръбското законодателство, заяви официалният представител на руското външно министерство Мария Захарова, цитирана от руската агенция EA Daily и \"Фокус\" Позицията на Москва по уреждането на косовския въпрос се отличава не само с постоянство, но и с логика. Това заяви говорителката на руското външно министерство Мария Захарова на брифинг в Москва на 22 февруари, в отговор на въпроса на кореспондента на EADaily дали Русия ще подкрепи \"разграничаването\" с Косово, ако бъде сключено такова споразумение между Белград и Прищина, и дали ще промени отношението си към Резолюция 1244 на Съвета за сигурност на ООН, която е настоящият документ, уреждащ статута на Косово. “Въпросът за това как ще бъде решен този въпрос е преди всичко въпросът дали решението отговаря на интересите на сръбския народ. Разбира се, това решение трябва да се основава на международната правна рамка и да се съобразява със законите, които водят Сърбия във вътрешното й право ”, каза Захарова. Според нея, от една страна, тази позиция е многокомпонентна, а от друга - дава ясен и недвусмислен подход към решаването на този въпрос. Както съобщава EADaily, по-рано сръбският външен министър Ивица Дачич заяви, че необходимостта от разграничаването с Косово е официалната позиция на Белград в диалога с Прищина. По-късно той поясни, че по-правилно би било да се нарече не официалната позиция на Сърбия, а \"идеята за държавни фумкционери\" в процеса на намиране на компромисно решение с Прищина. В същото време Дачич признава възможността за постигане на споразумения с Косово извън рамката на Резолюция 1244. „Да, ще се споразумеем в рамките на Резолюция 1244. Ако не сме в състояние, нека се опитаме да постигнем някакво споразумение“, каза Дачич по държавната телевизия. Сподели:", "date": "2019.02.23", "title": "Русия: Решението за Косово трябва да съответства на сръбското законодателство"}
{"url": "https://pik.bg/%D1%82%D0%B5%D1%81%D1%82-%D1%81-%D0%BB%D0%B8%D1%86%D0%B5%D0%B2%D0%B8-%D0%BE%D0%BF%D0%BE%D1%80%D0%B8-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%B7%D0%B4%D1%80%D0%B0%D0%B2%D0%BD%D0%BE%D1%82%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BD%D0%B0-%D1%81%D1%8A%D1%80%D1%86%D0%B5%D1%82%D0%BE-%D0%BF%D1%80%D0%B8-%D0%BC%D1%8A%D0%B6%D0%B5%D1%82%D0%B5-news821816.html", "text": "Прост тест с правене на лицеви опори може с голяма точност да определи здравното състояние на сърцето при мъжете, съобщава вестник \"Мирър\", цитиран от БТА и Нова телевизия. Според проучване, проведено от екипа на д-р Джъстин Янг от Харвардския университет мъжете, които са в състояние да направят последователни 40 лицеви опори, са с 96 процента по-малък риск от болест на сърцето, в сравнение с тези, които стигат само до 10. Тази информация може да бъде много полезна за личните лекари, изтъква изданието. Тестът с 40-те лицеви опори е много точен и може да замени традиционните изследвания, правени върху бягаща пътека. Харвардският екип провел изследвания с 1 104 действащи пожарникари на възраст между 21 и 66 години в продължение на десет години. Участниците в тестовете, които можели да направят 40 лицеви опори без прекъсване, показали много по-малък риск от коронарни заболявания. При тези с по-малки възможности бързо бил откриван риск от инфаркт. Сподели:", "date": "2019.02.23", "title": "Тест с лицеви опори разкрива здравното състояние на сърцето при мъжете"}
{"url": "https://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8-%D0%B1%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D0%BB-%D0%B2%D1%82%D0%BE%D1%80%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news821802.html", "text": "Британският опозиционен лидер Джереми Корбин каза, че ако партията му дойде на власт, той ще предоговори споразумението с ЕС за Брекзит и може да организира нов референдум, съобщава „Ройтерс”, цитирана от БТА и Нова телевизия. Британският парламент е в задънена улица по въпроса с излизането на страната от ЕС, след като миналия месец категорично отхвърли плана на премиера Тереза Мей. При това положение има няколко възможности, включително излизане без сделка или втори референдум. Попитан дали би провел референдум по каквато и да е сделка, или по сделка, която той договори, лидерът на лейбъристите каза вчера за телевизия „Скай нюз”, че партията би поискала мнението на обществото. Помолен да уточни, дали обмисля организиране на нов референдум, Корбин отговори: \"Точно това обсъждаме сега в партията\". Тази седмица девет лейбъристки депутати излязоха от партията заради отношението й към Брекзит и антисемитските настроения в нея, припомни агенцията. Сподели:", "date": "2019.02.23", "title": "Лидерът на британските лейбъристи би подкрепил втори референдум за Брекзит"}
{"url": "https://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B7%D0%BB%D0%BE%D0%B2%D0%B5%D1%89%D0%B0-%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%81-%D1%87%D0%BE%D0%B2%D0%B5%D1%88%D0%BA%D0%B8-%D0%BA%D0%BE%D1%81%D1%82%D0%B8-%D0%B8-%D1%87%D0%B5%D1%80%D0%B5%D0%BF-%D0%BD%D0%B0-%D0%B1%D0%B5%D0%B6%D0%B0%D0%BD%D0%B5%D1%86-news821853.html", "text": "Разгадана е мистерия с човешки череп и кост, открити в гората край село Писменово в община Приморско. На 8 февруари ловна дружинка се натъкна на останки, докато търсеше изчезналия Костадин Йонев. От него вече 14-ти ден няма следа. Мистерията около зловещата находка в гората на Писменово обаче е разгадана. Черепът е на бежанец. Мъжът е афганистанец и за последно, когато говорил с родителите си, им изпратил информация за това къде  се намира, а именно гората на Писменово. Оттогава хората не са се чували със сина си. „Това се е случило преди две години, тогава имаше големи студове и мъжът е починал от измръзване”, заявиха запознати, цитирани от Novini.bg. Останките на бежанеца са оглозгани от диви животни. От човека  е останал само черепът и парче кост. Сподели:", "date": "2019.02.23", "title": "ШОК И УЖАС: Разкриха зловеща мистерия с човешки кости и череп на бежанец"}
{"url": "https://pik.bg/%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-news821781.html", "text": "Нападателят на Левски Валери Божинов ще бъде извън игра за повече от месец, информира \"Топспорт\". Звездата на \"сините\" получи контузия в глезена в края на мача с Витоша (Бистрица) и напусна принудително. В петък голаджията е минал ядрено-магнитен резонанс, а резултатите от него не са никак добри. Считаше се, че Валери ще е под въпрос за дербито с ЦСКА в неделя, но той няма да е на разположение на Георги Дерменджиев поне в следващия месец, допълват от спортното издание. В следващите дни Божинов ще започне възстановителни процедури с доктора на \"сините\" Мариян Добрев, който ще се опита да го върне на терена възможно най-скоро. Другият контузен футболист в Левски Живко Миланов със сигурност пропуска мача с ЦСКА, а ще бъде под въпрос и за гостуването на Славия на 3 март. Сподели:", "date": "2019.02.23", "title": "Неприятна новина за Валери Божинов"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D1%81%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D1%81%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%B5-%D1%81%D1%8A%D1%81-%D1%81%D0%B0%D1%89-%D0%B7%D0%B0-%D1%80%D0%B0%D0%BA%D0%B5%D1%82%D0%B8%D1%82%D0%B5-%D1%81-400-%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-f-35-news821805.html", "text": "Представители на министерствата на отбраната на Турция и Съединените щати ще продължат преговорите за разрешаване на проблемите при доставките на американски изтребители F-35 от пето поколение и придобиването на руските зенитни ракетни системи C-400 в Анкара. Това се посочва в изявление, направено днес от министъра на националната отбрана на Турция Хулуси Акар след разговори с и.д. министър на отбраната на САЩ Патрик Шанахан във Вашингтон, предава TACC, цитирана от „Фокус”. \"Обменихме мнения и информация по отношение на F-35 и C-400 и се съгласихме да продължим преговорите по тези теми и да направим всичко възможно да разрешим проблемите между нашите страни. Ще се опитаме да постигнем известен напредък през следващите дни\", разясни Акар. През ноември 2016 г. стана известно за преговорите между Турция и Руската федерация относно закупуването на С-400. Известно е, че сключването на договора е потвърдено от руската страна на 12 септември 2017 г., в същото време турският лидер Реджеп Ердоган заяви, че вече е направено авансово плащане по договора. Турция ще стане първата държава от НАТО, която ще получи С-400 от Русия, броят на доставените комплекси не е официално определен. Американският помощник държавен секретар по европейските и евроазиатските въпроси в оставка Уес Мичъл на 26 юни 2018 г. предупреди, че придобиването на С-400 от Турция ще доведе до прилагане на санкции срещу Анкара и качествена промяна в двустранните отношения. Освен това, както подчертава Мичъл, Съединените щати могат да откажат да предоставят самолети F-35 на Турция. Сподели:", "date": "2019.02.23", "title": "Турция се опитва да се споразумее със САЩ за ракетите С-400 и изтребителите F-35"}
{"url": "https://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D1%81%D0%BE%D1%84%D0%B8%D1%8F-%D0%BC%D0%B5%D0%B7%D0%B4%D1%80%D0%B0-%D0%BF%D0%BE-%D1%80%D0%B0%D0%B7%D0%BF%D0%B8%D1%81%D0%B0%D0%BD%D0%B8%D0%B5-news821895.html", "text": "От 15:20 ч. движението на влаковете в участъка между гарите Реброво и Своге се осъществява по редовното им разписание. След затрудненията в движението на композициите в сутрешните часове на деня, които предизвикаха сериозни закъснения на преминаващите влакове поради налагането на принудителни престои за разминаването им в посочения участък, към момента движението по направлението София-Мездра се осъществява нормално. Актуална информация за движението на влаковете се публикува в електронните табла на официалния сайт на БДЖ (www.bdz.bg) и може да бъде получена от служителите на гишетата \"Информация\" или на националния информационен телефон 0700 10 200. \"БДЖ - Пътнически превози\" ЕООД отново поднася извинения на своите клиенти за създаденото им неудобство. Сподели:", "date": "2019.02.23", "title": "Пуснаха влаковете София-Мездра по разписание"}
{"url": "https://pik.bg/%D1%83%D0%B4%D0%B0%D1%80-%D0%BC%D0%B0%D1%81%D0%BA%D0%B8%D1%80%D0%B0%D0%BD-%D0%BA%D0%B0%D1%82%D0%BE-%D1%87%D0%B8%D1%81%D1%82%D0%B0%D1%87-%D0%B1%D0%B0%D0%BD%D0%B4%D0%B8%D1%82-%D0%BE%D1%82%D0%BC%D1%8A%D0%BA%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%B8-%D0%B8-%D0%BA%D0%BE%D0%BC%D0%BF%D1%8E%D1%82%D1%80%D0%B8-%D0%B7%D0%B0-100-%D0%B1%D0%BE%D0%BD%D0%B0-news821657.html", "text": "Обвиняемият е осъждан многократно. Определението на Варненския районен съд подлежи на обжалване пред Окръжния съд. Районният съд във Варна остави в ареста мъж, откраднал компютри и устройства за над 100 000 лева маскиран като чистач. По искане на Районната прокуратура във Варна състав на Варненския районен съд взе най-тежката мярка за процесуална принуда \"задържане под стража\", спрямо 43-годишния Стоян М. Мъжът е обвиняем за извършена кражба на 25 януари тази година от магазин за компютърна техника във варненски мол. Тогава в извънработно време Стоян, маскиран като чистач, успява да вдигне охранителната решетка на магазина за компютърни устройства с предварително закупено дистанционно. След влизането той откраднал 35 мобилни телефона, 5 таблета и 5 преносими компютъра. Първоначално досъдебното производство се е водело срещу неизвестен извършител. Разследването установява, че Стоян е автор на дръзката кражба, чиято стойност е 102 000 лева. Мъжът е установен и задържан на 20 февруари тази година в Бургас и е доведен във Варна. Сподели:", "date": "2019.02.23", "title": "УДАР: Маскиран като чистач бандит отмъкна телефони и компютри за 100 бона"}
{"url": "https://pik.bg/160-%D0%B4%D1%83%D1%88%D0%B8-%D0%BF%D0%BE%D0%B2%D0%B0%D0%BB%D0%B5%D0%BD%D0%B8-%D0%BE%D1%82-%D0%B3%D1%80%D0%B8%D0%BF-%D0%B8-%D0%B2%D0%B8%D1%80%D1%83%D1%81%D0%BD%D0%B8-%D0%B8%D0%BD%D1%84%D0%B5%D0%BA%D1%86%D0%B8%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-%D1%81%D0%B0%D0%BC%D0%BE-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-news821804.html", "text": "160 са случаите на грипни и вирусни инфекции във Варненска област през последната седмица. Това съобщиха за радио „Фокус от Регионалната здравна инспекция (РЗИ) – Варна. По данни на информационната система за събиране и анализиране на данни за заболеваемостта, за периода от 15 до 21 февруари във Варненска област, са регистрирани 154 случая на остри респираторни заболявания (ОРЗ), спрямо 216 за предходния отчетен период. За сравнение болните от ОРЗ за същата седмица на февруари през 2018 г. са били 434. Общо 6 са пациентите с грип в различните възрастови групи, като те са били 10 през втората седмица на месеца. За сравнение пациентите със симптоми на грип са били 17 за същия период на 2018 г. Болните от грип са както следва: 2 във възрастовата група от 5 до 14 години, 2 от 30 до 43 години, както и 2 в групата над 64 години. При острите респираторни заболявания най-много са болните от 5 до 14-годишна възраст – 45. Регистрираните усложнения от грип и ОРЗ са 42, представени от 20 бронхита и 22 пневмонии. Сподели:", "date": "2019.02.23", "title": "160 души повалени от грип и вирусни инфекции във Варненско само за седмица"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B0%D0%BA%D0%BE-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-%D0%B8%D0%BC%D0%B0%D0%BC%D0%B5-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82-%D1%89%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D0%BE%D1%81%D0%B8%D0%B3%D1%83%D1%80%D0%B8%D0%BC-%D0%BE%D1%89%D0%B5-10--%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%B4%D0%BE%D1%85%D0%BE%D0%B4%D0%B8%D1%82%D0%B5-news821894.html", "text": "По думите му това може да се случи като бъде издигнат подходящ кандидат за кмет на предстоящите местни избори. „Преди това обаче ни предстоят европейски избори, които ще бъдат репетиция за местните. Аз мисия, че след това с един добър кандидат и подходяща листа за Общински съвет на изборите за местна власт ще можем да получим обществената подкрепа на всички хора\", каза още Цветанов. Той заяви, че структурите на партията трябва да се мобилизират за евроизборите, които ще дадат сигурност и стабилност на страната ни. „Нашите опоненти вървят само с фалшиви новини, казвайки, че всичко, което е направено е лошо, без да отчитат какво е било свършено за хората и страната ни\", добави Цветанов. Като пример той посочи автомагистрала „Струма\", който е един от най-важните инфраструктурни проекти. „Днес пътувах по новата отсечка от Кресна до Сандански. Това всъщност е един път, който гарантира по-бързо предвижване на автомобилите, но и ще спомогне за намаляване на пътните инциденти\", заяви Цветанов. Председателят на ПГ на ГЕРБ коментира, че един от основните приоритети на правителството е образованието. „Ако догодина имаме стабилност и същата събираемост, ще можем да осигурим още 10 % увеличение на доходите на гражданите\", уточни Цветанов. В рамките на срещата бе коментирана и важността на членството на България в Европейския съюз. „Европа е важна за България, важно е и гласът ни да бъде чут. Пример в тази посока е това, което се случи в хода на нашето европредседателство, а именно поставянето на темата Западни Балкани. „Важно е да отбележим, че в следствие на това България и други страни вече ратифицират договора за присъединяване на Северна Македония в НАТО\", подчерта Цветанов. По отношение на предстоящите европейски избори, той коментира, че евродепутатите от Област Благоевград се свършили много неща и посочи като пример доклада на Андрей Новаков, според който за България се предвижда увеличение на средствата от ЕС. „Сегашните средства, които се отпускаха бяха 14,6 млрд. лв., а с доклада на Новаков те ще бъдат повишение до 18 млрд. лв. Това ще даде възможност за реализиране на проекти, свързани с подобряване на инфраструктурата и други, което ще гарантира привличане на инвестиции\", каза още Цветанов. Той коментира, че еврокомисарят Мария Габриел, която преди това е била евродепутат, също е постигнала много високи резултати. По отношение на допълнителните средства, които правителството отпуска на общините в България, Цветанов уточни, че в страната ни има 265 общини като на около 180 от тях е било отпуснато финансиране. „Правителството няма по-специални отношение към кмет или община, независимо от коя партия са. Правителството отпуска средства на общините, които имат подготвени проекти\", допълни Цветанов. От своя страна областният координатор на ГЕРБ-Благоевград и народен представител Даниела Савеклиева отбеляза, че всяка община може да получи финансиране. „Държавата отпуска средства за общините, в които има активни кметовете, които работят и представят проекти\", подчерта тя. Даниела Савеклиева коментира, че всички общини имат равен достъп до европейските средства и всички програми, но е необходимо кметовете да работят. Жителите и симпатизантите на партията посочиха, че сериозен проблем за тях е липсата на консолидация на ВиК Асоциацията. По тези тема, Цветанов заяви, че 700 – 800 млн. лева са били загубени заради отказа на Кресна да стане част от Асоциацията. Друг въпрос, който жителите на Кресна поставиха бяха пенсиите. Цветан Цветанов коментира, че ГЕРБ иска и работи за увеличение на доходите на възрастните хора, но без това да води до дефицит. Заместник-председателят на ГЕРБ припомни, че през последните дни е била реализирана акция, свързана с фалшивите ТЕЛК-ове. „Има райони, където 50 – 70 % от населението е с ТЕЛК, а около 700 хил. българи са регистрирани в системата на ТЕЛК-овете. Това са около 10% от населението, а към 89-та година хората, които са имали ТЕЛК са били 2 %\", допълни Цветанов. Според него за тези 10 % е бил необходим финансов ресурс от над 1 млрд. лв. „Когато има фалшив ТЕЛК и някой се възползва от тази пенсия, получава и допълнителни социални пакети\", допълни Цветанов. Той отбеляза, че именно по линия на противодействието на фалшивите ТЕЛК-ове, биха могли да бъдат осигурени необходимите средства за увеличението на пенсиите. „Знаете, че ние вече увеличихме минималните пенсии, но сме уверени, че ще намерим още финансов ресурс за тяхното увеличение\", подчерта Цветанов. жители на Кресна сигнализираха, че по време на изборите се купуват гласове от страна на БСП, което според тях е и причината друга партия да не може да спечели. Пример в тази посока бе даден от жена от село Брезница, която заяви, че преди избори в администрацията на селото се записват хора, които не са от населеното място, за да могат да гласуват. Хората казаха, че голяма част от населението се притеснява и страхува от прозрачните урни за бюлетини, тъй като членове на секциите стриктно следят какво точно се пуска като бюлетина. Местните жители изказаха и своята признателност към правителството за строежа на автомагистрала „Струма\" , както и за това, че благодарение на оказаното съдействие на собственик на местен завод, в района са осигурени допълнителни работни места. Заедно с Цветан Цветанов в срещата в Кресна участваха още народният представител и областен координатор на ГЕРБ – Благоевград Даниела Савеклиева, депутатите Стефан Апостолов, Александър Мацурев и д-р Емил Тончев и областният управител на Благоевград Бисер Михайлов. Кресна се нуждае от промяна, която ние от ГЕРБ можем да направим. Това заяви председателят на Парламентарната група на ГЕРБ и зам.-председател на партията Цветан Цветанов по време на среща с членове и симпатизанти в Кресна, съобщиха от партийната централа. Сподели:", "date": "2019.02.23", "title": "Цветанов: Ако догодина имаме стабилност, ще можем да осигурим още 10 % увеличение на доходите"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%8F%D1%82-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BF%D0%BB%D0%B0%D0%BC%D0%B5%D0%BD-%D0%BC%D0%B8%D0%BD%D1%87%D0%B5%D0%B2-%D0%B1%D0%B8%D0%BB-%D0%BE%D0%BF%D0%B0%D1%81%D0%BD%D0%BE-%D0%B1%D0%BB%D0%B8%D0%B7%D1%8A%D0%BA-%D1%81-%D1%88%D0%B2%D0%B5%D0%B4%D1%81%D0%BA%D0%B0-%D1%81%D0%B5%D0%BA%D1%81%D0%B1%D0%BE%D0%BC%D0%B1%D0%B0-news821792.html", "text": "Създателят на компанията на натурални сокове БББ Пламен Минчев, който в сряда бе покосен от инсулт на снежните писти в Боровец, е имал кратка афера с шведската секс бомба Виктория Силвстед, припомнят си запознати с миналото на бизнесмена. Минчев е бивш съпруг на актрисата от сериала \"Седем часа разлика\" Евелина Борисова, но преди много години двамата стигат до развод след изневяра със 17-годишната тогава моделка Емилия Кушвалиева. Преди 11 години \"БББ груп\", в онези времена лидер на пазара, пуска луксозен календар със 12 от най-знойните световни хубавици. Една от тях е именно Силвстед. Макар нейната фотосесия да е снимана край бреговете на остров Сардиния от прочутия италиански моден фотограф Анджело Джили, тя идва и на аудиенция в България. Естествено хонорарът и разноските по престоя й у нас поема лично предприемачът, за когото тръгват слухове, че е прекарал бурни дни и нощи със Силвстед. Кои са другите знойни сексбомби, освен шведката, идвали у нас по личната покана на Пламен Минчев разкрива в новия си брой светското предаване на ПИК TV. Как Люси Дяковска нанесе \"удар под кръста\" на бившата си любовница Камелия Веселинова, кой гледа Татяна Ловова след смъртта на мъжа й Славе, колко профука годеникът на Джулиана Гани за рождения й ден и още звездни клюки - гледайте сега: Сподели:", "date": "2019.02.23", "title": "САМО В ПИК TV: Починалият бизнесмен Пламен Минчев бил опасно близък с шведска сексбомба"}
{"url": "https://pik.bg/%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BE%D1%82%D0%BD%D0%BE%D1%81%D0%BD%D0%BE-%D0%B3%D1%80%D0%B0%D0%BD%D0%B4%D0%B0-%D0%BE%D1%82-%D0%B3%D0%B5%D1%80%D0%B5%D0%BD%D0%B0-news821774.html", "text": "300 000 евро делят Левски от лиценз за евротурнирите. До 5 март клубът трябва да предостави всички документи, че задълженията са платени, за да не бъде изваден от Европа за един сезон. До 28 февруари плащанията трябва да бъдат приключени. Те са в размер на 2 млн. лева, като по-голямат част от тях вече са извършени, след като Васил Божков помага на футболния гранд. Наскоро изпълнителният директор Павел Колев заяви, че бизнесменът вече е платил над 3 млн. лева в рамките на 10 дни. Изчистени са задълженията към играчи, служители на клуба, както и към голяма част от кредиторите. Гореспоменатите 300 000 евро трябва да бъдат платени към НАП (б.а. - първоначалната сума за просрочените неплатени данъци бе 700 000 евро), пише \"Тема Спорт\". Сподели:", "date": "2019.02.23", "title": "Важна информация относно гранда от \"Герена\""}
{"url": "https://pik.bg/%D1%81%D0%B8%D0%BB%D0%B5%D0%BD-%D1%81%D1%82%D0%B0%D1%80%D1%82-%D0%B7%D0%B0-%D0%B1%D0%B8%D0%B0%D1%82%D0%BB%D0%BE%D0%BD%D0%B8%D1%81%D1%82%D0%B8%D1%82%D0%B5-%D0%BD%D0%B8-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE%D1%82%D0%BE-news821801.html", "text": "Владимир Илиев записа най-добрия български резултат в спринта на 10 км на Европейското първенство в Минск-Раубичи (Беларус). За пръв път през сезона, биатлонистът от Троян повали всички мишени на рубежа и завърши на 6-та позиция с изоставане от 45.4 секунди от победителя. Антон Синапов пък показа завидни бегови възможности, но завъртя една наказателна обиколка, заради грешка при първото си посещение на стрелбището, и завърши на 15-то място. Красимир Анев и Димитър Герджиков също сбъркаха по веднъж и останаха съответно 24-ти и 30-ти. Европейски шампион в спринта на 10 км е Тарей Бьо. Олимпийският шампион с щафетата на Норвегия повали 9 от 10 мишени, но със страхотно ски бягане стигна до първото място. Сребърният медал е за Йеспер Нелин от Швеция, а бронзът отиде при Дмитрий Малишко от Русия. И двамата биатлонисти минаха чисто през стрелбището, акцентира \"Новспорт\". Сподели:", "date": "2019.02.23", "title": "Силен старт за биатлонистите ни на Европейското"}
{"url": "https://pik.bg/%D0%BF%D1%80%D0%B5%D0%B1%D1%80%D0%BE%D1%8F%D0%B2%D0%B0%D0%BD%D0%B5%D1%82%D0%BE-%D0%BF%D1%80%D0%B5%D0%B7-2021-%D0%B3%D0%BE%D0%B4%D0%B8%D0%BD%D0%B0-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B5-%D0%BD%D0%B0-22-%D1%8F%D0%BD%D1%83%D0%B0%D1%80%D0%B8-%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BD%D0%B0-15-%D1%84%D0%B5%D0%B2%D1%80%D1%83%D0%B0%D1%80%D0%B8-news821815.html", "text": "Преброяването през 2021 година ще започне на 22 януари и трябва да приключи на 15 февруари. Това каза за радио „Фокус“ председателят на НСИ Сергей Цветарски. Той поясни, че информацията от анкетите след това ще бъде обработена до края на същата година. Преброяването ще се осъществи по два начина, уточни председателят на НСИ. „То ще се проведе в 2 части. Първата част е до 31-ви януари 2021 г., когато всички лица, които желаят, ще могат да се преброят онлайн – през компютрите си, а след това ще започне обход на всички жилища, но това не означава повторение на преброяването, на хора, които вече са попълнили анкетните карти по интернет, а интервюиране с хартиени въпросници на тези, които не са успели да го направят“, обясни Сергей Цветарски. Той каза още, че при сегашното преброяване НСИ си поставя за цел данните да бъдат част от цялостна електронна платформа, която да служи не само за преброяването, а за всички изследвания, които са базирани на инфoрмацията от него. Цветарски припомни, че това е 18-то преброяване на населението за България. Сподели:", "date": "2019.02.23", "title": "Преброяването през 2021 година ще започне на 22 януари и трябва да приключи на 15 февруари"}
{"url": "https://pik.bg/%D0%BA%D0%BE%D0%BA%D0%BE%D1%81%D0%BE%D0%B2%D0%BE%D1%82%D0%BE-%D0%BC%D0%B0%D1%81%D0%BB%D0%BE-%E2%80%93-%D1%83%D0%B1%D0%B8%D0%B5%D1%86-%E2%84%961-%D0%BD%D0%B0-%D1%81%D1%82%D1%80%D0%B8%D0%B8%D1%82%D0%B5-news821644.html", "text": "Напоследък много се говори за суперхраните, които вършат чудеса за здравето. Една от тях е кокосовото масло. Неговата популярност расте ежегодно дори и сред тези, които не залитат само и единствено към здравословното. Едно от нещата, на които кокосовото масло действа като чудо, са стриите. Ако не искате да се сдобиете с тях, веднага си набавете бурканче от него.То хидратира и мигновено омекотява кожата по цялото тяло. В него се съдържат витамините E и K. Витамин Е има антивъзпалителни и защитни свойства срещу свободните радикали, а витамин К помага на кожата да заздравее. Киселините в кокосовото масло предотвратяват появата на бръчки, а заедно с желязото помагат за образуването на нови клетки. С течение на времето стриите ще избледнеят достатъчно, за да не може да се виждат с невъоръжено око. Мазнините в кокосовото масло правят клетките по-здрави, а антиоксидантите подпомагат избелващия ефект. То може да се използва и като превенция срещу целулит. Намазването няколко пъти на ден на корема и бедрата поддържа кожата еластична и овлажнена. Това е най-добре да става след душ, когато порите са максимално отворени, и преди лягане. Сподели:", "date": "2019.02.23", "title": "Кокосовото масло – убиец №1 на стриите"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%B2%D0%BD%D1%83%D0%BA%D1%8A%D1%82-%D0%BD%D0%B0-%D0%BA%D0%BB%D0%B0%D1%80%D0%BA-%D0%B3%D0%B5%D0%B9%D0%B1%D1%8A%D0%BB-news821913.html", "text": "В САЩ е починал актьорът и  Младият мъж е внук на световноизвестния „Крал на Холивуд” Кларк Гейбъл, съобщава TMZ. Гейбъл е починал на 30-годишна възраст в щата Тексас в петък. Приятелката му го е намерила в безсъзнание, а лекарите в болницата само констатирали смъртта му. Причините за кончината му не се съобщават. Дядото на Гейбъл е един от най-известните актьори на Холивуд. Сред многобройните му роли е тази на Рет Бътлър от филма „Отнесени от вихъра“. Сподели:", "date": "2019.02.23", "title": "Почина внукът на Кларк Гейбъл"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%B6%D0%B0%D0%BD%D0%B5%D1%82%D0%B0-%D0%BE%D1%81%D0%B8%D0%BF%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%85%D1%80%D0%B8%D1%81%D1%82%D0%BE-%D1%81%D0%B8%D1%80%D0%B0%D0%BA%D0%BE%D0%B2---%D1%82%D0%BE%D0%B9-%D0%BB%D0%B8-%D1%8F--news821796.html", "text": "\"Имах 9-годишна връзка с бившия ми приятел. След толкова време, хората казват \"Или се жените, или се разделяте\". Разделихме се, нямаше развитие нашата връзка. Отношенията ми с Христо? Той е невероятен, невероятна джентълмен, страхотен мъж, разбирам защо е толкова харесван от дамската аудитория. Аз много го харесвам. За нашите отношения истината е, че... \". Продължението на изречението ще научите в новия брой на \"Жълтите новини\". Какво е правила Жанета във вилата на Сираков на Щъркелово гнездо, той ли е спонсорирал пътешествието й в далечна Нова Гвинея, какво са правили двамата в романтична Флоренция и да очакваме ли годежа й с бизнесмена? Отговорите на всичките тези въпроси Жанета Осипова разкрива сега в \"Жълтите новини\": В момента тя е Кралицата на плеймейтките. 25-годишната изкусителка с руски корени Жанета Осипова грабна титлата в ежегодния конкурс на \"Плейбой\" миналата есен. От тогава насам пикантните клюки я пращат към олтара и то не с кого да е, а с бохем №1 на София - Христо Сираков. След дълго мълчание и ловки пируети в отговорите й за други медии, тя пред ПИК TV днес назовава истината такава, каквато е: Сподели:", "date": "2019.02.23", "title": "САМО В ПИК TV! Плеймейтката Жанета Осипова с горещи разкрития за Христо Сираков - той ли я прати на курорт в Нова Гвинея и кога ще е годежът - само в \"Жълтите новини\""}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%8E%D0%BA%D1%81%D0%B5%D0%BB-%D0%BA%D0%B0%D0%B4%D1%80%D0%B8%D0%B5%D0%B2-%D1%81-%D0%BE%D1%80%D1%8F%D0%B7%D0%B0%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B3%D0%B0%D1%84%D0%BE%D0%B2%D0%B5-news821655.html", "text": "Юксел Кадриев обявил война на началника си Венелин Петков, след като отново разбрал, че заплатата му е орязана. Водещият на новините по Би Ти Ви вече не можел да търпи шефа си, който непрекъснато намирал поводи да го глобява и се разлютил жестоко, когато научил, че е олекнал с 500 лева, и то точно в най-трудния за бюджета му месец. В нюзрума на телевизията непрестанно получавали гневни обаждания и писма на зрители, които били възмутени от грешките на Юксел в ефир, а Венелин бил безсилен да критикува колегата си, затова решавал казусите с финансови санкции. Първоначално му режел по 100-200 лева от заплатата, но след като новинарят не си вземал поука и продължавал да прави невъобразими гафове и да се явява неадекватен на работата, увеличил двойно размера на глобата. „Ще започна да гледам новините по Би Ти Ви тогава, когато Юксел Кадриев се научи да чете! Голям срам с това непрекъснато сричане!“, пише зрителката Нели Петкова. „Той и отначало беше такъв, докато го чакахме да трупа опит, а сега, когато се прошари, все още е така. Не знам защо го пазят като писано яйце. На това място, а и в почти всички бизнеси, хора, които грешат толкова много, изхвърчат или поне падат от най-видимите места и отиват на по-заден план. Кадриев - не, на него и на 60 като стане, все още ще му се дава шанс“, допълва негативната колекция с коментари срещу Юксел и зрителят Иван Сапунджиев. В кулоарите на телевизията се шушука, че имало логично обяснение за гафовете на телевизионера и то се кореняло в злоупотребата му с алкохол. Въпреки че преди години Юки бе хванат да шофира в нетрезво състояние, вследствие на което остана без книжка, сухият му период не продължил дълго и той отново посягал към чашката. Понякога обаче гафовете и лапсусите му били продиктувани от това, че не си четял материалите предварително, както правела колежката му Виктория Петрова. Една от най-куриозните издънки в последно време, която Юксел сътвори, се случи по време на вечерната емисия новини. Кадриев показа на зрителите плакат от мюзикъла „Клетниците“. Водещият от Оряхово обаче обърка името на малката Козет от най-популярния роман на Виктор Юго и я прекръсти на Клозет. Притеснен от гафа си, без да иска, Юксел повтори грешното име на героинята цели два пъти. И заради това отнесъл още една глоба в размер на 200 лева. Сподели:", "date": "2019.02.23", "title": "САМО В ПИК И \"РЕТРО\": Юксел Кадриев с орязана заплата заради гафове"}
{"url": "https://pik.bg/%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D0%BF%D0%BE%D0%BD%D1%8F%D0%BA%D0%BE%D0%B3%D0%B0-%D0%BA%D0%BE%D0%BD%D1%81%D0%B5%D0%BD%D1%81%D1%83%D1%81%D1%8A%D1%82-%D0%BC%D0%B5%D0%B6%D0%B4%D1%83-%D0%B3%D0%B5%D1%80%D0%B1-%D0%B8-%D0%B4%D0%BF%D1%81-%D0%B5-%D1%81%D1%82%D1%80%D0%B0%D0%BD%D0%B5%D0%BD-news821912.html", "text": "Според госта в студиото странно е и трудното сътрудничество между представляваната от него партия и ДПС. \"Изказването на Хамид Хамид е като смокинов лист\", каза още той. \"Ние от още в първия ден на това правителство на Бойко Борисов заявихме, че ще подкрепяме предложения и закони в полза на държавността. Колегите отляво смесват държавността и властта. Ние сме опозиция, която прави разделение между държавността и властта. Само ние сме опозиция в Народното събрание\", каза още той по повод излизането на депутатите от БСП от парламента. Относно кога ще се върнат в Народното събрание депутатите от БСП Паргов посочи, че крайният срок е 27 май (сред изборите за Европейския парламент). \"Освен ако не стане нещо извънредно\", каза още той. Понякога консенсусът между ГЕРБ и ДПС е странен, каза лидерът на организацията на БСП в София Калоян Паргов в ефира на Канал 3. Хамид Хамид съобще, че няма нова управляваща коалиция. Сподели:", "date": "2019.02.23", "title": "Калоян Паргов: Понякога консенсусът между ГЕРБ и ДПС е странен"}
{"url": "https://pik.bg/%D0%BD%D0%BE%D0%B2%D0%B0-%D0%B7%D0%B2%D0%B5%D0%B7%D0%B4%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%81%D0%B0%D0%BD%D1%8F-%D0%B0%D1%80%D0%BC%D1%83%D1%82%D0%BB%D0%B8%D0%B5%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BC%D1%83%D0%B7%D0%B8%D0%BA%D0%B0%D1%82%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B2-%D0%B1%D0%B5%D1%80%D0%BB%D0%B8%D0%BD-%D0%B8-%D0%BB%D0%B5%D1%81%D0%BD%D0%BE-%D0%BB-news821772.html", "text": "Дъщерята на Саня Армутлиева Алма наскоро направи първите си професионални стъпки в музиката, записвайки първия си клип. Пред Ива Софиянска-Божкова Алма, която е абсолютно визуално копие на известната си майка, говори за музиката, живота си в Берлин и отношенията си с известната си майка. Нормално е всички да ме асоциират с майка ми – откровена е Алма. - Нямам нищо против. С нея сега работя. Приемам го нормално. Иначе живея в Берлин. Там уча в едно интернационално училище. Баща ми дължи години е живял и учил в Берлин. Обича града и има много приятели там. Намери хубав апартамент там и ме покани. Така отидох”. Алма разказа и как е била забелязана, за да започне музикалната си кариера. „По принцип обичам да качвам клипчета в социалните мрежи – разказва тя. - Майка ми един ден ми се обади, че един румънски продуцент ме е харесал и иска да работим заедно. Майка ми винаги ме е подкрепяла. Като малка тя ме е записала на китара, на музикален педагог. Сега всяка седмица ходя на уроци по пеене. Китарата сама си я развивам. Не ходя на уроци. Истината е, че ако не беше Саня Армутлиева, нямаше да започна музикална кариера. Тя е като всяка друга майка – грижлива, обичлива, подкрепя ме за всичко. Строга и изискваща е. Когато нещо не й хареса, ми го казва. Много държи да ми е чиста стаята. Иска да съм организирана и подредена. За училището по-изискващ е баща ми. Определено майка ми е по-строгият родител. Нямаме много време да сме заедно с майка ми. Тя непрекъснато лети до Берлин и тогава сме заедно. Иначе имахме с нея една почивка в Гърция. Тя много се страхува от височини, а там бяхме на поход. В един момент аз я хванах за ръката за да преминем през една теснина. Беше страхотно преживяване. Учи ме, че е много важно да си независим и да правиш това, което те прави щастлив. Тя е човек с много добро сърце. След десет години се виждам половин българка, половин англичанка, живееща в Берлин”. Сподели:", "date": "2019.02.23", "title": "НОВА ЗВЕЗДА: Дъщерята на Саня Армутлиева проговори за музиката, живота си в Берлин и лесно ли е да имаш известна майка"}
{"url": "https://pik.bg/%D0%B3%D0%B5%D1%80%D0%B1-%D0%B1%D1%81%D0%BF-%D0%BD%D0%B5-%D0%B5-%D0%B8%D1%81%D0%BA%D0%B0%D0%BB%D0%B0-%D0%BF%D0%BE-%D0%BD%D0%B0%D0%B4%D0%BB%D0%B5%D0%B6%D0%BD%D0%B8%D1%8F-%D1%80%D0%B5%D0%B4-%D0%B7%D0%B0%D0%BB%D0%B0%D1%82%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D0%B7%D0%B0-%D1%81%D1%80%D0%B5%D1%89%D0%B0-%D1%81-%D0%BD%D0%B8%D0%BD%D0%BE%D0%B2%D0%B0-news821940.html", "text": "В разпространено от БСП писмо е видно, че те искат ползването на залата на Общинския съвет с писмо от 19.02.2019 г., адресирано до председателя на Общински съвет – Видин. С това за пореден път от БСП показват, че не познават административните правила и процеси в българските общини. Защото разрешенията за ползване на помещения в сградата на общината се искат и се дават от кмета на дадената община, а не от председателя на Общинския съвет. След като председателят на Общински съвет – Видин препраща писмото, адресирано до него, до кмета на Община Видин на 20.02.2019 г. (в прикачения файл), още на същия ден от общината е изпратено писмо-отговор (второто разпространено от БСП), че на тази дата залата не може да бъде предоставена за ползване. Тук още веднъж припомняме, че БСП канят кметовете от областта на среща с Корнелия Нинова още на 18.02.2019 г., когато искането им за ползване на зала в Община Видин не е подадено официално и по надлежния ред. Още веднъж напомняме и че на Корнелия Нинова е предоставена за ползване залата на общинската Симфониета – Видин. Считаме, че с изнасянето на тези подробности около процедурата и писмото, от което е видно кога реално е постъпило по надлежния ред искането за залата, за пореден път от ГЕРБ изобличаваме опитите на БСП за манипулации и тиражиране на фалшиви новини, пише в позицията на ГЕРБ. БСП не е искала по надлежния ред ползването на залата на Общински съвет – Видин и това е видно от разпространените от самите тях писма. По този повод от ГЕРБ за пореден път се обявяваме категорично срещу тиражирането на фалшиви новини. Сподели:", "date": "2019.02.23", "title": "ГЕРБ: БСП не е искала по надлежния ред залата във Видин за среща с Нинова"}
