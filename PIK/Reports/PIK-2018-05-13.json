{"url": "http://pik.bg/%D0%B0%D1%82%D0%B8%D0%BD%D0%B0-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%BC%D0%B0%D1%89%D0%B0%D0%B1%D0%BD%D0%B0-%D1%81%D1%82%D0%B0%D1%87%D0%BA%D0%B0-news749995.html", "text": "Protothema, цитирани от \"Фокус\". Жителите и посетителите на Атина могат да очакват проблеми с трафика в понеделник, след като профсъюзите обявят 24-часова стачка на метрото. Линията, която свързва международното летище с централните квартари няма да работи, пише Членовете на профсъюза СЕЛМА са възмутени от липсата на персонал, липсата на екипировка и от отношението на правителството. „Усилията да предоставим равни работни условия според качествата и прозрачност за работниците, кактто и липсата на средства и резерви части са причината за стачната дейност. Конфронтацията на личностно и партийно равнище не е в ничий интерес“, пише в официално заявление на профсъюза. Сподели:", "date": "2018.05.13", "title": "Атина се готви за поредната мащабна стачка"}
{"url": "http://pik.bg/%D0%BF%D0%B5%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D1%80%D1%83%D1%82%D0%B2%D0%B0%D0%BD%D0%B5-%D0%BD%D0%B0-%D0%BC%D0%BE%D1%81%D1%82-%D0%B2-%D1%8E%D0%B6%D0%B5%D0%BD-%D0%BF%D0%B0%D0%BA%D0%B8%D1%81%D1%82%D0%B0%D0%BD-news749970.html", "text": "Петима души са загинали при срутването на мост в долината Нилум, провинция Азад Кашмир в Южен Пакистан, съобщава изданието Pakistan Today, като се позовава на информация от местните правоохранителни органи. Според информацията, по време на инцидента, на моста над река Нилум е имало 25 души. Поне 20 от тях са паднали във водата и са били отнесени от течението, след като мостът се е срутил. Петима от падналите във водата са загинали. Местните власти веднага са започнали спасителна операция, въпреки силния вятър в района и ниските температури на водата, което е усложнило работата им. Шестима души са били извадени от реката. Сподели:", "date": "2018.05.13", "title": "Петима загинали при срутване на мост в Южен Пакистан"}
{"url": "http://pik.bg/%D1%87%D0%B5%D1%87%D0%B5%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BA%D1%8A%D0%BC-%D1%84%D1%80%D0%B0%D0%BD%D1%86%D0%B8%D1%8F-%D0%BB%D0%BE%D1%88%D0%BE-%D0%B1%D0%B8%D0%BB%D0%B8-%D0%B2%D1%8A%D0%B7%D0%BF%D0%B8%D1%82%D0%B0%D0%BB%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BE%D1%82-%D0%BF%D0%B0%D1%80%D0%B8%D0%B6-news749977.html", "text": "Президентът на Чеченската република Рамзан Кадиров заяви, че френските власти са отговорни за възпитанието на мигранта от страната Хасан Азимов, който в събота нападна с нож минувачи в Париж, предава ТАСС, цитирани от \"Фокус\". „Смятам за необходимо да заявя, че цялата отговорност за това, че Хасан Азимов е поел по пътя на престъпността лежи на френските власти. В Чечения той е само роден, а неговото израстване и формиране на личността, възгледи и убеждения става във френското общество“, написа Кадиров. Той потвърди, че Азимов е гражданин на Русия, „но паспортът е неактивен, защото 20 години не го е обновявал“. Същевременно Кадиров изрази съболезнования към семействата и роднините на загиналия от ръцете на Азимов минувач. Сподели:", "date": "2018.05.13", "title": "Чеченския президент с обвинение към Франция, лошо били възпитали терориста от Париж"}
{"url": "http://pik.bg/%D0%B1%D1%83%D0%BC-%D0%BD%D0%B0-%D0%B2%D0%B0%D1%80%D0%B8%D1%86%D0%B5%D0%BB%D0%B0-%D0%B2-%D0%BE%D0%B1%D1%89%D0%B8%D0%BD%D0%B0-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news749940.html", "text": "Нов бум на варицела в община Сандански регистрират медиците, съобщава Струма.бг. Само за няколко дни с шарка са регистрирани 23 деца, сред болните има и по-възрастни – между 29 и 45 години. Силното разпространение на заразната болест е започнало от началото на тази седмица, като през личните кабинети на джипитата преминавали на ден по 4-5 деца, заразени от шарка. Добрата новина е, че заради варицела на територията на община Сандански не е затворено нито едно детско заведение. През месец март се стигна до затваряне на детските градини в селата Лебница и Струма за една седмица. По-тежко преминава заболяването от шарка при по-големите – тези над 35-45 години, коментираха медици, при децата отшумява бързо. Сподели:", "date": "2018.05.13", "title": "Бум на варицела в община Сандански"}
{"url": "http://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news749996.html", "text": "Геологическата служба на САЩ. Земетресение с магнитуд 5,2 по скалата на Рихтер е регистрирано в южната филипинска провинция Сарангани, показва справка на интернет страницата на Земетресението е регистрирано в 23:33 часа местно време (18:33 българско) на дълбочина от 165 км. на един километър северно от град Сарангани. Няма данни за жертви и разрушения. Не е обявявана тревога за появата на вълни-цунами. Сподели:", "date": "2018.05.13", "title": "Силно земетресение разлюля Филипините"}
{"url": "http://pik.bg/%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%82%D0%B8%D0%B2%D0%B0-%D0%BD%D0%B0-%D0%B8%D0%BD%D1%81%D0%BF%D0%B5%D0%BA%D1%86%D0%B8%D1%8F-%D0%B2-%D0%BF%D0%B5%D1%80%D0%BD%D0%B8%D0%BA-news749971.html", "text": "Министърът на вътрешните работи Валентин Радев ще направи работно посещение в Перник на 14 май (понеделник), съобщават от пресцентъра на МВР, цитирани от „Фокус“. Програмата на визитата му  включва работна среща с кметове и кметските наместници от областта, която трябва да започне в 11:30 часа в сградата на Областната администрация. Целта на срещата е обсъждане на конкретни въпроси и координиране на взаимодействието между местната власт и полицейските структури за гарантиране на обществения ред и сигурността на хората. След това министър Радев ще се запознае с възможностите на центъра за видеонаблюдение на общината. Предвидена е и среща със състава на ОДМВР – Перник. Министър Валентин Радев ще вземе участие и в заседание на Областния обществен съвет за противодействие на корупцията и организираната престъпност. Сподели:", "date": "2018.05.13", "title": "Вътрешният министър отива на инспекция в Перник"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BC%D1%8A%D0%B6%D1%8A%D1%82-%D0%B7%D0%B0%D1%81%D0%BD%D0%B5%D0%BB-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F-%D0%BA%D0%BB%D0%B8%D0%BF-%D1%81-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D1%81-%D0%B8%D0%B7%D1%82%D0%B5%D0%BA%D0%BB%D0%B8-%D1%81%D0%BB%D1%83%D0%B6%D0%B5%D0%B1%D0%BD%D0%B8-%D0%BA%D0%B0%D1%80%D1%82%D0%B8-%D0%BD%D0%B5-news749767.html", "text": "Пътни полицаи правят проверки с изтекли служебни карти. Това става ясно от сигнал на Михаил Душев, който в профила си във Фейсбук публикува видео. Спират го полицаи, той иска картите им, оказват се с изтекла през 2016 година валидност. Министърът на вътрешните работи Валентин Радев се усъмни в достоверността на заснетото видео. „Аз не се заяждам, а си търся правата. Неочаквано за мен този клип придоби такава популярност”, каза в „Събуди се” Михаил Душев. След проверката не му е съставен акт. „Става въпрос за непознаване на нормативната уредба. В случая няма никакво нарушение. Тези холограмни стикери са контролни и не валидират картата”, обясни Галентин Грозев, председател на синдиката Алианс \"Сигурност” към МВР. „Всичко е свързано с проблема за недофинансирането на МВР и с постоянните опити на държавата да реорганизира социалния пакет и материалното обезпечаване на ведомството. След поредица от протести миналата година правителството отпусна средства и се платиха пари за униформи. Тези карти трябваше да следват развитието на длъжностите и на класификатора на длъжностите в МВР. Промените в закона са толкова чести, че наредбите не могат да догонят промените в НС. До голяма степен смятам, че това е проблемът”, коментира Грозев. Сподели:", "date": "2018.05.13", "title": "ГОРЕЩА ТЕМА! Проговори мъжът, заснел скандалния клип с полицаите с изтекли служебни карти: Не се заяждам, а си търся правата! (ВИДЕО)"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%B8-%D0%B8%D1%80%D0%B0%D0%BD-%D1%81-%D0%BE%D0%B1%D1%89%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%B7%D0%B0-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news749982.html", "text": "ТАСС, цитирани от \"Фокус\". Външните министри на Китай и на Иран Ван И и Мохамад Джавад Зариф заявиха, че Съвместният всеобхващащ план за действие по ядрената програма на Техеран трябва да бъде запазено, предава „Като важна страна от договора Китай проведе значителна работа за да може той да се постигне и изпълнява“, заяви Ван И. „На следващия етап Китай има намерение да продължи консултациите със съответните страни, в това число и с Иран и предвид обективната си и отговорна позиция Китай ще продължи да полага усилия за запазването на СВПД“, допълни той. На свой ред Зариф благодари на своя китайски колега за позицията и заяви, че Техеран е готов да продължи консултациите с всички страни по сделката. Сподели:", "date": "2018.05.13", "title": "Китай и Иран с обща позиция за ядреното споразумение"}
{"url": "http://pik.bg/%D0%BD%D0%B7%D0%BE%D0%BA-%D1%81-%D0%BD%D0%BE%D0%B2%D0%B8-%D0%B8%D0%B7%D0%B8%D1%81%D0%BA%D0%B2%D0%B0%D0%BD%D0%B8%D1%8F-%D0%BA%D1%8A%D0%BC-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-news749991.html", "text": "Здравната каса вече е с нови изисквания към болниците и те ще получават пари, само ако ги покриват. Те ще трябва да отговарят на точно разписани критерии, за да сключват договори с НЗОК. За голяма част от лечебните заведения това е и условие да съществуват, съобщава Нова телевизия. За целта ще трябва да осигурят своевременност, непрекъснатост, качество на диагностиката и лечението. В същото време ще се отчита колко са удовлетворени от тях пациентите. От общинската болница в Чирпан се тревожат, че новата наредба за договарянето може да се окаже фатална за тях. , на мнение са лекарите. От сдружението на частните болници вече са готови да атакуват наредбата в съда. Удовлетвореността на пациентите е сред новите критерии, по които НЗОК ще решава дали да сключва договори. Здравните власти обаче тепърва ще решат как да се оценява мнението на болните. Това можело да става и с помощта на социологически агенции. Новите изисквания към болниците нямало да важат за цялата страна. Междувременно и лекари, и пациенти настояват преди промените в болничната помощ да се обезпечи и доболничната грижа. Сподели:", "date": "2018.05.13", "title": "НЗОК с нови изисквания към болниците"}
{"url": "http://pik.bg/%D0%BD%D0%B5%D1%82%D0%B0%D0%BD%D1%8F%D1%85%D1%83-%D1%81-%D0%B2%D0%B0%D0%B6%D0%B5%D0%BD-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D0%B2%D1%81%D0%B8%D1%87%D0%BA%D0%B8-%D1%81%D1%82%D1%80%D0%B0%D0%BD%D0%B8-news749993.html", "text": "РИА Новости, цитирани от \"Фокус\". Израелският министър-председател Бенямин Нетаняху призова всички страни да последват примера на САЩ и да пренесат своите посолства от Тел Авив в Ерусалим, заявявайки, че това е единственият начин за постигането на мира в региона, предава „Призовавам всички страни да се присъединят към САЩ и да пренесат своите посолства в Ерусалим. Пренесете ги там, защото така е правилно, защото това ще способства постигането на мира“, заяви Нетаняху. „Вие не можете да изградите мира на основата на лъжите. Ерусалим в течение на хилядолетия е столица на еврейския народ, столица на нашата държава“, допълни той. По-рано Гватемала и Парагвай също взеха решение след САЩ да преместят посолствата си в Ерусалим от Тел Авив, което ще се случи по-късно през май. Останалите страни засега ги държат в Тел Авив заради неустановения статут на Ерусалим, за чиито източни райони и исторически център претендират палестинците. Сподели:", "date": "2018.05.13", "title": "Нетаняху с важен призив към всички страни "}
{"url": "http://pik.bg/%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0-%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B7%D0%B0-%D1%81%D1%82%D0%BE%D0%BB%D0%B8%D1%86%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D1%89%D0%B5-%D1%83%D0%B2%D0%B5%D0%BB%D0%B8%D1%87%D0%B8-%D1%88%D0%B0%D0%BD%D1%81%D0%BE%D0%B2%D0%B5%D1%82%D0%B5-%D0%B7%D0%B0-%D0%BC%D0%B8-news749992.html", "text": "Съветникът по национална сигурност в Белия дом Джон Болтън заяви, че признаването на Ерусалим за столица на Израел ще улесни постигането на мир, пише The Hill, цитирани от \"Фокус\". „Това е признаване на реалността. Ако не сме готови да признаем Ерусалим за столица на Израел и като място където трябва да се установи американското посолство, тогава явно мозъците ни работят на абсолютно различни честоти“, заяви Болтън, отговаряйки на журналистически въпрос. „Смятам, че признаването на реалностите ще увеличи шансовете за мир“, допълни той. Думите му са изречени само ден преди САЩ да преместят своето посолство в Израел от Тел Авив в Ерусалим. Сподели:", "date": "2018.05.13", "title": "Съветник на Тръмп: Признаването на Ерусалим за столица на Израел ще увеличи шансовете за мир"}
{"url": "http://pik.bg/%D0%BD%D0%B0%D0%B4%D0%B5%D0%B6%D0%B4%D0%B0-%D0%B2%D1%8A%D0%BF%D1%80%D0%B5%D0%BA%D0%B8-%D0%BE%D1%82%D1%87%D0%B0%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%B8-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B8%D1%81%D0%BA%D0%B0%D1%82-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82-news749997.html", "text": "Майката и сестрата на Боян Петров - Ангелина и Александра Петрови, заявиха, че издирването му трябва да продължи въпреки трудностите и лошите условия под Шиша Пангма, съобщава \"България он еър\". Китайски алпинисти, които продължават да търсят Петров, са намерили инсулина на изчезналия наш алпинист. Това е станало близо до третия базов лагер под върха Шиша Пангма. Междувремнно дъщерята на Боян Петров - Тея изрази благодарности за подкрепата, вдъхването на надежда и издирването на нейния баща. Тя подчертава, че Боян Петров е на мястото, където винаги е искал да бъде - в планината. По-рано днес жената до Боян Петров - Радослава Ненова, призова спасителите да не рискуват живота си и да не се изкачват до върха. До момента няма никаква следа от българския алпинист, който беше видян за последно на 3 май. В търсенето участват шерпи, китайски планински спасители и специално модифицирани непалски хеликоптери. Сподели:", "date": "2018.05.13", "title": "НАДЕЖДА! Въпреки отчаянието на съпругата, майката и сестрата на Боян Петров искат издирването да продължи"}
{"url": "http://pik.bg/%D0%BD%D0%B8%D1%82%D0%BE-%D0%B5%D0%B4%D0%B8%D0%BD-%D0%BA%D1%80%D1%83%D0%B8%D0%B7%D0%B5%D0%BD-%D0%BA%D0%BE%D1%80%D0%B0%D0%B1-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D0%B2%D0%B0%D1%80%D0%BD%D0%B0-%D0%B8%D0%BB%D0%B8-%D0%B1%D1%83%D1%80%D0%B3%D0%B0%D1%81-%D1%82%D0%BE%D0%B7%D0%B8-%D1%81%D0%B5%D0%B7%D0%BE%D0%BD-news749964.html", "text": "Нито един пасажерски кораб няма да посети Варна или Бургас през това лято, окето е антирекорд за круизния сезон в България, съобщава БТВ. Основната причина за отсъствието на пасажерските кораби е геополитическата обстановка в района на Черно море през последните години. Круизните компании планират посещенията си поне 2-3 години напред. Това означава, че плановете за настоящата 2018 г. са правени в горещия период на конфликта в Украйна, както и опитът за военен преврат в Турция. През 2014 г. във Варна акостират 36 круизни кораба, които водят в града близо 30 000 туристи. Директор на морската гара тогава е Евгени Игнатов. \"Колкото и парадоксално да звучи, ситуацията е свързана с кризата . разяснява Игнатов. - Отказаните кораби от региона на Одеса, малка част тогава  дойдоха при нас. Иначе това, което е нормално за сезона на Морска гара в годините е около 24-25 кораба\". Това обаче сега изглежда като в далечно минало. Настоящата година, без нито един круизен кораб, е най-лошата за XXI век. \"Има случаи в 2013 г., когато сме имали четири кораба в един и същи ден\", спомня си Игнатов. В опит да бъдат върнати круизните кораби по нашите брегове, през последните 3 години зоната около пасажерския терминал във Варна беше реновирана. \"Изцяло е променена визията. Стана значително по-привлекателна и красива. И отзивите също са много добри\", коментира Любомир Добрев, директор на пристанищен терминал Варна-Изток. Стоян Маринов от Варненска туристическа камара, е категоричен, че круиз в Черно море не може да има без добри взаимоотношения между Русия, Украйна, Турция и България. Липсата на круизни кораби не носи големи финансови загуби на пристанището, но е сериозен удар за туристическите ни обекти например. В момента Турция прави опити да върне пасажерите в Черно море със субсидии за круизните оператори. Ако успее, това ще има положителен ефект и за нашата страна. Добрата новина е, че все пак има индикации за завръщането на пасажерските кораби в Черно море. На пристанището във Варна вече има една заявка за следващата година, както и две за 2020 година. Сподели:", "date": "2018.05.13", "title": "Нито един круизен кораб няма да посети Варна или Бургас този сезон"}
{"url": "http://pik.bg/%D1%80%D0%BE%D0%B1%D0%B5%D1%80%D1%82%D0%BE-%D0%BC%D0%B0%D0%BD%D1%87%D0%B8%D0%BD%D0%B8-%D0%BF%D1%80%D0%B8%D0%BA%D0%BB%D1%8E%D1%87%D0%B2%D0%B0-%D1%81%D1%8A%D1%81-%D0%B7%D0%B5%D0%BD%D0%B8%D1%82-%D1%81%D0%B0%D0%BD%D0%BA%D1%82-%D0%BF%D0%B5%D1%82%D0%B5%D1%80%D0%B1%D1%83%D1%80%D0%B3-%D0%BF%D0%BE%D0%B5%D0%BC%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news749966.html", "text": "Роберто Манчини се разбра с ръководството на руския Зенит (Санкт Петербург) за прекратяване на договора си с клуба, съобщава БТВ, като се позовава на информация от руския клуб. Според сайта на Зенит, договорът на Манчини се пректавяна по взаимно съгласие, като двете страни няма да имат претенции за финансови компенсации. Прекратяването ще влезе в сила на 14 май (понеделник). Манчини почти сигурно ще поеме националния отбор по футбол на Италия. Той вече проведе разговори с ръководството на Италианската футболна федерация за поста. Очакванията са новото назначение на специалиста да бъде официализирано още следващата седмица. В момента Италия се води временно от Луиджи ди Биаджо. Той наследи на поста Джанпиеро Вентура, който бе уволнен, след като отборът не успя да се класира за финалите на Световното първенство в Русия. Сподели:", "date": "2018.05.13", "title": "Роберто Манчини приключва със Зенит (Санкт Петербург), поема националите на Италия"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D0%B1%D0%B2%D0%B8%D0%BD%D0%B8-%D0%B8%D1%80%D0%B0%D0%BD-%D0%B2-%D0%B3%D0%BE%D0%BB%D1%8F%D0%BC%D0%B0-%D0%BB%D1%8A%D0%B6%D0%B0-news749978.html", "text": "The Hill, цитирани от \"Фокус\". Президентът на САЩ Доналд Тръмп заяви, че военният бюджет на Иран е доказателство, че намерението на Техеран да се придържа към споразумението за ядрената му програма е „голяма лъжа“, пише „Военният бюджет на Иран е скочил с повече от 40% откакто Обама договори ядреното споразумение. Това е поредния индикатор, че това е една голяма лъжа. Но повече няма да е така“, написа Тръмп на профила си в социалната мрежа „Фейсбук“. По-рано тази седмица той обяви, че САЩ се изтеглят от ядреното споразумение, което ограничава възможностите на Иран да обогатява Иран в замяна на облекчения на санкционния режим спрямо него“. Сподели:", "date": "2018.05.13", "title": "Тръмп обвини Иран в \"голяма лъжа\""}
{"url": "http://pik.bg/%D0%BF%D0%BE-%D0%B3%D0%BE%D1%80%D0%B5%D1%89%D0%B8-%D1%81%D0%BB%D0%B5%D0%B4%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D0%B0%D0%B2%D0%B0%D0%BD%D1%82%D0%B8-%D0%BA%D0%BE%D0%B9-%D0%BF%D0%BE%D1%80%D1%8A%D1%87%D0%B0-%D0%BE%D0%B3%D1%80%D0%BE%D0%BC%D0%BD%D0%B8%D1%8F-%D0%BF%D0%BE%D0%B6%D0%B0%D1%80-%D0%BA%D0%BE%D0%B9%D1%82%D0%BE-%D0%B5%D0%B4%D0%B2%D0%B0-%D0%BD%D0%B5-news749919.html", "text": "Преди седмица замръкнахме с новината за един голям пожар в столицата. Пламъците се виждаха от целия град. Няколко квартала едва дишаха от гъстия дим. На метри от пожара има болница. Пациенти бяха местени в друго крило заради пламъците. Имаше готовност за евакуация. Наблизо има и бензиностанции. Оказа се, че гори склад на верига магазини Аванти. Собственикът Татяна Попова заяви пред \"Събуди се...\", че седмица по-късно почти нищо не се знае все още за пожара. Тя добави, че разследващите не я държат в течение. Попова потвърди, че има подозрения за умишлен палеж. „От различни места е имало пламък и лекарите в болницата твърдят, че гледайки отгоре пожара, са видели, че гори от различни краища”, казва тя. „Надявам се полицията да си свърши работата, не мога да кажа кой би могъл да го направи. Конкурент като име не мога да кажа, но със сигурност е някаква конкуренция”, заяви тя и добави, че не е получавала заплахи. „Преди две години и половина назначих във фирмата един човек, който е сигурност на фирмата. От него знам, че са му се обаждали и са го предупреждавали, че ще хвърлят бомба на магазина в „Красно село”. Преди около две години. Сложихме си допълнителна охрана, камери отвън. Слава Богу нищо не се случи”, разказа бизнесдамата. „Имах въоръжен грабеж на магазин в „Павлово”, касиерка беше пострадала. Намериха патроните. Така или иначе полицията нищо не разкри”, добави Попова и подчерта, че не дължи пари на никой. „Този пожар за мен беше абсолютно безумие, защото до мен има бензиностанция, в която отдолу има резервоар с пет тона гориво. До мен има метан станция, която е на 50 метра от бензиностанцията. Малко по-надолу има ОMV. Това означава, че може би два квартала щяха да са във въздуха”, казва Попова. Сподели:", "date": "2018.05.13", "title": "ПО ГОРЕЩИ СЛЕДИ! Проговори собственичката на \"Аванти\"! Кой поръча огромния пожар, който едва не хвърли във въздуха три столични квартала "}
{"url": "http://pik.bg/%D0%BF%D0%BE%D0%B4%D0%BF%D0%B8%D1%81%D0%B2%D0%B0%D1%82-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B7%D0%B0%D0%BF%D0%B0%D0%B4%D0%B5%D0%BD-%D0%BF%D0%B0%D1%80%D0%BA-news749956.html", "text": "В присъствието на министъра на регионалното развитие и благоустройството Николай Нанков заместник-министърът и ръководител на Управляващия орган на ОПРР Деница Николова и кметът на Столична община Йорданка Фандъкова ще подпишат договора за възстановяване на представителната част на Западния парк. Церемонията ще се състои утре – 14 май, от 10 часа, в зала „Пресцентър“ на министерството. Проектът „Възстановяване на Западен парк – Представителна част, гр. София“ се финансира от Оперативна програма „Региони в растеж“ 2014-2020 г. и включва обновяване на настилки, парково обзавеждане, изграждане на детски площадки и др. Сподели:", "date": "2018.05.13", "title": "Подписват договора за възстановяване на представителната част на столичния Западен парк"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B3%D0%BB%D0%BE%D0%B1%D0%B8%D1%85%D0%B0-%D0%B7%D0%B0-%D1%87%D0%B0%D1%81%D0%BE%D0%B2%D0%B5-%D0%BD%D0%B0%D0%B4-300-%D1%88%D0%BE%D1%84%D1%8C%D0%BE%D1%80%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%BE-news749928.html", "text": "На територията на Пазарджик и на малки населени места в общината на 12 май (събота) е проведена  полицейска операция с участие на екипи от сектор „Пътна полиция“ при ОДМВР Пазарджик,  полицейските управления в Панагюрище, Септември и Велинград, съобщава „Трафикнюз“. За времето от  14:00 до 22:00 часа на 12 май са установени общо 327 нарушения. На водачите са съставени  226 фиша и  69 акта. От тях  203 са за превишена скорост в Пазарджик,  засечени са  шестима неправоспособни шофьори. Три са случаите на установени водачи да управляват МПС нерегистрирани по надлежния ред или с чужди регистрационни табели. Сподели:", "date": "2018.05.13", "title": "Акция! Глобиха за часове над 300 шофьора в Пазарджишко"}
{"url": "http://pik.bg/%D1%82%D1%8A%D1%80%D1%81%D0%B5%D0%BD%D0%B5%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B8%D0%BD%D1%81%D1%83%D0%BB%D0%B8%D0%BD%D0%B0-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%BD%D0%B0%D0%B4%D0%B5%D0%B6%D0%B4%D0%B8%D1%82%D0%B5-%D1%81%D0%B5-%D0%B2%D1%8A%D1%80%D0%BD%D0%B0%D1%85%D0%B0-news749987.html", "text": "Kитайският спасителен екип е стигнал на 10 метра от връх Шиша Пангма, но не е открил следи от Боян Петров. На връщане в б лизост до Лагер 3 са намерени инсулин и инсулиновата му помпа, съобщи за Дарик Деян Петков от щаба на българския алпинист. Издирването на Боян Петров, който е в неизвестност от 3 май, продължава. Екипът от шерпи се е изкачил от Лагер 2 до Лагер 3. По-рано днес стана ясно, че те възнамеряват в 2 часа през нощта да тръгнат към върха. Възможно е, след като се срещнат с китайските спасители, които вече са се изкачили, да променят намеренията, посочи Петков. Радослава Ненова, жената до Боян Петров, и сътрудниците му са казали на спасителите, че желанието им е върхът да не бъде изкачван, ако това ще застраши нечий живот, тъй като няма шанс алпинистът да бъде намерен над Лагер 3. Как протича операцията обаче зависи само от китайските власти, уточни Петков. Пригодените за големи височки непалски хеликоптери са в Катманду в готовност да излетят, а ко се наложи. Дъщерята на Боян Петров – Тея, благодари чрез Facebook на всички, включили се в издирването на баща й, и сподели, че той е \"там, където винаги е искал да бъде - в планината\". В събота към 21 часа местно време, след 13-часово катерене китайската група от спасители достигна Лагер 3 на 7400 метра височина, но българският алпинист не беше намерен. Днес те са стигнали на 10 метра от върха. Йогеш Сапкота от „Симрик Еър“ съобщи за Дарик, че е кипът от шерпи е достигнал Лагер 3 и не е открил нищо около него, а утре планира да изкачи върха. Деян Петков каза от своя страна след като разберат, че китайският екип е изкачил върха, е възможно да променят намерението си . \"Шерпите следобед са достигнали лагер 3, пуснаха официална информация, че утре ще са към върха, но ние казахме на Мингма да не го правят и се надяваме утре да не го правят. Двете групи са се събрали на лагер 3 и са си общували, така че предполагам, че шерпите ще се върнат и ще го търсят между лагер 2 и лагер 3 , там има такива едни скали, които може да се е случило нещо там\", каза Петков. Дъщерята му Тея , благодари чрез Facebook на всички, включили се в издирването на баща й и сподели, че той е \"там, където винаги е искал да бъде - в планината\". Сподели:", "date": "2018.05.13", "title": "Търсенето продължава! Намериха инсулина на Боян Петров, надеждите се върнаха"}
{"url": "http://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D0%B2-%D0%BB%D0%BE%D0%B2%D0%B5%D1%87-%D0%B8-%D0%B2%D1%80%D0%B0%D1%86%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B0%D1%82-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B8-news749958.html", "text": "Болниците във Враца и Ловеч са приоритетни, те са областни болници и задължително трябва да продължат да съществуват. Това заяви пред БНР заместник-здравният министър Жени Начева. „Дали съществуването на болниците във Враца и Ловеч ще продължи да бъде точно в този вид на този етап не мога да отговоря, но основните структуроопределящи клиники и отделения ще продължат да съществуват, защото са единствени на територията на съответната област\", уточни Начева. Според нея принос за сегашното състояние на двете болници има неглижирането на просрочените задължения и на договорите, които са били сключени преди няколко години за съвместна дейност в ущърб на държавните болници. „Това, което се опитваме да направим е оздравителните планове, които сме изготвили за двете лечебни заведения да проработят, но за целта е необходимо да се постигне оптимален баланс в диалога с кредиторите. И на двете места сме го постигнали този оптимален баланс. Ще потърсим отговорност, като вече сме предприели действия в тази посока, на лицата, които са довели до това финансово състояние двете лечебни заведения“, разясни Жени Начева. Тя каза още, че доверието на лекарите от двете болници в системата трябва да бъде върнато. „Когато им обясним къде са проблемите и как ще ги адресираме, мисля, че ще се успокоят“, допълни Начева. Тя отбеляза още, че държавата е инвестирала в двете лечебни заведения в апаратура и допълни, че е оптимист за намирането на лекари въпреки тежката демографска ситуация. \"Няма как държавата като принципал да инвестира в лечебни заведения, които смята да закрива и които смята за неперспективни\", добави заместник-министъра на здравеопазването. Сподели:", "date": "2018.05.13", "title": "Заместник-министър на здравеопазването: Болниците в Ловеч и Враца няма да бъдат затворени"}
{"url": "http://pik.bg/%E2%80%9E%D1%84%D0%B5%D1%80%D0%BC%D0%B8%E2%80%9D-%D0%B7%D0%B0-%D0%BA%D1%8A%D1%80%D0%BB%D0%B5%D0%B6%D0%B8-%D1%81%D0%B5-%D0%BF%D0%BE%D1%8F%D0%B2%D0%B8%D1%85%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%BC%D0%B8%D0%BA%D0%B8-news749930.html", "text": "Това, което виждате може да се определи като ферма за кърлежи, бълхи и всякакви други опасни насекоми! Положението е страшно. От месеци чакаме някой да окоси тревните площи, но си оставаме с чакането”. Това написа възмутен пловдивчанин до \"Трафик Нюз\", който изпрати снимки на зелени площи на улица „Генерал Колев”. На фотосите се вижда как край двете детски площадки на улицата тревите стигат до 2 метра. „От паркове и градини окосиха площите край булевардите, но вътре в карето всичко е в буренища. За сметка на това екипи на общинското предприятие за 1 месец три пъти идваха да режат дървета по улиците. В крайна сметка от „Паркове и градини” с дърводобив ли се занимава или се грижи за зелените пространства”, пише още читателят ни. Той допълва, че зелените площи са в подобно състояние в цялото каре между „Пещерско шосе”, улица „Лерин” и бул. „Копривщица”. Свързахме се и с директора на ОП „Градини и паркове” Стоян Алексиев. Той заяви, че в града се коси по график. „Не знам за конкретния казус. В града има огромна зелена площ, която поддържаме”,каза Алексиев, който се ангажира да провери. Сподели:", "date": "2018.05.13", "title": "„Ферми” за кърлежи се появиха в Пловдив (СНМИКИ)"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B8%D1%81%D0%BA%D0%B0-%D1%81%D0%B5%D0%BD%D0%B0%D1%82%D0%B0-%D0%B4%D0%B0-%D1%81%D0%B2%D1%8A%D1%80%D1%88%D0%B8-%D1%80%D0%B0%D0%B1%D0%BE%D1%82%D0%B0%D1%82%D0%B0-%D1%81%D0%B8-%D0%BF%D0%BE-%D0%B1%D1%8E%D0%B4%D0%B6%D0%B5%D1%82%D0%B0-%D0%BF%D1%80%D0%B5%D0%B4%D0%B8-%D0%B0%D0%B2%D0%B3%D1%83%D1%81%D1%82%D0%BE%D0%B2%D1%81%D0%BA%D0%B0%D1%82%D0%B0-%D1%81%D0%B8-%D0%B2%D0%B0%D0%BA%D0%B0%D0%BD%D1%86%D0%B8-news749959.html", "text": "Президентът на САЩ Доналд Тръмп поиска от Сената да свърши работата си по бюджета преди августовската си ваканция, съобщава Voice of America, цитирани от \"Фокус\". Според Тръмп, преди това да стане сенаторите „да не си ходят вкъщи“. Президентът написа пост в социалната мрежа „Туитър“ заявявайки, че „Стената и сигурността по границата трябва да бъдат включени в бюджета“. Той също заяви, че „чака одобрението на почти 300 номинации“, което е най-лошият случай в историята. Тръмп обвини демократите за това, че „правят всичко възможно да го възпрепятстват“. Натискът на президента за бързи действия относно бюджета и номинациите беше последван от скорошно писмо на група републикански сенатори, в което те призовават лидера на мнозинството в Сената Мич МакКонъл да отмени отпуската на Конгреса през август. Републиканските сенатори заявиха, че прекарването на повече време в предстоящата им работа е особено важно, след като Конгресът е изправен пред така нареченото от тях „историческо възпрепятстване“ от страна на демократите. Сподели:", "date": "2018.05.13", "title": "Доналд Тръмп поиска Сената да свърши работата си по бюджета преди августовската си ваканция"}
{"url": "http://pik.bg/%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D0%BB%D0%BE%D0%B6%D0%B8-%D1%82%D0%B5%D1%81%D1%82-%D0%B7%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D0%B1%D1%80%D0%B8%D1%82%D0%B0%D0%BD%D0%BA%D0%B0-news749960.html", "text": "Неочаквано изпитание за бъдещата кралска булка Меган Маркъл. За да стане британска гражданка, след сватбата си с принц Хари, американката ще трябва да положи изпит. Оказва се, че той е доста сложен, а британски журналисти направиха експеримент дали хората родени на острова, могат да го решат. Повечето от британците заявяват, че въпросите от теста са доста трудни - в тях има и исторически въпроси, и такива от географията, лингвистични, както и свързани с любопитни факти за Великобритания. \"Как ще ти помогнат такива въпроси да станеш британски гражданин или да се интегрираш?\", питат се обикновените британци. Сподели:", "date": "2018.05.13", "title": "Меган Маркъл трябва да положи тест, за да стане британка"}
{"url": "http://pik.bg/%D0%BD%D0%B0%D1%87%D0%B8%D0%BD-%D0%BD%D0%B0-%D0%B6%D0%B8%D0%B2%D0%BE%D1%82-%D0%B8%D0%BD%D0%B4%D0%B8%D0%B9%D1%81%D0%BA%D0%B8%D1%8F%D1%82-%D0%BF%D1%80%D0%BE%D1%84%D0%B5%D1%81%D0%BE%D1%80-%D1%80%D0%B0%D0%B4%D0%B6-%D1%80%D0%B0%D0%B3%D1%83%D0%BD%D0%B0%D1%82%D0%B0%D0%BD-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D1%89%D0%B0%D1%81%D1%82%D0%B8%D0%B5%D1%82%D0%BE-%D0%B8-%D0%BF%D1%8A%D1%82%D1%8F-%D0%BA%D1%8A%D0%BC-%D0%BD%D0%B5%D0%B3%D0%BE-news749900.html", "text": "В Индия щастието е приоритет. Това е най-важното. Затова и хората в Индия се интересуват основно от това, което им  носи щастие. Това заяви пред сутрешния блок на БТВ индийският професор по щастие Радж Рагунатан, който работи и живее в САЩ. „Успехът не е гаранция за щастие – категоричен е професор Рагунатан. - Той в конвенционалните си параметри е да имаш власт,  пари. Но е ясно, че това не носи истинско щастие. Искаш пари, но като ги имаш, искаш още и пак не си щастлив“. Професор Рагунатан коментира, че понякога интелигенстността пречи на щастието. „Ако сте интигентен, успешен, трябва непрекъснато да гоните постижения, но след като се сравнявате с другите, искате да сте най-добрия, най-накрая ви пада щастието“, разяснява той. – Важно е да се знае, че понякога най-добрите решения се взимат по инстикт, когато се вслушваш в моментните си емоции“. Според професор Рагунатан, за да има щастие в личния си живот, човек трябва да има такова и на работното място. „Искате да сте добри в това, което вършите, добри в семейството и близките си. Важно е обаче и да имате нужната свобода – казва индийският професор. - На работното място също искаме да сме добри в работата си, да се разбираме с колегите. Искаме обаче и автономия, свобода да взимаме решения. За да има щастие, трябва нивото на автономия да е високо както у дома, така и в работата. Раждаме се с негативна или позитивна нагласа, откъдето идва и един дисонанс. Така ако има среда с много заплахи, трябва да се внимава с тези отрицателни неща. Лошите неща може да се възприемат като предизвикателства за да станете по-добри. Ако можете това, няма да се фокусирате върху отрицателните емоции, а ще се учите от тях. След като се случи нещо лошо, по-късно около 99 процента от хората, като се върнат назад си казват, че са научили нещо от случилото се, обогатили са се. Има хора с отрицателна нагласа, но всеки може да се подобри, независимо откъде тръгва. Ако си промените навиците“. Професор Радж Рагунатан има и седем прости правила, свързани с щастието. 1.Да цените щастието, да не го имате за приоритет 2.Да избягвате състезателното, когато става дума за щастието. 3.Да цените любовта, да се научите да обичате 3.Да не контролирате всичко около себе си. Да не контролирате хората около себе си 4.Да имате повече доверие у хората. Да не си мислите, че трябва първо да ви се докажата,у преди да им се доверите. Трябва да използвате ума си. Да подходите с доверие. 5.Когато нямате доверие в живота, всичко е с отрицателна нагласа към вас. Трябва да вярвате в живота и положителната настройка на природата. 6.Да имате мисленето като върховно благо. 7.Да сте убедени, че ако мислмите ще успеете. Навика е да имате усета, че добрите мисли помагат. Сподели:", "date": "2018.05.13", "title": "Начин на живот! Индийският професор Радж Рагунатан ексклузивно за щастието и пътя към него"}
{"url": "http://pik.bg/%D0%BE%D0%B1%D1%80%D0%B0%D1%82-%D1%82%D0%B0%D0%BD%D1%86%D1%8C%D0%BE%D1%80%D0%BA%D0%B0%D1%82%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B5%D0%B1%D0%B8%D0%BB%D0%B0-%D0%BC%D0%BE%D0%BC%D0%B8%D1%87%D0%B5-%D0%BF%D1%80%D0%B5%D0%B4%D0%B8-%D0%B4%D0%B0-%D0%BE%D1%82%D0%BD%D0%B5%D1%81%D0%B5-10-%D0%BA%D0%BE%D0%BB%D0%B8-news749994.html", "text": "В момента тя е на свобода срещу 5000 лева. Т анцьорката, помляла 10 коли в Пловдив, е на път отново да попадне зад решетките . Този път причината е жалба от студентка, съобщава Нова телевизия . Според момичето Габриела Медарова я ударила . Боят бил нанесен в дискотека , а Медарова била пияна, твърди нападнатото момиче, което е подало жалба. Случаят ще бъде докладван в прокуратурата и оттам ще решат дали да задържат Медарова за нарушаване на гаранцията , под която е пусната. Сподели:", "date": "2018.05.13", "title": "ОБРАТ! Танцьорката от Пловдив пребила момиче преди да отнесе 10 коли"}
{"url": "http://pik.bg/%D1%81%D1%82%D0%BE%D0%BB%D0%B5%D1%82%D0%BD%D0%B8%D1%86%D0%B0-%D1%81%D1%8A%D0%B2%D0%B5%D1%82%D0%B2%D0%B0-%D1%85%D0%B0%D0%BB%D0%B1%D0%B0-%D0%B1%D0%B8%D1%80%D0%B0-%D0%BD%D0%B0-%D0%B4%D0%B5%D0%BD-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B0-news749963.html", "text": "Британската столетница Дорис Олив Нетинг ни съветва, ако искаме да достигнем нейното дълголетие, да правим като нея и всеки ден да изпиваме по една халба бира, пише в. \"Метро\". Дорис живее в град Плимут, в южната част на Англия. От края на Втората световна война до ден днешен тя редовно изпива по една халба тъмно пиво. Дълголетницата станала фен на пенливата течност, след като узнала, че в бирата се съдържа много желязо. По случай стотния си юбилей Дорис е получила поздравителна телеграма от кралица Елизабет Втора. Сподели:", "date": "2018.05.13", "title": "Столетница съветва: Халба бира на ден задължителна!"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D1%85%D0%B0%D0%BB%D1%84-%D1%81%D0%B5-%D0%BE%D1%82%D0%B4%D0%B0%D0%BB%D0%B5%D1%87%D0%B0%D0%B2%D0%B0-%D0%BE%D1%82-%D0%BA%D0%B0%D0%BC%D0%BF-%D0%BD%D0%BE%D1%83-news749932.html", "text": "Халфът на Барселона Андре Гомеш най-вероятно ще напусне клуба след края на сезона. Португалският национал вече разглежда оферти от клубове от Серия \"А\" и Висшата лига. Испанското издание \"Спорт\" твърди, че фаворит за подписа на полузащитника е Тотнъм. Интерес към Гомеш има още от Евертън, Манчестър Юнайтед, Уест Хем, Ювентус и Милан. Халфът е с договор с Барселона до 2021 година, а освобождаващата му клауза е 100 млн. евро. За последно Гомеш игра за \"каталунците\" на 17 април, а в последните 3 мача дори не бе в групата на тима, акцентира \"Топспорт\". Сподели:", "date": "2018.05.13", "title": "Ето кой халф се отдалечава от \"Камп Ноу\""}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-20-%D0%BA%D0%B3-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D1%82%D1%8E%D1%82%D1%8E%D0%BD-%D0%B2-%D0%BC%D1%8A%D0%B6-%D0%BE%D1%82-%D1%81%D0%B5%D0%BB%D0%BE-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-news749914.html", "text": "Полицията спипа почти 20 килограма контрабанден тютюн, приготвен за продажба при обиск у жител на плевенското село Буковлък, съобщиха от ОД на МВР, цитирани от Конкурент. Нарушението е установено при специализирана операция, проведена на пазара в козлодуйското село Бутан на 12 май. При проверка на Г.А., на 31 г. от Буковлък, били установени 19.7 кг нарязан тютюн, разпределен в чували и пликове. На нарушителя на данъчните закони е съставен акт и е образувана преписка. Сподели:", "date": "2018.05.13", "title": "Спипаха 20 кг нелегален тютюн в мъж от село в Плевенско"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D0%BE-%D0%B0%D1%84%D0%B5%D1%80%D0%B0%D1%82%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-2-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F%D1%82-%D0%B0%D0%BF%D1%82%D0%B5%D1%87%D0%B5%D0%BD-%D0%B1%D0%BE%D1%81-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D0%B8%D0%BB-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D0%B4%D0%B5%D0%BF%D1%83%D1%82%D0%B0%D1%82-news749585.html", "text": "Арестуваният аптечен бос Николай Александров, който беше хванат при акцията на Икономическа полиция, за източването на Здравната каса, бил приближен до съдения в момента Николай Китов, пише Трафикнюз Последният бе собственик на голяма верига магазини, а в момента е обвинен за укриване на ДДС в размер на 4 милиона. Александров е бил мениджър на верига магазини за обзавеждане, които са били част от собствеността на Китов.  След ликвидацията на фирмата през 2010 година е бил преназначен като регионален мениджър за Южна България на друга голяма верига за техника  Дълго време той е бил ключова фигура във фирмата, обикалял е цяла България и е отговарял за откриването и закриването на обектите. През това време съпругата му - Наталия е учила фармация в чужбина. Последните години от обучението си е прехвърлена в Пловдив. След дипломирането на Наталия, семейството отварят собствена аптека в Асеновград, а малко по-късно и в Кричим. Амбициите на Александров не спират до тук. Той е бил кандидат депутат.  Връзката му с политиката дошла от тъста му Иван Танев, които и към този момент е кмет на Старозагорската община – Братя Даскалови. Танев и до днес има сериозен гръб сред политическите среди. Оказва се, че в бизнесът с аптеки е намесено цялото семейство на Николай. Освен съпругата му Наталия, сестра й също е част от мениджърския екип в някои обекти. Николай Александров е роден през 1976 година.  Завършил е Английската гимназия в Пловдив, а след това магистратура по икономика на търговията в Стопанска академия “Д. А. Ценов” в Свищов. Специализирал е управление на европейски фондове в НБУ. Със съпругата му имат и дете. От вчера телефонът на Александров е изключен, а профилът му в социалните мрежи премахнат. Александров държи няколко аптеки в града и околностите на Пловдив, но решава да създаде и фиктивни такива – аптеки, които са регистрирани и лицензирани за работа със Здравната каса, но съществуващи само на хартия. Единственото, което доближава тези аптеки до истинските е, че са наети магистри фармацевти, които уж менажират обектите, които в действителност са напълно виртуални - сграда или пък каквато и да е медикаментна наличност, пише Трафикнюз. Новооткритата аптека фантом Александров прехвърля на Димитър Йотинов - мъж, за който е известно, че е социално слаб и че е бил разследван неколкократно от Икономическа полиция по схеми за източване на ДДС, но в сфери различни от фармацевтичния бранш. Александров бе заловен малко след като е предал подкуп от 50 хиляди лева на двамата ръководни кадри от РЗОК - Пловдив. У него са намерени 25 хиляди лева - част от сумата изтеглена същия ден от Йотинов. . Сподели:", "date": "2018.05.13", "title": "ГОРЕЩО ПО АФЕРАТА \"Иванчева-2\"! Арестуваният аптечен бос в Пловдив бил кандидат за депутат "}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%BF%D0%BE%D0%BB%D0%B5%D0%B7%D0%BD%D0%B8%D1%82%D0%B5-%D1%81%D1%83%D1%80%D0%BE%D0%B2%D0%B8-%D0%BF%D0%BB%D0%BE%D0%B4%D0%BE%D0%B2%D0%B5-%D0%B8-%D0%B7%D0%B5%D0%BB%D0%B5%D0%BD%D1%87%D1%83%D1%86%D0%B8-news749951.html", "text": "Новозеландски учени установиха, че суровите плодове и зеленчуци са по-полезни за психичното здраве от готвените, съобщи в. \"Дейли мейл\". Яденето на сурови зеленчуци и плодове може да предотврати появата на депресия, защото те съдържат важни хранителни вещества. Хората, които наблягат на такива храни, са с по-добро настроение и са по-доволни от живота. Здравните кампании обикновено се съсредоточават върху количеството на подовете и зеленчуците в менюто , например пет порции дневно. Учените от университета на Отаго обаче разгледаха как се отразява начинът, по който те са приготвени, върху психичното здраве. Спанакът и морковите например са вкусни и готвени, и сурови. За психичното здраве те са по-полезни необработени, защото иначе намаляват полезните им съставки. Най-полезни за здравето са суровите моркови , банани , ябълки , зелени листни зеленчуци , грейпфрутът , марулята , цитрусите , горските плодове , краставиците и кивито . Участниците в изследването са били на 18 до 25 години - възрастовата група, която яде най-малко плодове и зеленчуци . Учените оценили не само начина им на хранене и психичното им състояние, но и фактори които влияят върху него, като сън, движение, хронични болести. Резултатите показват, че хората, които ядат повече сурови зеленчуци и плодове , са с по-малко симптоми за психични заболявания, например депресия. Те са и с по-високи нива са психологическо благополучие, признаци за което са доброто настроение и задоволството от живота. Сподели:", "date": "2018.05.13", "title": "Ето кои са най-полезните сурови плодове и зеленчуци"}
{"url": "http://pik.bg/%D0%B5%D0%BA%D0%B2%D0%B0%D0%B4%D0%BE%D1%80-%D0%BF%D1%80%D0%B5%D0%B4%D0%B0%D0%B2%D0%B0-%D0%B4%D0%B6%D1%83%D0%BB%D0%B8%D0%B0%D0%BD-%D0%B0%D1%81%D0%B0%D0%BD%D0%B6-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news749968.html", "text": "След повече от шест години, откакто Джулиан Асанж намери закрила в посолството на Еквадор в Лондон, създателят на „WikiLeaks“ се намира в опасност от депортация, пише Спутник, цитиран от Фокус. Коментар направен през тази седмица от министъра на външните работи на Еквадор Мария Фернанда Еспиноса предполага, че правителството може скоро да отнеме политическото убежище на Асанж, което му даде през 2012 година, и да го предаде на британските и след това на американските власти, пише уебсайтът на „World Socialist“. В интервю от сряда, 9 май, Еспиноса заяви че правителството на Еквадор и Великобритания „имат намерението и интереса да решат този казус“. Тя добави, че двете страни работят за постигането на „крайно решение“ относно Джулиан Асанж. Ако Асанж бъде предаден на британските власти, те ще могат да го екстрадират в САЩ, където ще бъде изправен пред съд заради публикации в „WikiLeaks“ разкриващи американски военни и дипломатически документи. Сподели:", "date": "2018.05.13", "title": "Еквадор предава Джулиан Асанж на Великобритания?"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%B0%D0%B9%D0%B3%D0%B0%D1%88%D0%BE%D0%B4-%D0%B0%D0%B3%D0%B0%D1%81%D1%8F%D0%BD-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%BA%D0%BE%D0%BD%D0%BA%D1%83%D1%80%D1%81%D1%8A%D1%82-%D0%B5-%D0%BD%D0%B0%D0%B3%D0%BB%D0%B0%D1%81%D0%B5%D0%BD-%D0%BD%D0%B8%D1%89%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA-news749985.html", "text": "- Не го гледам и не ме интересува Евровизия, защото смятам, че начинът, по който се избират последните години българските песни, е обиден за родните поети и композитори. И въобще няма избор на песен, а такъв трябва да има и да представи най-добрата песен като лице на България, защото ние представяме страната си и българските творци. Това нещо обаче не достига до нас и никой не го интересува. Песента нямам представа от кого е избрана, вероятно от некомпетентни хора, нищо българско няма в българската песен. За мен е обидно по този начин да бъде представена България. В края на краищата БНТ е обществена и ние всички плащаме за това, като е длъжна да уважи българските творци. Искам да знам коя е комисията, която избра тази песен, от колко песни се избра, защо няма официално съобщение как е станал изборът. Кои са композиторите, които са в това жури, защото става въпрос за песен, която се пише от композитори. - Преди години имаше комисия, като съм бил член в нея няколко пъти, дори пазя спомен и благодарствени писма от БНТ, затова че съм участвал като жури на Евровизия от българска страна. Едната година дори бяхме над 20 души, които избирахме българската песен. Тогава помня, че болшинството гласувахме за едни прекрасни млади хора от Добрич, четири момичета и едно момче, всички се подписахме, за да отидат и да представят по един наистина прекрасен и достоен начин България. Не знам по какъв начин обаче вотът беше подменен и отиде Софи Маринова. - Системата е такава, че има две основни журита - професионално и чрез есемеси. Представете си, че ние двамата се явяваме. Моята песен журито я оценява с 12 точки, което е максимумът, обаче на есемесите първа е вашата песен, като така нашите песни стават с равен брой точки. В този случай гласът на безименните есемеси е по-ценен от гласа на професионалното жури. - Това е години наред и на детската Евровизия, и на голямата Евровизия. Оказва се, че гласът на народа, на есемесите, които са безименни и не знаеш по какъв начин е гласувал, е по-ценен от името на журите. За мен този подход е обиден. Поезията и музиката са творчество и когато са съчетаят, става нещо красиво. Конкурсът е за песен, а след това идват изпълнителите, кой ще я изпълни - това е второстепенен въпрос. Важно е кой ще бъде изпълнител от гледна точка дали е атрактивен и има глас, разбира се, но конкурсът е за песен. - За мен, ако една песен е качествена, тя ще си намери път и ще докосне хората. Ако се избере една българска песен, която е хубава и се запее от хората, няма значение дали е на 30-то място. Защо песните трябва да са на английски? Имаме прекрасен български език, стойностни поети, защо не поръчаха на тях един хубав текст?! Какво ме трогва някакви хора излезли и пели на английски, нито ще стигне до някого, нито печелим нещо. Нищо българско няма в това. - Абсолютно сте права. Години наред се този начин, както и при детската Евровизия, там също се постъпва по този начин с песента, която Поли Генова представи. Какви са тези хора, какво българско има в тях, как представят страната ни... Имахме събрание в Съюза на композиторите, тогава станах и говорихме, написахме дори декларация до комисията по култура в парламента, че не може повече така. Тази декларация беше по моя инициатива, защото за мен това е изключително обидно. В живота на един човек най-ценно е творчеството. Защото една песен може сега да не спечели, но след 10-15 години тя остава. Важното е България да има лице и като се каже България, да се знае, че е с качествена песен напред. толерира Сподели:", "date": "2018.05.13", "title": "САМО В ПИК! Хайгашод Агасян пред медията ни за \"Евровизия\": Конкурсът е нагласен, нищо българско нямаше в българската песен"}
{"url": "http://pik.bg/%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%B2-%D0%BC%D0%BE%D1%81%D0%BA%D0%B2%D0%B0-%D1%81%D0%BB%D0%B5%D0%B4-%D1%84%D1%83%D1%80%D0%BE%D1%80%D0%B0-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B0%D1%82%D0%B0-%D0%BE%D0%BF%D0%B5%D1%80%D0%B0-%D0%B3%D0%BE%D1%80%D0%B4-%D1%81%D1%8A%D0%BC-%D1%87%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D1%82%D0%B0%D0%BB%D0%B0%D0%BD%D1%82-%D0%BE%D1%82%D0%B2%D0%B0-news749961.html", "text": "„Горд съм, че българският талант отваря душата на руската публика“, заяви председателят на парламентарната Комисия по културата и медиите Вежди Рашидов в Болшой театър в Москва, където късно в събота вечерта започна големият гастрол на Софийската опера. С операта „Янините девет братя“ българските изпълнители завладяха прочутата нова сцена на световния театър. Вежди Рашидов е официален гост на откриването на забележителното турне на Националната ни опера в Болшой театър. Той е в Москва по покана на Михаил Швидкой, специален съветник на президента на Русия   по международното културно сътрудничество. Именно благодарение на съвместните усилия на Вежди Рашидов и на Михаил Швидкой през 2016 година беше договорен големият гастрол на Софийската опера и балет в Болшой театър, който се реализира сега. В продължение на десет дни на историческата и на новата сцена на театъра ще бъдат показани шест наши оперни и балетни спектакъла. Това се случва за първи път от близо четири десетилетия насам. Като специален гост Вежди Рашидов бе настанен в централната ложа на Болшой театър. Медии отбелязаха, че с грандиозния  гастрол на Софийската опера Рашидов е сбъднал една мечта на България. „Без големия талант на маестро Пламен Карталов  великолепното представяне на българските дарования  нямаше да бъде възможно, той винаги избира печелившия път към върха в изкуството“,  каза още Вежди Рашидов и припомни  Седмицата на българската култура в Москва през 2012 година, когато истинска заря от най-знаменитите ни оперни гласове завладя руската публика. „Вярвам дълбоко в българския талант и винаги съм полагал и полагам усилия да се съизмерваме  с най-големите постижения в Европа и в света, там е мястото на България“, допълни г-н Рашидов. По време на еднодневното си посещение в Москва Вежди Рашидов имаше работна среща с Михаил Швидкой. Двамата обсъдиха перспективите за разширяването на културното сътрудничество между двете страни и възможностите за нови творчески инициативи. Стана ясно, че Московският театър на мюзикъла и няколко драматични театъра, както и големи галерии са готови за съвместни проекти с българските си колеги. Сподели:", "date": "2018.05.13", "title": "Вежди Рашидов в Москва след фурора на Софийската опера: Горд съм, че българският талант отваря душата на руската публика"}
{"url": "http://pik.bg/%D0%BD%D0%B5-%D1%81%D0%B5-%D0%B8%D0%B7%D0%B4%D1%8A%D1%80%D0%B6%D0%B0-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B1%D1%80%D0%B0%D0%BA-%D0%BD%D0%B0-%D0%BA%D1%80%D0%B8%D1%81%D0%BA%D0%BE-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B1%D0%BB%D0%B0%D0%B3%D0%BE-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%B9-%D0%B2%D1%8A%D1%80%D0%B7%D0%B0-%D1%82%D0%B5%D0%BD%D0%B5-news749611.html", "text": "След развода с бащата на сина си Тихомир Георгиев, Венета Райкова сякаш превърна тв ефира в пиаца, от която си търси нов съпруг. Флиртаджийката се опита да разтури семейството на обвързания Криско, който ще й гостува в неделя, като директно му предложи да се ожени за нея, видя ПИК в промото на \"Папараци\". Откакто скъса брачните окови, Венета, която уж твърди, че повече не иска да поглежда мъже, демонстрира засилен интерес към представителите на силния пол. И то на по-младичките от тях... Когато преди месец и малко срещу нея седна плейбой №1 Благой Георгиев, Райкова най-безцеремонно изтропа в ефир, че след раздялата си с Тихомир, изобщо не е правила секс, което си прозвуча като директен намек към прясно разведения бивш футболист. Джизъса обаче явно е забравил подмятането за среща извън студиото веднага, след като камерите са изгаснали, тъй като наскоро пред Мегз Райкова се ожали, че се уговорили да пият кафе, но Благо й вързал тенекия. Явно в подобен флиртаджийски тон се развива и интервюто с Кристиан Тилев. \"Ожени се направо за мен, вземи ме. Идеална партия сме си, по телепатия се намерихме. Днес е щастливият ни ден\", удря си автореклама Венета в промото. Сподели:", "date": "2018.05.13", "title": "НЕ СЕ ИЗДЪРЖА! Венета Райкова предложи брак на Криско, след като Благо Георгиев й върза тенекия! "}
{"url": "http://pik.bg/%D0%BF%D0%B5%D1%82-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D0%B8%D1%81%D1%82%D0%BE%D1%80%D0%B8%D0%B8-%D0%B2%D0%B8%D1%82%D0%B0%D0%B5%D1%89%D0%B8-%D0%BE%D0%BA%D0%BE%D0%BB%D0%BE-%D0%B2%D1%80%D1%8A%D1%85-%D0%B5%D0%B2%D0%B5%D1%80%D0%B5%D1%81%D1%82-news749895.html", "text": "Еверест е връх в Хималаите , в южната част на континента Азия. Той привлича много опитни планинари, но и хора, търсещи адреналина. Вижте пет интересни истории, витаещи около връх Еверест: Години наред Еверест е бил дестинация, привличаща вниманието на множество търсещи адреналина фанатици, но никой от тях не е бил толкова нестандартен, колкото англичанинът Морис Уилсън . През 1933 година Уилсън решава да бъде първият човек покорил северните склонове на Еверест. Потеглил пеш през ледника Rongbuk на 22 май 1934 година, но липсата на оборудване за катерене или какъвто и да било опит си казват думата. Но не е странно това, че човек без опит се опитва да покори известният връх, а че тялото на Морис е открито година по-късно, облечено в дамско бельо. Много пътешественици и алпинисти твърдят, че са виждали легендарното същество Йети в района на Еверест. Фолклорът на местните непалски и тибетски племена разказва за някои мрачни нощни същества, живеещи сред тях. Съществуването на Йети не е подкрепено с научни факти и поради това научната общност не го признава. Но забележителни открития на пътешествениците включват огромните отпечатъци, открити на 6000 метра от експедицията на Ерик Шиптън, както и скалпа на Йети, който се намира в манастира в Кумджунг. Официално през 1953-та година сър Едмънд Хилари и Тенсинг Норгей стават първите хора успешно изкачили връх Еверест. Но много скептици смятат, че друго дуо е покорило върха 30 години по-рано. През 1924 година англичаните Джордж Малори и Санди Ървайн са стигнали на 200-300 метра от самия връх. За съжаление те никога не се завръщат, което води до почти цял век на спекулации дали наистина са били първите, покорили Еверест. В доклад в алпийския вестник е записано, че през 1952 година първата руска експедиция прави опит да изкачи Еверест по северния маршрут в Тибет. Водят се слухове, че тяхната мисия била да вдигнат статуи на Ленин и Сталин на самия връх, но по средата на пътя групата изчезва безследно. Руснаците и до ден днешен твърдят, че експедицията изобщо не се е случвала, но наистина странното е, че въпреки многобройните опити, не са открити никакви следи от екипа от 35 души, опитал се да покори върха. Две са причините името на шeрпа Пемба Дордже да е известно стане ли въпрос за истории, свързани с Еверест. Първата е, че на 21 май 2004-та година, той успява да изкачи върха за 8 часа и 10 минути. А втората причина е поради събитията, случили се три дни по-късно. Слизайки надолу Дордже попаднал на замръзнали тела на група катерачи.Той твърди, че се е случило нещо свръхестествено. Местните смятат, че докато не им бъде даде подходящо погребение, призраците на загиналите никога няма да напуснат планината. Сподели:", "date": "2018.05.13", "title": "Пет любопитни истории, витаещи около връх Еверест"}
{"url": "http://pik.bg/%D0%BE%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%BF%D0%BE%D0%B5%D1%85%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8-news749969.html", "text": "От терористичната групировка „Ислямска държава“ поеха отговорност за самоубийствените атентати срещу три църкви в Сурабая, Индонезия, съобщава Франс Прес, цитирани от „Фокус“. При почти едновременните нападения срещу три църкви загинаха най-малко 11 души. От групировката  разпространиха специално съобщение чрез собствената си агенция „Амак“. „Три мъченически атаки убиха 11 и раниха поне 41 души сред които пазачи в църквите и християни“, се посочва  в съобщението. Сподели:", "date": "2018.05.13", "title": "От терористичната групировка „Ислямска държава“ поеха отговорност за атентатите в Индонезия"}
{"url": "http://pik.bg/%D0%B2%D0%BE%D0%B5%D0%BD%D0%B5%D0%BD-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D1%8E%D0%B6%D0%B5%D0%BD-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news749937.html", "text": "Хеликоптер на Афганистанската национална армия (ANA) се е разбил при аварийно кацане в провинция Гилменд в Южен Афганистан, съобщава РИА  Новости, като се позовава на информации от Министерството на отбраната на страната. Трагедията се е разиграла по време на специализирана операция в района на град Гиришк в ранните часове на неделя. Целта на операцията е била задържане на командир на терористите. По данни на министерството на отбраната, причината за катастрофата е техническа неизправност на хеликоптера. Всички, намиращи се на борда на хеликоптера, са успели да се евакуира. След падането на хеликоптера, той е бил унищожен от терористи. От радикалното движение „Талибан“ обявиха, че те са свалили хеликоптера, като са убили всички военнослужещи, които са били на борда. Сподели:", "date": "2018.05.13", "title": "Военен хеликоптер се разби в Южен Афганистан"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%BE%D1%82%D0%BE%D0%BF-%D0%B4%D1%8A%D0%B6%D0%B4-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D0%B8-%D0%B3%D1%80%D0%B0%D0%B4-%D0%B7%D0%B0%D1%85%D0%BB%D1%83%D0%BF%D0%B8%D1%85%D0%B0-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news749974.html", "text": "Пороен дъжд се излива над София. За минути улиците се превърнаха в реки, а буреносните облаци \"захлупиха\" столицата. Непочистените улични шахти предизвикаха наводнение по малките локални улици. Предсказанието на синоптиците за дъждовна неделя се сбъдна. Потребители във Фейсбук съобщават, че градушка е ударила \"Люлин\" и Божурище. Хората призовават да си крият колите. По думите на потребителите градовите зърна са с големина около 1 см. Сподели:", "date": "2018.05.13", "title": "ПЪРВО В ПИК! ПОТОП! Дъжд, гръмотевици и град захлупиха София (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%E2%80%93-%D0%BA%D0%B0%D0%B2%D0%B0%D0%BB%D0%B5%D1%80-%E2%84%961-%D0%B2-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-news748611.html", "text": "Професорът с достолепна осанка Огнян Герджиков за пореден път демонстрира прословутото си възпитание и изискани маниери. Бившият председател на Народното събрание преди дни пътувал с метрото. Седнал близо до вратата и четял вестник. На една от станциите, при вида на качваща се дама, професорът по търговско право веднага станал от мястото си и я поканил да седне. Той дори не разпознал в пътничката, на която кавалерствал, известната журналистка Соня Колтуклиева. Поласкана, тя описа случката в профила си в социалната мрежа. „Качих се на метрото на станция “Европейски съюз”; влизайки във вагона, се хванах за пилона до вратата и тъй като бях само за една спирка, дори не се огледах за свободно място – разказва Колтуклиева. - От най-близката седалка чевръсто скочи елегантен мъж и веднага ми предложи мястото си. Приех, за да уважа жеста му. Джентълменът се оказа проф. Огнян Герджиков - бивш председател на Народното събрание и бивш служебен министър-председател. Направи го, защото е възпитан човек, не защото ме разпозна под лятната шапка и слънчевите очила - инак щеше да ме заговори. Аз го снимах тайно, което може да е неприлично, но го сторих от желание да напиша във „Фейсбук“ с благодарност към него и с надеждата, че някой младеж ще се поучи от примера му. П.П. Апропо, изпитвам горчивина и яд, сблъсквайки се с непристойното и неуважително отношение към бременни жени и възрастни хора на публични места у нас”, завършва журналистката. Сподели:", "date": "2018.05.13", "title": "ЕКСКЛУЗИВНО В ПИК И \"РЕТРО\"! Проф. Герджиков – кавалер №1 в градския транспорт"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%BE%D1%82-%D0%BF%D0%B0%D1%80%D0%B8%D0%B6-%D0%BF%D0%BE%D0%BB%D1%83%D1%87%D0%B8%D0%BB-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-%D0%BF%D1%80%D0%B5%D0%B7-2010-%D0%B3%D0%BE%D0%B4%D0%B8%D0%BD%D0%B0-news749975.html", "text": "Извършителят на атаката в Париж снощи е чеченецът Хамзат Азимов, който е получил френско гражданство през 2010 г., предаде ТАСС. Представител на правителството каза, че нападателят е получил френско гражданство след майка си. От 2016 г. той е фигурирал в списък на хора, потенциално опасни за сигурността на Франция, но не е бил арестуван или регистриран за престъпна дейност. Френски медии идентифицираха нападателя като Хамзат Азимов, роден в руската република Чечения на 1 ноември 1997 г. Отговорност за атаката пое джихадистката групировка \"Ислямска държава\". Нападателят уби един и рани четирима души в центъра на Париж снощи, преди да бъде застрелян от полицай. Убитият е 29-годишен мъж, предаде Асошиейтед прес, като се позова на френските власти. Сред ранените е 34-годишен гражданин на Люксембург. Животът му вече е извън опасност след спешна медицинска помощ, съобщи министерството на външните работи на страната. Сподели:", "date": "2018.05.13", "title": "Нападателят от Париж получил гражданство през 2010 година"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%81%D1%82%D0%BE%D0%B8-%D0%B7%D0%B0%D0%B4-%D1%81%D0%B5%D1%80%D0%B8%D1%8F%D1%82%D0%B0-%D0%BE%D1%82-%D0%B0%D1%82%D0%B5%D0%BD%D1%82%D0%B0%D1%82%D0%B8-%D1%81%D1%80%D0%B5%D1%89%D1%83-%D1%86%D1%8A%D1%80%D0%BA%D0%B2%D0%B8-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news749973.html", "text": "Серията от самоубийствени атентати срещу три църкви в Саурабая, Индонезия е извършена от членовете на едно семейство. Това обявиха от полицията на Индонезия, цитирани от британското издание The Independent и „Фокус“. Началникът на националната полиция Тито Карнавиян заяви, че атаките, които убиха поне 11 души и раниха над 40 други, са били извършени от деца, тийнейджъри и възрастни от едно и също семейство, което е било в Сирия. Карнавиян допълни, че бащата на семейството е задействал колата-бомба, двамата сина на възраст 18 и 16 години са използвали мотоциклет в своите атаки, а майката е била с двете си дъщери на възраст 12 и 9 години, които също са бил използвани в бомбените атаки. Сподели:", "date": "2018.05.13", "title": "Ужасяващо! Семейство стои зад серията от атентати срещу църкви в Индонезия"}
{"url": "http://pik.bg/%D0%B2%D0%BA%D1%83%D1%81%D0%BD%D0%B8-%D0%B8-%D0%BF%D0%BE%D0%BB%D0%B5%D0%B7%D0%BD%D0%B8-%D0%B4%D0%B5%D1%81%D0%B5%D1%82-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D1%85%D0%B0%D0%BF%D0%B2%D0%B0%D0%BC%D0%B5-%D1%87%D0%B5%D1%80%D0%B5%D1%88%D0%B8-news749908.html", "text": "В сезона на черешите сме. Те са не само вкусни, но и много полезни за здравето. Ето 10 причини да хапваме череши: 1. Черешите са богати на витамините – А, В, С, Р, желязо, калий, натрий, магнезий, калций и фосфор. Те активизират обменните процеси, подобряват работата на мозъка и оказват общо укрепващо действие на организма. 2. Съдържащите се в тях биологично активни вещества – кумарини и оксикумарини нормализират съсирването на кръвта. 3. Флавоноидите в тях укрепват стените на кръвоносните съдове . Затова черешите се смятат за добра профилактика на синините и намаляване на кръвното налягане при хипертония. 4. Черешите помагат и при анемия, тъй като съдържат желязо . 5. Полезни са при артрит, подагра, ревматизъм , защото съдържащата се в тях салицилова киселина притежава обезболяващо действие. 6. В черешите има много целулоза, която помага при дисбактериоза на червата. Подобряват перисталтиката . 7. Черешите помагат при кашлица . За тази цел е най-добре да са сварят на компот, който да се пие горещ. 8. Черешите са богати на фруктоза, която бавно се разгражда в кръвта и затова са полезни за хората със захарен диабет. 9. Черешите са препоръчителни и за хората със сърдечни заболявания, тъй като попълват недостига от калий, необходим за нормалната работа на сърцето. 10. Те активизират работата на бъбреците и черния дроб, които започват по-ефективно да извеждат шлаката. Черешите оказват положително влияние на кожата и помагат при различни кожни заболявания. Маската от череши почиства и свива порите, премахва мъртвите клетки. Сподели:", "date": "2018.05.13", "title": "ВКУСНИ И ПОЛЕЗНИ! Десет причини да хапваме череши"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D0%BA-%D1%83%D0%BA%D1%80%D0%B8%D0%B2%D0%B0%D0%BB-%D1%81%D0%B5-6-%D0%BC%D0%B5%D1%81%D0%B5%D1%86%D0%B0-%D1%81%D0%BB%D0%B5%D0%B4-%D1%81%D0%B5%D1%80%D0%B8%D1%8F-%D0%BA%D1%80%D0%B0%D0%B6%D0%B1%D0%B8-news749941.html", "text": "40-годишният криминално проявен Г.Я. от Бургас, обявен за общодържавно издирване от началото на месец декември 2017 г., е задържан в резултат на полицейските действия на служители от група \"издирване \" към отдел \"криминална полиция \" при ОДМВР- Бургас, сектор \"Специализирани полицейски сили \" и Първо РУП - Бургас. Г.Я. е с влязла в сила присъда лишаване от свобода за срок от 4 години за извършени множество кражби. Укрива се от 6 месеца, но след проведени множество издирвателни мероприятия от полицейските служители, местонахождението му у локализирано и той е задържан. Приведен е в затвора в Бургас за изтърпяване на наказанието. Сподели:", "date": "2018.05.13", "title": "Задържаха издирван престъпник, укривал се 6 месеца след серия кражби  "}
{"url": "http://pik.bg/%D0%BB%D1%83%D0%BA%D1%81%D0%BE%D0%B7%D0%B5%D0%BD-%D0%BF%D1%80%D0%BE%D0%B1%D0%BB%D0%B5%D0%BC-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news749916.html", "text": "Треньорът на Реал Мадрид Зинедин Зидан е изправен пред \"луксозен\" проблем преди финала в Шампионската лига на 26 май срещу Ливърпул в Киев, пише \"Спортал\". Френският специалист, който изведе Реал до трети пореден финал в най-престижния европейски клубен турнир, призна, че основното му главоболие в момента е свързано с определянето на състава за мача в украинската столица, тъй като всички футболисти на \"белия балет\" в момента се намират в отлична форма. Това се видя и в двубоя със Селта от 37-ия кръг на Примера, спечелен от \"кралския клуб\" с 6:0, като два гола отбеляза Гарет Бейл, който е пред напускане на Мадрид. \"Беше важно да изиграем добър мач. Играчите се отнесоха много професионално и показаха отличен футбол\", коментира Зидан. Сподели:", "date": "2018.05.13", "title": "\"Луксозен\" проблем на \"Бернабеу\"!"}
{"url": "http://pik.bg/%D1%86%D1%81%D0%BA%D0%B0-%D0%BD%D0%B0%D0%B1%D0%B5%D0%BB%D1%8F%D0%B7%D0%B0-%D1%82%D1%80%D0%B8%D0%BC%D0%B0-%D0%BE%D1%82-%D0%BF%D1%8A%D1%80%D0%B2%D0%B0-%D0%BB%D0%B8%D0%B3%D0%B0-news749934.html", "text": "Трима играчи от Първа лига са били обсъждани за селекцията на ЦСКА, пише \"Тема спорт\". Става въпрос за вратаря на Черно море Благой Макенджиев (29 г.), крилото на Берое Педро Еуженио (27 г.) и нападателя на Ботев Пд Стивън Петков (23 г.). Евентуално тяхно привличане е дискутирано неведнъж през последните 2 месеца, основно между доскорошния треньор Стамен Белчев и селекционното звено. Щабът е на мнение, че тези футболисти могат да свършат работа на \"армейците\" с оглед добрите си изяви по родните терени през последната година. Не е изключено ЦСКА да направи опит да привлече някой от тях през лятото. Стивън Петков е сред най-сериозните опции. Той не получава много минути в Ботев Пд, но пък вкара цели 13 гола в елита. Нападателят призна, че не е доволен от статута си и намекна, че може да се стигне до раздялата му с \"жълто-черните\". Петков е юноша на Левски, като има 7 мача за представителния тим, а след това бе за кратко и в Лудогорец. Сподели:", "date": "2018.05.13", "title": "ЦСКА набеляза трима от Първа лига..."}
{"url": "http://pik.bg/%D0%B0%D0%BB%D0%BF%D0%B8%D0%BD%D0%B8%D1%81%D1%82%D1%8A%D1%82-%D0%B0%D1%82%D0%B0%D0%BD%D0%B0%D1%81-%D1%81%D0%BA%D0%B0%D1%82%D0%BE%D0%B2-%D0%BF%D0%BE%D0%BA%D0%BE%D1%80%D0%B8-%D0%B2%D1%80%D1%8A%D1%85-%D1%87%D0%BE-%D0%BE%D1%8E-%D0%B2-%D1%85%D0%B8%D0%BC%D0%B0%D0%BB%D0%B0%D0%B8%D1%82%D0%B5-news749957.html", "text": "Българският алпинист Атанас Скатов изкачи високият 8021 метра връх Чо Ою в Хималаите, съобщи БТВ. Ураганен вятър задържа Скатов три дни в Лагер 2 на 7150 метра височина, а част от групата, която бе с него, се върна надолу. Във „Фейсбук”-профила на алпиниста неговият екип съобщи, че състоянието му е добро въпреки студа, липсата на сън и лошите метеорологични условия. След Чо Ою, Скатов планира да потегли на експедиция до Еверест. Сподели:", "date": "2018.05.13", "title": "Алпинистът Атанас Скатов покори връх Чо Ою в Хималаите"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news749870.html", "text": "Хиляди хора излязоха на протест в столицата Букурещ и в други румънски градове, за да изразят недоволството си от политиката на правителството, по-специално срещу спорната съдебна реформа, съобщи Асошиайтед Прес, цитирана от БНР. Според демонстрантите, тя ще направи по-трудно воденето на дела за корупция срещу високопоставени представители ва властта. На \"Площада на Победата\" в Букурещ хиляди румънци се събраха под мотото \"Ние искаме Европа, не диктатура!\", които скандираха: \"Оставка\" по адрес на премиерката Виорика Дънчила, председателя на долната камара на парламента Ливиу Драгня и председателя на Сената Калин Попеску Таричану. Протестиращите отправиха критики и към икономическите мерки на правителството. Стегна се и до дребни инциденти между демонстрантите  и полицията. По-малки протести се проведоха в Тимишоара, Сибиу, Брашов, Крайова и др.  Демонстрациите бяха организирани от редица обществени организации. Сподели:", "date": "2018.05.13", "title": "Масови протести в Румъния срещу правителството на страната"}
{"url": "http://pik.bg/%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%82%D0%B5-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D1%81-%D0%BF%D0%BE%D1%80%D0%B5%D0%B4%D0%B5%D0%BD-%D0%BE%D0%BF%D0%B8%D1%82-%D0%B4%D0%B0-%D0%BD%D0%B0%D0%BC%D0%B5%D1%80%D1%8F%D1%82-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-news749976.html", "text": ", а да търсят в по-ниските райони, където има шанс българският алпинист да е оцелял, ако е успял да се укрие. След като няколко часа в базовия лагер нямаше информация как върви издирването, сега стана ясно, че китайските спасители са претърсили сутринта района около последния височинен лагер под връх Шиша Пангма и са открили само предмети от стари експедиции. Следи от Боян Петров няма. До момента не е открита и палатката му, потвърдиха от екипа на алпиниста, който е в неизвестност от 10 дни. Без резултат вчера бяха и двата полета на хеликоптери над района. Днес те няма да летят заради безопасността на спасителите, които ще са по склона. Китайските спасители, които издирват алпиниста Боян Петров, са потеглили към връх Шиша Пангма, съобщава БНР. Сподели:", "date": "2018.05.13", "title": "Китайските спасители с пореден опит да намерят Боян Петров"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D0%BE%D1%82-%D0%BF%D0%BB%D0%B5%D0%B9%D0%B1%D0%BE%D0%B9-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D1%81%D1%83%D0%B5%D1%82%D0%B0%D1%82%D0%B0-%D0%B8-%D1%85%D0%B2%D0%B0%D0%BD%D0%B0-%D1%87%D0%B5%D1%82%D0%BA%D0%B0%D1%82%D0%B0-news749935.html", "text": "Теа Величкова е бивш модел на Плейбой. Красавицата беше момиче на Плейбой и корица на българското издание на списанието за мъже Въпреки това тя зарязва тези неща и става художничка. „Тези снимки ми бяха като някакво разнообразие на моя живот”, казва тя пред Нова телевизия. Теа не крие, че е имала възможност за друга перспектива пред себе си, но избрала рисуването. Това е нейното висше образование и тръпка, която я кара всеки ден да слага работния анцуг и да седне пред статива. Красавицата казва, че вече е успяла да намери своята творческа ниша и че картините й се радват на все по-голям интерес: \"Пък и освен това снимките като модел продължаваха по 15 часа, а сега е лесно - сядам и рисувам, когато поискам. Една картина мога да нарисувам за два-три часа, мога и за две седмици\". Сподели:", "date": "2018.05.13", "title": "Гореща красавица от \"Плейбой\" избяга от суетата и хвана четката"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%82%D0%B2%D0%BE%D1%80%D0%B8-%D1%81%D0%B0%D0%BC%D0%BE%D0%BA%D0%BE%D0%B2%D1%81%D0%BA%D0%BE-%D1%88%D0%BE%D1%81%D0%B5-news749938.html", "text": "Искаме канализация, качествен ремонт на улиците, пълен ремонт на „Самоковско шосе”, писна ни да живеем в кал и мизерия! С този емоционален призив организаторите на протеста затвориха днес Самоковско шосе. Хората искат пълна рехабилитация на пътя, както и цялостен ремонт на шосето, тъй като според тях то е поправяно много пъти, дупките са кърпени, но отново се появяват. „Протестираме, защото ни писна да живеем в кал и мизерия. Протестираме, защото „Самоковско шосе” за трети път ни попълват дупки и са ни докарали дотам, че да сме щастливи, когато попълнят 2-3 дупки. Ние искаме пълна рехабилитация на тази отсечка от шест километра, защото това вече не се издържа. Улиците в Панчарево и Кокаляне са в безобразно състояние. Канализация нямаме, това замърсява околната среда, защото и Панчаревското езеро директно за заустени канали там. Сметоизвозването ни е голям проблем. Улиците не са ремонтирани с десетилетия, много улици просто изчезват”, каза пред Нова телевизия Галина Бел, един от организаторите на протеста. Сподели:", "date": "2018.05.13", "title": "Протест затвори \"Самоковско шосе\""}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%B4%D0%B5%D1%80%D0%B1%D0%B8-%D0%BE%D0%BF%D1%82%D0%B8%D0%BC%D0%B8%D0%B7%D1%8A%D0%BC-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news749913.html", "text": "\"Първото полувреме - нула. Нищо, нищо не играхме\", призна нападателят на ЦСКА Кирил Десподов след измъчения успех на \"червените\" с 2:0 срещу Верея. \"Не знам какви разговори е имало на почивката, но със сигурност треньорът се е скарал на футболистите. Поне така мисля, защото аз загрявах по това време\", каза още той. \"Във вторник очаквам да се получи хубаво дерби и да се поздравим с успех. Финалът за Купата? Не съм аз човекът, който да коментира двубоя Левски - Славия. Има си хора на по-високо ниво, които да дават мнение\", завърши Десподов, цитиран от \"Новспорт\". Сподели:", "date": "2018.05.13", "title": "Преди голямото дерби! Оптимизъм на \"Армията\""}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%B2-%D0%BF%D0%B0%D1%80%D0%B8%D0%B6-news749902.html", "text": "Родителите на нападателя в Париж, който уби един човек и рани други четирима с нож, са задържани, заяви съдебен източник, цитиран от Франс Прес и „Фокус“. Същият източник е заявил, че нападателят е роден през 1997 година в Чечня. Все още няма официално потвърждение от полицията за самоличността и произхода на нападателя. По случая тече разследване от френската прокуратура за борба с тероризма. Сподели:", "date": "2018.05.13", "title": "Задържаха родителите на нападателя в Париж"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%BE%D0%BF%D0%B0%D0%BB%D0%BF%D0%B8%D0%BD%D0%B8%D1%81%D1%82-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B8%D0%BC%D0%B0--news749898.html", "text": "Боян има силно катерене. Той катери много бързо, с къса екипировка, с необходимите неща. Той не иска да стои дълго време, да се излага на височина, да чака на опашки към върховете поради натовареност на маршрутите. Но той трябва да си бие инсулин на определено време. А ние не знаем дали той е взел със себе си инсулин. Това заяви пред Нова телевизия Любомир Попйорданов от Асоциацията за независим туризъм по повод акциията по издирването на Боян Петров. Той допълни, че снегът на върха може да скрие всякакви следи и този \"воал\" да не може да бъде разпознат от хеликоптера, който издирва нашия алпинист. \"Този връх е изкачен за първи път от китайци, с доста жертви. Наричат го \"джуджето\", но има 21 загинали на това \"джудже\". Той не е Еверест, не е К 2, не е Анапурна. Освен това се намира в Китай и катеренето там е свързано с много повече условности и трудности. Там има и скални пасажи, и лед, и фактът, че няма особено маркиране, което да се следва при изкачване. И когато имате и лошо време, нещата стават пределно сложни\", заяви още Попйорданов. На въпрос дали издирвателните дейности се покриват от застраховката, която Боян Петров има, той отговори: \"Той тръгна с много добра застраховка, която не мога да кажа как точно се деблокира и как с нея се оперира. Но е изключено тази застраховка да покрива три хеликоптера, с техния персонал, с времето... В никакъв случай това не може да се покрие от една такава операция. Наземно има ангажирани много хора. От китайска страна не са предявили никакви претенции за заплащане. Тези сто човека, които са там, е един огромен човешки ресурс. Аз не съм чувал сто човека да търсят един. На Шиша Пангма няма много експедиции, има една-две в годината. Не знам какви са тези хора, които са ангажирани там. Но пари се събират и каквито пари останат, няма да остане нищо скрито. Те ще се използват за други хора. Има такива казуси и в Алпите, и в Хималаите. Освен това в случая става дума не за кого да е, става дума за Боян Петров. Тук се говори за българин, за покорен осемхилядник и за наука\", отбеляза гостът. Той заяви, че \"тягата към върха е в нашите гени\": \"И ние трябва да я следваме, търсейки границите, които са движили човечеството напред. Българинът днес, в тази държва, в тази тежка ситуация, показва колко е значима една мечта и една воля, която е подкрепена от много хора\". Сподели:", "date": "2018.05.13", "title": "ОТ ПОСЛЕДНИТЕ МИНУТИ! Топалпинист с ексклузивен коментар за издирването на Боян Петров! Има ли шанс да оцелее българинът "}
{"url": "http://pik.bg/%D0%BC%D0%B5%D1%87%D0%BA%D0%B0-%D0%BF%D0%BE%D1%82%D1%80%D0%BE%D1%88%D0%B8-%D0%BA%D0%BE%D0%BB%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BB%D0%B0%D0%B4%D0%BA%D0%B8-%D0%BA%D0%B5%D0%BA%D1%81%D1%87%D0%B5%D1%82%D0%B0-news749881.html", "text": "Миризмата на оставени без надзор кексчета е привлякла черна мечка, която е потрошила автомобила на пекарка , за да се докопа до сладкишит е, предаде Асошиейтед прес. Странната случка се е разиграла в Рокауей Тауншип, щата Ню Джърси в САЩ. След като е разбила прозореца на возилот о, мецаната е успяла да се справи с две дузини шоколадови, ванилови и ягодови къпкейкове , приготвени по поръчка от пекарката Кристин Алън. На \"местопрестъплението\" косматата похитителка е оставила само размазана глазура и следи от лапи, съобщава местното издание \"Рекърд\", цитирано от БТА. Жената разказва, ч е свидетел на деянието е станал съпругът й, разбуден от кучешки лай и \"хрускащ\" звук. Лейтенант Питър Рейли от местната полиция отбелязва, че това не е единственото безчинство на мечката в района . Фактът, че животното е разбило автомобил, обаче поражда по-сериозни опасения. Въпреки недоволството си от понесените щети, Кристин Алън казва, че не желае мечката да бъде погубена. Сподели:", "date": "2018.05.13", "title": "Мечка потроши кола заради сладки кексчета"}
{"url": "http://pik.bg/%D0%B4%D0%B5%D0%B2%D0%B5%D1%82-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%BF%D0%BE%D0%BD%D0%B5-35-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2%D0%BE%D0%B2%D0%B5-%D0%B2-%D1%82%D1%80%D0%B8-%D1%86%D1%8A%D1%80%D0%BA%D0%B2%D0%B8-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news749882.html", "text": "Най-малко девет души са загинали, а други поне 35 са били ранени при взривове в три църкви във втория по големия град на Индонезия Сурабая, съобщиха от  полицията, цитирани от Франс Прес, ДПА и Асоциайтед Прес. Трите бомбени атаки са били извършени почти едновременно по време на сутрешните литургии в храмовете в 07:30 часа местно време. Според полицейски представител, става дума за три самоубийствени атентата. Полицейски представител обяви, че само един от атентатите е бил самоубийствен. Атаките са извършени броени дни след като полицията сложи край на бунт и заложническа криза в затвор край Джакарта. В операцията загинаха петима души, а петима бяха ранени. От терористичната групировка „Ислямска държава“ поеха отговорност за случилото се. Сподели:", "date": "2018.05.13", "title": "Девет загинали и поне 35 ранени при взривове в три църкви в Индонезия"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%B7%D0%B0%D0%BF%D0%BE%D1%87%D0%B2%D0%B0-%D1%82%D0%B5%D1%81%D1%82%D0%BE%D0%B2%D0%B5-%D0%BD%D0%B0-%D0%B2%D0%BE%D0%B4%D0%B0-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D1%81%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D0%B3%D1%82%D0%BE%D0%BD%D0%BE%D1%81%D0%B0%D1%87-news749875.html", "text": "Китай започва изпитания на вода на първия си собствен самолетоносач, съобщава китайската агенция Xinhua, цитирана от TACC и „Фокус“. Това ще бъде вторият кораб от такъв клас на въоръжение в китайската армия. Изпитанията започват днес. Самолетоносачът с водоизместимост 70 хиляди тона все още няма свое име, но китайската преса го нарича „Шандун“. Той е построен по подобие на първия китайски самолетоносач „Ляонин“, който е бил преправен на основата на бившия съветски самолетоносещ крайцер „Варяг“, закупен от Украйна. По данни на китайския печат Китай е започнал строителството и на трети самолетоносач, който ще бъде снабден със съвременен електромагнитен катапулт, който ще ускорява излитането на самолетите. Сподели:", "date": "2018.05.13", "title": "Китай започва тестове на вода на първия си собствен самолегтоносач"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D1%82%D0%BE%D0%BF%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81%D1%82%D1%80%D0%B5%D0%BB%D1%86%D0%B8%D1%82%D0%B5-%D0%B3%D0%B8-%D1%87%D0%B0%D0%BA%D0%B0-%D1%83%D1%81%D0%BF%D0%B5%D1%85-%D0%B2%D0%B5%D0%B7%D0%BD%D0%B8%D1%82%D0%B5-%D0%B8%D0%B7%D0%BD%D0%B5%D1%80%D0%B2%D1%8F%D1%82-%D0%BF%D0%B0-news749874.html", "text": "За вас този почивен ден е свързан с успешни начинания и сбъднати мечти, въпреки че не сте го очаквали. Не се поддавайте на песимизма си и не изпадайте в ненужна депресия, а бъдете борбени и самоуверени. Има защо. Ще го осъзнаете още преди края на работното време. Предпазвайте се от финансови неуредици в почивния си ден. Не допускайте да ви манипулират, за да работите в нечия полза. Ако видите, че не сте в състояние да се справите с работата си, отложете уговорените делови срещи, но се заемете със служебните си задачи. Очаквайте приходи. Материалните ви стремежи в почивния ден, които могат да почакат още известно време, са причината за трудностите, които срещате на работното място, но това е вашата цел и ще я постигнете. Печелите неприязънта на колегите си заради умението да се справяте с всичките си проблеми, което също ви носи приходи и признание. Поднесете новите методи и новите си идеи, които искате да внедрите на работното място в почивния си ден, но само за обсъждане, без да ги налагате на мита. Обяснете на колегите си, че и те ще имат полза от тях. Пред вас е успешен ден както в личен така и в професионален план. Заредете се с оптимизъм и не се отклонявайте от пътя си. В почивния ден, въпреки притесненията ви, ще получите очаквано и заслужено признание, защото блестите с интелекта си. Емоцията ви връхлита от сутринта, ако си внушите, че денят ви не е успешен. Подадете ли се на песимизма си ще провалите шанса си да блестите в ореола на успеха, който е до вас. Бъдете отговорни на вашето работно място в почивния си ден и не се разпилявайте в губещи времето ви занимания. Търпеливо приемайте критиката. За да постигнете замисленото във връзка с вашите планове, се вслушвайте в съветите на колегите си, особено ако вече са минали по вашия път. Имате възможност в почивния си ден да подобрите материалното си състояние и да направите печеливша инвестиция чрез успешни преговори.  Започвате да се изнервяте от постоянните претенции на ваш партньор, който спекулира с желанието ви да сте полезни. Изяснете отношенията си и се заемете със служебните си задължения. Ако сте си направили планове как да вложите парите си не ги споделяйте в почивния ден на маса с хора, които ви завиждат. Не пропилявайте възможността за успех. От вас зависи да се освободите от емоционалната си нестабилност, а и деня ви обещава както приходи, така и шанс да покорите нов професионален връх. Въпреки че деня е почивен, не пропускайте успешните начинания, въпреки че на моменти денят е напрегнат и изнервящ. Не проявявайте безпричинна агресия към колегите си, защото ще си спечелите неприятели. Вашият успех е гарантиран, а също и приятните емоции, които може да си създадете вечерта. Вашата лична отговорност ви гарантира успех в почивния ден. Не мислете за промяна на работата си, защото тежите на мястото си и ще съжалявате. Бъдете решителни и не допускайте ваши колеги, подвластни на песимизма си, да провалят планираните задачи, въпреки че компромисът е невъзможен. Днес, въпреки че деня е почивен, сте във върховата си форма. Не обмисляйте инвестиции. Успехът ще бъде с вас, ако се заемете с допълнителни задачи. Не се колебайте, а бъдете дейни. Успявате във всички начинания. Предпазвайте се от ненужни разходи, които може да дестабилизират финансовото ви състояние. Не ви съветвам в този почивен ден, дори и да сте го планирали, да уговаряте сделка с недвижим имот, защото няма да е във ваша полза, а изненадите, които ви очакват са свързани с финансови загуби. Не закъснявайте за работа, ако сте дежурни и сте натрупали закъснения. Може да си изпросите понижение, което ще ви нарани. Сподели:", "date": "2018.05.13", "title": "САМО В ПИК! Хороскопът на топастроложката Алена: Стрелците ги чака успех, Везните изнервят партньора си "}
{"url": "http://pik.bg/%D0%B0%D1%80%D0%B5%D1%81%D1%82%D0%B8-%D0%B2-%D0%BA%D0%B0%D0%B9%D1%80%D0%BE-%D1%81%D0%BB%D0%B5%D0%B4-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D0%B8%D0%BB%D0%B5%D1%82%D0%B8%D1%82%D0%B5-%D0%B7%D0%B0-%D0%BC%D0%B5%D1%82%D1%80%D0%BE%D1%82%D0%BE-news749885.html", "text": "Египетската полиция е арестувала 21 души, участвали в протести срещу решението на правителството да увеличи цената на билетите за метрото в Кайро като част от мерките за икономии, съобщи Асошиейтед Прес, цитирани от БТВ. Повечето от арестите са извършени в метростанция Хелуан в южното предградие на Кайро. Задържаните са обвинени, че са се опитали да блокират метростанцията и да спрат влак на метрото. Преди три дни властите обявиха увеличаване на билетите за метрото. Увеличението влезе в сила в петък. Вместо две египетски лири (б.р 0,09 евро) за билет, пътниците вече ще плащат сума, варираща от пропътуваното разстояние - три лири (0,14 евро) за девет станции, пет лири (0,23 евро) за 16 станции и седем лири (0,33 евро) за над 16 станции. Мерките за икономии в Египет са въведени в замяна на заем от 10 милиарда евро от Международния валутен фонд за съживяване на икономиката. Протестите са рядкост в Египет, откакто бе приет закон, забраняващ всякакви събирания, които не са били предварително разрешени от министерството на вътрешните работи. Законът бе приет през 2013 г. след свалянето на демократично избрания президент, ислямиста Мохамед Морси от Абдел Фатах ас Сиси, който тогава бе главнокомандващ на египетските въоръжени сили. Сподели:", "date": "2018.05.13", "title": "Арести в Кайро след протест срещу увеличаването на цената на билетите за метрото"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%B8%D1%80%D0%B0%D0%BD%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%B2-%D0%BA%D0%B8%D1%82%D0%B0%D0%B9-%D0%B7%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%BF%D0%BE-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news749880.html", "text": "Иранският външен министър Мохамад Джавад Зариф ще посети днес Китай за разговори по ядреното споразумение, съобщава китайската агенция Xonhua, цитирана от „Фокус“. По време на визитата си в Китай Зариф ще бъде придружен от политико-икономическа делегация. След Китай иранският първи дипломат ще посети Русия и някои европейски страни, като ще проведе разговори за ядреното споразумение, от което се оттеглиха САЩ . Той ще опита да го запази дори след решението на американския президент Доналд Тръмп. Сподели:", "date": "2018.05.13", "title": "Визита! Иранският външен министър пристига в Китай за разговори по ядреното споразумение"}
{"url": "http://pik.bg/%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D0%BD%D1%81%D0%BF%D0%B5%D0%BA%D1%86%D0%B8%D1%8F-%D0%B2%D1%8A%D0%B2-%D0%B2%D1%8A%D1%80%D1%88%D0%B5%D1%86-%D0%B8-%D0%BC%D0%BE%D0%BD%D1%82%D0%B0%D0%BD%D0%B0-news749887.html", "text": "Образователният министър Красимир Вълчев ще направи инспекция във Вършец и Монтана, съобава Конкурент, като се позовава на информация от областната управа на Монтана. На 14 май (понеделник) във Вършец министър Вълчев ще се срещне с кмета Иван Лазаров и ще посети началното училище „Васил Левски”. След това в Монтана са предвидени срещи с преподавателите и учениците от финансово-стопанската гимназия, а след това и с директорите на всички училища в областта. Сподели:", "date": "2018.05.13", "title": "Образователният министър на инспекция във Вършец и Монтана"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%BB%D0%BE%D0%B2%D0%B5%D1%87-news749888.html", "text": "Медици и жители на Ловеч  се събират на пореден протест заради неясното бъдеще на местната болница и опасността тя да бъде затворена заради тежкото финансово състояние и продължаващото напускане на специалисти, съобщава БНР. В 17:00 часа  протестиращите планират да блокират движението по главния път София - Варна, в района на пътен възел Абланица край Ловеч В края на третата седмица от началото на протестите, медици и жители на Ловеч продължават да настояват за спешни и адекватни мерки за спасяването на болницата, където липсват консумативи и подходящи условия. \"Кардиология, Урология, Съдова хирургия и Пулмология - 4 отделения ги няма! Това ли е оздравитения план?!\", недоволства  жителка на Ловеч. В протеста отново ще се включат и таксиметровите шофьори от града и региона. Сподели:", "date": "2018.05.13", "title": "Пореден протест в защита на болницата в Ловеч"}
{"url": "http://pik.bg/%D1%83%D0%B1%D0%B8%D0%B5%D1%86-%D0%BD%D0%B0-%D0%BF%D1%8A%D1%82%D1%8F-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%B1%D0%BB%D1%8A%D1%81%D0%BD%D0%B0%D1%82-%D0%BE%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B8%D0%B7%D0%B1%D1%8F%D0%B3%D0%B0-news749909.html", "text": "Все още не е ясна самоличността на загиналия. Издирва се водачът на автомобила, който е напуснал местопроизшествието. Образувано е досъдебно производство, служители на Районното полицейско управление в Стамболийски продължават работа по случая. От полицията предупредиха, че движението ще бъде затруднено за извършване на втори оглед. Мъж е загинал на място, след като е блъснат от автомобил на пътя Пловдив - Пещера след село Оризари в посока в Пловдив. Това съобщи пред Фокус говорителят на Областната дирекция на МВР. Сигналът за блъснат пешеходец на пътното платно е подаден след 21,30 часа снощи. Сподели:", "date": "2018.05.13", "title": "УБИЕЦ НА ПЪТЯ! Мъж загина, блъснат от автомобил край Пловдив! Шофьорът избяга"}
{"url": "http://pik.bg/%D0%B4%D0%B0%D0%BD%D1%8A%D1%87%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%BE%D1%82-%D0%B4%D0%BD%D0%B5%D1%81-%D0%BD%D0%B5-%D1%80%D0%B0%D0%B1%D0%BE%D1%82%D0%B8%D0%BC-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news749892.html", "text": "13-ти май е денят, в който спираме да работим за държавата и започваме да печелим за себе си. Датата е символична, наричат я още ден на данъчната свобода. Излиза, че през 2018-та година ние, българите трябва да работим 132 дни, за да  се издължим към хазната. Според експертите от Института по пазарна икономика, през тази година българите ще изработваме средно по 289 милиона за един календарен ден, съобщава Нова телевизия. Така се оказва, че за да се подсигурят публичните разходи, ще са необходими 132 дни. Според експерти, с всяка следваща година данъчната свобода идва все по-късно, което означава нарастване на данъчната тежест. Сметката разпределя тежестта върху всички български граждани, включително деца и пенсионери. За работещите, които понасят основната част от данъчната тежест, денят на данъчната свобода ще дойде по-късно – в края на месец юни. Сподели:", "date": "2018.05.13", "title": "ДАНЪЧНА СВОБОДА: От днес не работим за държавата"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%BE%D0%B1%D1%89%D0%B8%D0%BD%D0%B0-%D1%89%D0%B5-%D1%80%D0%B0%D0%B7%D0%B4%D0%B0%D0%B2%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D0%BA%D0%BE%D0%BC%D0%BF%D0%BE%D1%81%D1%82-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news749878.html", "text": "Изнесен пункт за раздаване на компост на граждани, ще бъде разкрит днес между 10:00 и 13:00 часа, пред централния вход на Националния стадион „Васил Левски“, съобщиха от пресцентъра на Столична община, цитирани от „Фокус“. Инициативата е част от кампанията на Столична община за раздаване на до 10 кг безплатен компост на всички граждани, заплатили такса „битови отпадъци“ и поради това, за да получат своя компост, гражданите ще трябва да представят на място самата квитаниция за заплатената такса за 2017 или 2018 г. Компостът се произвежда от преработката на био и зелени градски отпадъци в Инсталацията за биологично третиране „Хан Богров“ на Завода за третиране на отпадъците на Столичната община. Той е естествен обогатител на почвата, който задържа влагата и помага за по-лесното и бързо усвояване на хранителните вещества от растенията. През 2017 г. е раздаден безплатно на граждани 20,57 т. висококачествен компост, а за 2015г. и 2016 г. количеството е общо над 21т. Сподели:", "date": "2018.05.13", "title": "Столичната община ще раздава безплатен компост в центъра на София"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%B8%D1%82%D0%B0%D0%B9-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%BA%D1%8A%D0%BC-%D1%81%D1%80%D0%B5%D1%89%D0%B0%D1%82%D0%B0-%D1%82%D1%80%D1%8A%D0%BC%D0%BF-%E2%80%93-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news749891.html", "text": "Китайският президент Си Дзинпин може да се присъедини към срещата в Сингапур между президента на САЩ Доналд Тръмп и лидера на Северна Корея Ким Чен Ун, насрочена за 12 юни, съобщава БГНЕС, цитирани от Нова телевизия. Аге4нцията се позовава на информация на южнокорейската телевизия „Кей Би Си“, откъдето цитират информирани дипломатически източници „Така на едно място ще се съберат лидерите на страните, подписали през 1953 г. споразумението за примирие, сложило края на Корейската война“, уточняват от телевизионния канал. Добавя се, че „страните ще могат да обсъдят замяната на споразумението за примирие с пълноценен мирен договор“. След приключването на срещата на върха на 27 април, КНДР и Южна Корея подписаха в Панминджон „Декларация за мир, процъфтяване и обединение на Корейския полуостров“. В трета точка на този документ се казва, че през тази година, когато се навършват 65 години от подписването на споразумението за примирие, Северът и Югът ще обявят за края на Корейската война (1950-1953 г.) и ще заменят споразумението за примирие с мирен договор. Технически двете корейски държави все още се намират в състояние на война. Сподели:", "date": "2018.05.13", "title": "Президентът на Китай може да се присъедини към срещата Тръмп – Ким Чен Ун"}
{"url": "http://pik.bg/%D0%BF%D1%80%D0%B5%D1%82%D0%B5%D0%BD%D1%86%D0%B8%D0%B8-%D0%B6%D0%B5%D0%BD%D0%B8%D1%82%D0%B5-%D0%B2-%D0%BA%D0%B0%D0%BD-%D0%B8%D1%81%D0%BA%D0%B0%D1%82-%D0%B4%D0%BE%D1%81%D1%82%D1%8A%D0%BF%D0%BD%D0%B8-%D1%81%D1%82%D1%8A%D0%BB%D0%B1%D0%B8-news749856.html", "text": "- повечето от Осемдесет и две жени от света на седмото изкуство поискаха днес на международния кинофестивал в Кан равно заплащане за жените, предаде Франс прес. Това бе б езпрецедентна и изцяло женска акция на фестивала в курорта на Френската Ривиера. Участничките в нея, сред които бяха председателката на журито, австралийката Кейт Бланшет, и френската режисьорка Анес Варда , изкачиха прочутите стъпала в Кан, давайки символично израз на желанието си за еднакви възможности с мъжете. \"Отправяме предизвикателство към нашите правителства и власти да приложат законите за равенството в заплащането\", каза Варда. Тя подчерта, че е дошло \"време всички стъпала в нашата индустрия да бъдат достъпни за нас\", жените. Фестивалът в Кан вече изпрати силен сигнал в подкрепа на жените членовете на журито тази година са представителки на нежния пол. Сподели:", "date": "2018.05.13", "title": "ПРЕТЕНЦИИ! Жените в Кан искат достъпни стълби"}
{"url": "http://pik.bg/%D1%87%D1%83%D0%B4%D0%BE-%D1%87%D0%B5%D1%80%D0%BD%D0%B0-%D0%BA%D0%B0%D0%BB-%D0%BE%D1%82-%D1%81%D0%B5%D0%BB%D0%BE-%D0%BA%D1%83%D1%88%D0%BB%D0%B0-%D0%BB%D0%B5%D0%BA%D1%83%D0%B2%D0%B0-%D1%81%D1%87%D1%83%D0%BF%D0%B5%D0%BD%D0%BE-news749857.html", "text": "В община Златоград, на 5 км от с. Горски извор, на 10 км от гръцката граница, има едно забравено от бога селце – Кушла. До него даже няма асфалтов път. Природата обаче не е забравила това място и го е дарила с уникални скални скулптури. Има си и малък скален мост, който по красота може да съперничи на по-известните в България. Селцето е известно още и с друго природно чудо – край него в полето, на тайно място, известно само на шепата местни хора, има находище на лековита черна пръст – мумийо. Местните твърдят, че разтворена във вода, тази пръст прави чудеса и лекува травми и счупване на костите. „Мумийо ли търсиш? Идвай, ще ти го дам евтино. Няма да съжаляваш. Лекува счупено по-добре от лекарства, а и гипс не ти трябва“. С тези думи местните посрещат всеки външен, който се появи в село Кушла. Топка лечебна кал около 200 г струва около 2 лв. Затрупана е, копае се 2-3 часа, ходи се пеша до находището - хем се изморяваш, хем губиш време, как да се даде безплатно, казват местните. В началото кушленци раздавали пръстта на идващите в селото безплатно, за хаир. Впоследствие обаче някои се усетили, че от това могат и да припечелват. Освен на място в десетки интернет сайтове е обявена цена от 2 лв., но с доставката скача на 6-7. Интерес към местния природен ресурс имало не само от българи, но и от чужбина. Тогава доставката е доста по-скъпа. Най-много я търсели хора, пострадали при катастрофи и със счупвания. Лековитата пръст се намира на около 1 км над селото в каменист район и до нея се стига почти по козя пътека. Находището е в ареал от около 30-ина квадратни метра. Местните копаят с кирка и лопата, а някои са измислили дори как да преработват глината. Със специален уред ставала на прах и след това, като се разтворела в топла вода и се минела през тензух, не се усещала в устата. Така по-лесно стигал важният материал до организма. Като престои, водата ставала напълно прозрачна, вкусът не се променял, но оставала леко мътна. В Кушла казват, че за лечение на спукани или счупени кости трябва да се пие минимум месец. Препоръчва се количеството да е не по-малко от половин литър дневно. Даже не ти трябва и вода да я топиш. Слагаш от пръстта в устата и задържаш малко да се разтвори, като глътнеш, нищо не остава на езика, разказва баба Анка. Местните правили опити да лекуват счупено с налагане върху поразеното място, но ефектът не бил толкова голям, колкото когато се пиело. С налагане третирали предимно животни. Възрастните нямат обяснение за произхода на думата за местната глина, нито кои вещества в нея са лечебни. Не ни интересуват учените, щом лекува от векове, отсичат местните. Според изследвания тайната е, че мумийото съдържа много калций. Може да се използва и от хора, които не са си счупили кости, но имат оплаквания, свързани със здравината им. За външните е странно, че селото се води към област Смолян - за да стигнеш до него, минаваш през Кърджалийския район, а след Кушла е границата. Близо 50 г. достъпът до селото е бил забранен. В него не пускали без т.нар. открит лист от МВР, тъй като е близо до вражеската по онова време Гърция. Кушла била създадена преди около век от преселници от гръцкото с. Калотихон, което е на 4 км от границата. Старото селище съществува и до днес, но има едва 3-4 чобански колиби. Сподели:", "date": "2018.05.13", "title": "ЧУДО! Черна кал от село Кушла лекува счупено "}
{"url": "http://pik.bg/%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%BD%D0%B0%D1%80%D0%B0%D0%BD%D0%B8%D0%BB%D0%B0-%D1%87%D1%83%D0%B2%D1%81%D1%82%D0%B2%D0%B0%D1%82%D0%B0-%D0%BD%D0%B0-%D0%B1%D1%80%D0%B0%D1%82-%D1%81%D0%B8-news749840.html", "text": "Томас Маркъл младши, полубратът на Меган Маркъл , е написал второ отворено писмо - този път извинително, с н адеждата \"в последния момент\" да получи покана за сватбата й с принц Хари на 19 май, пише в. \"Дейли експрес\". В първото си отворено писмо, публикувано наскоро от сп. \"Ю Ес уикли\", 51-годишният Томас Маркъл младши призова принц Хари да не се жени за неговата полусестра . В него той описа Меган Маркъл като \" преситена, повърхностна, надменна жена, която ще направи за смях кралското семейство \" и нарече предстоящия брак \" най-голямата грешка в историята на кралските сватби\". Този път тонът на Маркъл младши е далече по-смирен . Във второ отворено писмо, публикувано от сп. \"Ин тъч\", полубратът на 36-годишната Меган Маркъл припомня техни общи семейни спомени и съвместни празници и изразява надежда, че все още \"не е късно\" да получи покана за сватбата й. \"Вярно е, че с теб през годините се отдалечихме от останалите членове на фамилията. Ние обаче все още сме семейство . С всички тези спомени да те гледаме как порастваш е болезнено, че ни забравяш . Това, че не ме покани на сватбата, накърни чувствата ми . Все още н е е късно да ми пратиш покана. Членовете на семейството трябва да бъдем до теб в сватбения ден и да покажем обичта и подкрепата си, защото така правят близките \", пише Томас Маркъл младши, обръщайки се към своята полусестра с галеното име \"Мег\". Сподели:", "date": "2018.05.13", "title": "Меган Маркъл наранила чувствата на брат си"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%BC%D0%BE%D0%B4%D0%B0-%D1%80%D0%B5%D0%BA%D0%BE%D1%80%D0%B4%D0%B5%D0%BD-%D0%B1%D1%80%D0%BE%D0%B9-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D0%B7%D0%B0-%D0%BD%D0%B0%D1%88%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE---%D0%B5%D1%82%D0%BE-%D0%BE%D1%82%D0%BA%D1%8A%D0%B4%D0%B5-%D0%B5-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BD-news749851.html", "text": "Рекорден брой кандидати за българско гражданство. 38 000 висящи молби за български паспорти от чужденци има в момента в Министерството на правосъдието. Защо се получава това и какви са тенденциите, разказва Рада Домусчиева. Най-много от кандидатите продължават да са македонците, след тях са гражданите на Русия, а новите рекордьори са от Албания. Само за 8 месеца от официалното признаване на малцинството, кандидатите от българското малцинство в Албания за българско гражданство са се увеличили двойно. В момента те са над 1000. Пътят към българските документи е дълъг. За да стигне до Министерството на правосъдието, минава през Агенцията за българите в чужбина. Тя чрез лицензирани дружества издава удостоверение, че чужденецът има български произход. Процедурата продължава с проверка на документите и на МВР, и ДАНС. Всеки ден в правосъдното министерство се провеждат по 100 интервюта за кандидати за българско гражданство. „Донякъде е решен проблемът за гражданството, защото самата процедура търси много време, 2 – 3 години”, заяви Фисник Ходжа, председател на дружество \"Наша Гора\". Гражданство окончателно се дава с указ на вицепрезидента. За една година български паспорт са получили 3400 души, а от началото на прехода това са 153 хиляди души. „Най новите българи казват, че от пет години чакат, от албанските села. Специално за албанските граждани е предвидена облекчена процедура за получаване на гражданство, тоест не е нужно те да доказват постоянно пребиване в страната, нито другите документи, които са предвидени за другите граждани, а единствено следва да докажат своя произход и това е единственото изискване да имат удостоверение, и да не са осъждани, и да не са заплаха за национална сигурност”, обясни Десислава Ахладова, зам.-министър на правосъдието с ресор българско гражданство. Познаването на българския език все още не е задължително условие за кандидатите за гражданство, според вицепрезидента обаче би трябвало да стане. Сподели:", "date": "2018.05.13", "title": "БЪЛГАРИЯ НА МОДА! Рекорден брой кандидати за наше гражданство - ето откъде е най-големият наплив"}
{"url": "http://pik.bg/%D1%8E%D0%BD%D0%BA%D0%B5%D1%80-%D1%81-%D0%BB%D0%BE%D1%88%D0%B0-%D0%BF%D0%B5%D1%80%D1%81%D0%BF%D0%B5%D0%BA%D1%82%D0%B8%D0%B2%D0%B0-%D0%B7%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news749842.html", "text": "Председателят на Европейската комисия Жан-Клод Юнкер заяви в обръщението си на конференцията на тема \"Членовете на общността: солидарност в Европа\", която се проведе във Флоренция, че популизмът и национализмът, както и икономическата криза са довели до увеличаване на различията между страните - членки на ЕС, предаде Танюг, цитирана от БТА. Юнкер предупреди, че Европа през последния период е засегната от различни кризи, изтъквайки, че солидарността постепенно се губи, което се е проявило най-ясно при мигрантската криза. Много съм притеснен от пукнатините, предизвикани от мигрантската криза по въпроса за нашата солидарност, заяви Юнкер. Той добави, че членките на ЕС сами трябва да зачитат европейските ценности, вместо някой да ги принуждава да правят това. Юнкер изтъкна, че на района на Западните Балкани спешно е необходима европейска перспектива, предупреждавайки, че би могло да се стигне до повторение на проблемите и трагедиите от миналото. Сподели:", "date": "2018.05.13", "title": "Юнкер с лоша перспектива за Балканите"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B5%D0%BD%D0%B8%D0%B5-%D0%BD%D0%B0-%D0%B6%D0%B8%D0%B2%D0%BA%D0%BE-%D1%82%D0%BE%D0%B4%D0%BE%D1%80%D0%BE%D0%B2-%D0%B8-%D0%B5%D0%BA%D0%B8%D0%BF%D0%B0-%D0%BC%D1%83-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D1%81%D0%B5-%D0%BF%D1%80-news749835.html", "text": "Парламентарната група на ГЕРБ ще подкрепи направеното от кмета на Стара Загора Живко Тодоров предложение да не се пребоядисват пешеходните пътеки, които са в червен и черен цвят. От една страна причината е, че ярките цветове са по-забележими, а от друга - голяма част от общините трябва да отделят сериозен финансов ресурс за тяхното премаркиране в бяло и черно. Това коментира пред журналисти в Стара Загора зам.-председателят на ГЕРБ и председател на ПГ на партията Цветан Цветанов. В Стара Загора той се включи в Регионалната политическа академия на местната структура на партията. „Хубаво е да въведем повече видеонаблюдение и видеокамери в населените места, защото това ще даде възможност за по-голяма обективност и ще се избегне възможността за корупционни действия“, подчерта Цветанов. Той добави, че една от най-добрите системи за сигурност е във Великобритания, а там във всички населени места, включително и в транспорта, има видеонаблюдение. „Трябва да направим чрез законодателни промени така, че общините да инвестират в подобна инфраструктура, защото пътната безопасност е от изключителна важност, а и от друга страна ще освободим полицейски ресурс“, категоричен бе зам.-председателят на ГЕРБ. „Водим дебат и за промени, свързани с общинска полиция, което също е идея на Живко Тодоров.  В момента за такава имат ресурс само големите общини. Има възможност, чрез съответни промени в законите, звената, които са към общините, да могат да осъществяват една част от проверките, изискващи полицейски ресурс“, обясни Цветан Цветанов. „Уверявам ви, че всичко това, което прави Живко Тодоров на местно ниво, среща подкрепата на хора от всички политически сили. Ние ще изпълним поетите ангажименти към Стара Загора. Един от тях е нова спортна зала. Въпросът е, че невинаги могат да се решат нещата в кратък период от време“, уточни председателят на ПГ на ГЕРБ. По думите му с години са наслагвани проблеми и голяма част от тях не търпят отлагане, какъвто е и примерът с отсечката на автомагистрала „Тракия“ от Пловдив до Стара Загора. „Нека си даваме сметка как се промени целият регион благодарение на усилията на Живко Тодоров и неговия екип, за което им благодаря“, коментира за.-председателят на ГЕРБ. Сподели:", "date": "2018.05.13", "title": "Цветан Цветанов в Стара Загора: Благодарение на Живко Тодоров и екипа му Стара Загора се преобрази"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B0%D0%BD%D0%B3%D0%B0-%D1%81%D0%B5-%D1%8F%D0%B2%D0%B8%D0%BB%D0%B0-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BF%D1%80%D0%B0%D0%B2%D0%BD%D1%83%D1%87%D0%BA%D0%B0-%D1%81%D0%B8-news748211.html", "text": "Пророчицата Ванга се явила на сватбата на своята правнучка Кристина. Церемонията по бракосъчетаване се проведе в Благоевград, а тържеството било изнесено извън града - в парк Бочиново. Приближени до младото семейство издават, че са усетили силното присъствие на пророчицата още в храма. „Леля Ванга беше сред нас! Всички я усетихме. Вярваме, че макар да я няма телом на този свят, духът ѝ още е сред нас и ни наблюдава“, споделят близки на феномена от Петрич. Присъствието ѝ било усетено най-силно от 22-годишната ѝ правнучка. Открай време се твърди, че Кристина е наследила способностите на великата лечителка. Започнала да получава първите си видения и връзки със свръхестественото още преди 8 години. В началото се страхувала и нямала желание да споделя с никого, особено предвид факта, че вече всеки втори се обявява за наследник на способностите на Ванга. Разказала на близките си, че има поглед в бъдещето, когато безпогрешно познала, че нейна приятелка ще пребори коварна болест, а това наистина се случило. Освен благословията на прабаба си сред най-ценните подаръци, които Кристина получила за сватбата си, била златна монета от рода на Ванга. Пророчицата я е дала на своята осиновена дъщеря - Венета, тя - на наследничката си Димитрина, която на свой ред я предава в ръцете на дъщеря си. „Обещавам да я пазя и да спазя традицията. Един ден ще я предам на моите деца“, споделя булката. Младоженецът се казва Владислав Пашлиев и също бил от Петрич. Неотдавна се преместил в Благоевград, а съвсем скоро постъпил на работа като полицай. Сподели:", "date": "2018.05.13", "title": "САМО В ПИК И \"РЕТРО\"! Ванга се явила на сватбата на правнучка си"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D0%BB%D1%8F%D1%86%D0%B8-%D1%81%D0%B5-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BD%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%B2-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D1%86%D0%B5%D0%BD%D0%BD%D0%BE%D1%81%D1%82%D0%B8-news749852.html", "text": "Хиляди демонстрираха в Полша в подкрепа на ценностите на Европейския съюз, предава AFP. Протестът е насочен срещу националистическото правителство на страната, което според тях застрашава гражданските им права. „Ние се борим за свобода, достойнство и демокрация, за свободна Полша в сърцето на Европейския съюз, което е най-важно“, заявява Грегор Шчетина , лидер на центристката „Гражданска платформа“ - основната опозиционна партия. Последното социологическо проучване изчислява подкрепата за партията и либералния й съюзник „Новочесна“ на 33.4 процента- с три процента по-малко от управляващата партия „Право и справедливост“. Около 10 процента от поляците подкрепят левите партии, които не са парламентарно представени. Европейската комисия предупреждава, че може да прекрати или ограничи достъпа до европейско финансиране и дори да приложи член 7 от Лисабонския договор, който предвижда лишаване от право на глас на Полша заради противоречивата съдебна реформа. Сподели:", "date": "2018.05.13", "title": "Хиляди поляци се вдигнаха на демонстрация в защита на европейските ценности"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D0%B1%D1%8A%D0%BB%D0%B3%D0%B0%D1%80%D0%B8-%D0%B8%D0%B7%D1%80%D0%B0%D0%B1%D0%BE%D1%82%D0%B8%D1%85%D0%B0-%D0%BD%D0%B5%D0%B2%D0%B8%D0%B4%D0%B6%D0%B0%D0%BD-%D1%80%D0%BE%D0%B1%D0%BE%D1%82-%D0%BE%D1%82-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-10-%D0%B3%D0%BE%D0%B4%D0%B8%D0%BD%D0%B8-%D0%BC%D0%B5%D1%87%D1%82%D0%B0%D0%BB%D0%B8-%D0%B7%D0%B0-%D0%BD%D0%B5%D0%B3%D0%BE-news749844.html", "text": "Български учени създадоха робот за какъвто американските военни в Пентагона мечтаят вече десет години. Иновативната технология може да изследва външната обвивка на кораби, докато плават, и да проверява за експлозиви, контрабанда или повреди, съобщава \"България он еър\". Разработката е съвместна - на учени от Русенския университет и БАН. Роботът, наречен \"Армус\", е създаден след близо тригодишни експерименти от страна на българските изследователи. Те се заемат с предизвикателството, когато им попада заданието на американските военни. \"Армус\" работи с променлив ток, който се подава от кораба, и с кабел с обхват от 400 метра. Той може да се движи както по корпуса, така и в товарните трюмове и резервоарите. Заради сигурността всеки кораб се проверява, преди да влезе в пристанището. Вече е подадена заявка за патентоване на робота, като проверката от Патентното ведомство е потвърдила уникалността му. Към \"Армус\" вече проявяват интерес корабни компании от Панама и Малайзия. Сподели:", "date": "2018.05.13", "title": "ПРОБИВ! Българи изработиха невиджан робот, от Пентагона 10 години мечтали за него"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D1%82%D0%B2%D0%B0%D1%80%D1%8F-%D0%B2%D0%B0%D0%B6%D0%BD%D0%BE-%D0%BA%D0%BF%D0%BF-%D1%81-%D0%B3%D0%B0%D0%B7%D0%B0-news749846.html", "text": "от палестинската страна на границата с Газа, след като е претърпял , съобщават израелските медии. Това обявиха израелските въоръжени сили, като добавиха, че решението ще влезе в сила от утре и ще продължи до втора заповед. \"Контролно-пропускателният пункт ще остане затворен, докато щетите, причинени от размириците, не бъдат поправени, като ще отвори отново в съответствие с оценка на положението\", допълниха израелските военни. КПП-то обаче, което е основната входна точка за прехвърляне на стоки във и извън Газа, . Оградата, която охранява Керем Шалом, беше сериозно повредена и опожарена от палестинските протестиращи, участващи в т. нар. \"Велик марш на завръщането\", който се провежда от 30 март насам всеки петък. Според израелската армия разрушението е в резултат на . Израел затваря контролно-пропускателния пункт Керем Шалом огромни щети в последната вълна на размирици на палестинците ще остане отворено само за хуманитарни цели опитващите да пробият през оградата палестински протестиращи Сподели:", "date": "2018.05.13", "title": "Израел затваря важно КПП с Газа"}
{"url": "http://pik.bg/%D1%81%D0%B0%D0%B3%D0%B0%D1%82%D0%B0-%D1%81-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%B5-%D1%80%D0%B5%D1%88%D0%B0%D0%B2%D0%B0-%D0%B2-%D1%81%D0%BE%D1%84%D0%B8%D1%8F-news749843.html", "text": "На бъдеща среща в София външните министри на Гърция и Македония ще съобщят какъв компромис са постигнали в преговорите. Никос Кодзияс и Никола Димитров разговаряха в Атина пред посредника на ООН по решаване на спора за името на Македония Матю Нимиц. Срещата продължи повече от шест часа. Изявление след приключване на разговорите направи само посредникът на ООН Матю Нимиц. Той съобщи,че ще има двустранни преговори на премиерите на Гърция и Македония в рамките на срещата на върха в София на 17-ти май. Днес двете страни представиха проектодоговорите за постигане на споразумание за името на Македония. Двамата външни министри отказаха коментири по конкретни страни на договора, но обявяването на разговори между Ципрас и Заев в София показва, че е постигнат изключителен напредък с компромис от двете страни. Министрите ще представят на двете правителства договорените днес клаузи от споразумението, а на срещата в София се очаква двамата премиери да обявят времевата рамка на договора, както и конкретното име на Република Македония. Сподели:", "date": "2018.05.13", "title": "Сагата с името на Македония се решава в София"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%BC%D0%B0%D1%80%D1%82%D0%B0-%D0%B2%D0%B0%D1%87%D0%BA%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B8-%D0%BD%D0%B0-%D1%84%D0%B8%D0%BD%D0%B0%D0%BB%D0%B0-%D1%81%D1%8A%D1%81-%D1%81%D0%B5%D1%81%D1%82%D1%80%D0%B0-%D0%B6%D0%B5%D0%BA%D0%BE%D0%B2-news749912.html", "text": "В началото, когато започнаха снимките на \"Откраднат живот\", ролята на сестра Жекова много ми хареса. Снимките приключиха и си казах: \"Боже, дано да има и втори сезон!\". После дойде трети, четвърти, пети... Може би до края на дните си ще играя сестра Жекова. Това сподели пред \"Събуди се...\" актрисата Марта Вачкова, която нашумя с участието си в популярния сериал. Марта сподели, че вчера, на Деня на здравния работник е получила повече поздравления, отколкото в Деня на театъра. Актрисата привдигна завесата около снимките на сегашния сезон на култовия сериал. \"Сестра Жекова стои сега малко встрани, но накрая... Накрая ще видите какво ще стане!\", сподели Марта. \"В мига, в който се зарадвате за нея, в почти същия миг ще заплачете... Тя е най-големият късметлия с детенцето, с Коко, който осинови и я нарича \"Мамо\". Ако има шести сезон, сигурно ще има още по-хубави развития за нея\", каза още Марта Вачкова. Тя не скри, че е безкрайно щастлива и от друг факт. След дълги години битка с килограмите, Марта открива своята перфектна диета - \"Зоната\". Признава, че приятелка я посъветвала да започне с нея, защото имала проблеми с ходенето. \"Трудно ми беше да се движа. Кракът след операция много ме болеше. Сега всички могат да ме видят - с една раничка на гърба пердаша из София!\", заяви Марта Вачкова. Сподели:", "date": "2018.05.13", "title": "ГОРЕЩО В \"ОТКРАДНАТ ЖИВОТ\"! Марта Вачкова разкри какво ще се случи на финала със сестра Жекова "}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B0%D1%80%D0%BC%D0%B5%D0%BD%D0%B8%D1%8F-%D1%83%D1%82%D0%B2%D1%8A%D1%80%D0%B4%D0%B8-%D1%81%D1%8A%D1%81%D1%82%D0%B0%D0%B2%D0%B0-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-news749853.html", "text": "Президентът на Армения Армен Саркисян утвърди състава на кабинета, оглавяван от опозиционния лидер Никол Пашинян, предава TACC, цитирани от \"Фокус\". В кабинета има министри и заместник-министри от предишното правителство, както и нови лица, включително представители на парламентарната група „Елк“ . За министър на външните работи е назначен бившия постоянен представител на страната в ООН Зограб Мнацаканян, а за министър на отбраната е утвърден Давид Тоноян. Сподели:", "date": "2018.05.13", "title": "Президентът на Армения утвърди състава на кабинета"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4%D0%BD%D0%BE-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0-%D1%82%D0%B5%D0%BA%D0%B8%D0%BB%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news749847.html", "text": "Сътрудниците на прокуратурата в мексиканския щат Халиско са задържали рекордното количество от почти 200 хил. литра фалшива текила, предава РИА Новости, цитирани от \"Фокус\". Според местни медии партидата е открита в къща в град Тлакепаке. Информацията за партидата фалшификат е предоставена на правоохранителните органи от регулаторния съвет на Мексико за текилата. През 2012 г. най-известният по света мексикански продукт получава допълнителни мерки за защита и поддръжка, в това число и на международния пазар, благодарение на приетите от правителството на страната регулации. Измененията в законодателството за текилата засягат ясното разграничаване в бутилките, съдържащи именно текила от тези, които съдържат други алкохолни напитки на основата на агавето и напомнящи текилата. Сподели:", "date": "2018.05.13", "title": "Рекордно количество нелегална текила задържаха в Мексико"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5-%D0%B7%D0%B0%D0%BA%D1%80%D0%B8%D0%B2%D0%B0-%D1%8F%D0%B4%D1%80%D0%B5%D0%BD-%D0%BF%D0%BE%D0%BB%D0%B8%D0%B3%D0%BE%D0%BD-news749824.html", "text": "AFP, цитирани от \"Фокус\". Официалната държавна медия на Северна Корея съобщи, че страната предприема „технически мерки“, за да закрие ядрения си полигон и ще покани чуждестранни медии да наблюдават церемонията, даваща начало на процеса, предава „Церемонията за закриването на ядрения полигон ще се проведе между 23 май и 25 май в зависимост от климатичните условия“, съобщава ЦТАК, цитирайки заявление на севернокорейското външно министерство. Сподели:", "date": "2018.05.13", "title": "ОФИЦИАЛНО! Северна Корея се предаде, закрива ядрен полигон"}
{"url": "http://pik.bg/%D0%B5%D0%B4%D0%BD%D0%B0-%D0%BC%D0%B8%D1%81-%E2%80%9E%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9C-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D1%82%D0%B5%D0%B4%D0%B8-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B5%D0%B2%D0%B0-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%B2-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-%D1%82%D0%B5%D0%B6%D0%BA%D0%B8%D1%82%D0%B5-%D0%BC%D0%BE%D0%BC%D0%B5%D0%BD%D1%82%D0%B8-%D0%BE%D1%82--news749768.html", "text": "Мис „България“ 2002 година Теди Бургазлиева говори ексклузивно пред сутрешния блок на БТВ за живота си в САЩ, за тежките моменти, през които е трябвало да премине и за човека до себе си. „От 10 години съм в САЩ – разказва Бургазлиева. - В Лос Анджелис съм от седем години. Първо се позадържах в Ню Йорк около две години. В момента се занимавам се с финанси и инвестиции. Скоро открих първата си компания, която е за самоосъвършенстване. Целта е да помогна на хората да осъществяват мечтите си. В последните години успях да балансирам всички звена в живота си, за да съм удовлетворена и щастлива – здраве, любов, приятелства и кариера. Искам да помогна на повече хора да постигнат същото“. Бургазлиева се върна и към 2002 година и спечеления от нея конкурс. „Конкурса бе една сбъдната детска мечта – коментира Теодора Бургазлиева. - Научих страшно много. Буквално пораснах за година. Видях, че славата както помага, така и много взима. Славата може да те дръпне надолу“. Бургазлиева говори и за един от най-тежките моменти в своя живот – загубата на сестра си. „Загубих сестра си и племенничето си заради усложнения при бременноста й – разказва Теодора Бургазлиева. - Тя имаше много-много рядко заболяване“. Мис „България“ 2002 признава, че причината да замине за САЩ е бил неуспешният й първи брак. „Трябваше да се откъсна. Да се отърся от всичко – разказва Бургазлиева. -  Минах през много препятствия, лишения, много работа. Първончално, когато пристигнах в САЩ, спах в една малка стаичка без завески и на матрак на пода. Работех три работи. В България бях много разглезена. Бе ми лесно. В един момен, когато дойдох в САЩ, никой не ме познаваше, езикът ми бе зле. Трябваше да се справям със страшно много трудности. Щастлива съм и съм страшно благодарна, че настоящият ми съпруг Симеон е до мен и че съдбата ни събра. Оженихме се преди година в една стъклена църква до океана. Само най-близките ми бяха там. Най-добрите ни приятели. Без големи партита и гости. Беше скромно и незабравимо. Двамата със Симеон мечтаем да сме живи и здрави. Да имаме дечица“. Теодора Бургазлиева добавя, че в момента завършва книа за живота си. „В книгата говоря за грешките си – разкрива теодора бургазлиева. -  Опитвам да предпазя хората от тези неща. Как да намерят точното си бизнес начинание. Надявам се до есента книгата да е готова“. Сподели:", "date": "2018.05.13", "title": "Една Мис „България“ разказва: Теди Бургазлиева за живота в Лос Анджелис, тежките моменти от миналото и човека до себе си"}
{"url": "http://pik.bg/%D0%B7%D0%B0%D1%89%D0%BE-7-%D0%B5-%D0%BD%D0%B0%D0%B9-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%BE%D1%82%D0%BE-%D1%87%D0%B8%D1%81%D0%BB%D0%BE-%D0%B2-%D1%81%D0%B2%D0%B5%D1%82%D0%B0-news749811.html", "text": "Още от древни времена хората са вярвали в тайнствената и магическа сила на числата. Статистиката отчита, че седем е най-популярното число в света. Причината за специалното отношение към числото 7 едва ли някога ще бъде разгадана, но вижте няколко предположения: Използваме го непрекъснато в нашето ежедневие – седем са дните от седмицата, нотите, цветовете на дъгата, седем са смъртните грехове, но и чудесата на света. Седем е късметлийско число и в спорта. За Дейвид Бекъм 7 носи не само късмет, но и чест. Числото се е превърнало в символ на късмета и щастието. Когато сме щастливи казваме, че се намираме на седмото небе. В религиите числото 7 също е основен елемент. В християнството Бог е представян като седмия от шестте лъча на Сътворението. Според Светото писание седем е съвършеното число. То управлява времето и пространството и е добър знак в отношенията в семейството. В Библията числото седем се споменава 770 пъти. В будизма седем е числото на възхода, смята се, че Буда е изкачил този брой стълби при раждането си. В Египет седем е символ на вечния живот, числото на бог Озирис. В древна Гърция седмицата е символът на Аполон. Красивият бог се родил в седмия ден на месеца, а неговата лира имала седем струни. В ислямската традиция съществуват седем невести и седем земи, седем врати на рая и седем стъпала на ада, седем пророци. В Китай числото 7 е смятано за късметлийско, защото звучи подобно на китайските думи за „зараждане“ и „живот“. Седем също така е числото на Вселената и обхваща всичките небеса. Друг аргумент за връзката ни с числото 7 е нашата непосредствена памет. Можем да запомним не повече от 7 неща и забелязваме около 7 обекта с един поглед. В хазарта числото седем носи големи печалби. Всеизвестната седмица спатия и трите седмици на ротативката са носители на големи суми пари. В автомобилостроенето числото също има особена стойност. Компанията Aston Martin създава един уникален спортен автомобил с името Оne-77. Този проект създава само 77 коли от тази серия, като всяка е единствена по рода си. Тук в България, номерата на скъпите коли обикновено са с четири еднакви числа. Познайте кои са най-желани. Но защо в крайна сметка винаги избираме седем? Може би причината е в постоянното, ненатрапчиво показване и дискутиране на това число, заради което хората започват да избират именно него. А сега, отделете си седем минути, в които да помислите дали светът би бил друг, ако най-предпочитаното число беше 4 Сподели:", "date": "2018.05.13", "title": "Защо 7 е най-популярното число в света?"}
{"url": "http://pik.bg/%D0%B8-%D1%82%D0%B5%D0%B0%D1%82%D1%80%D0%B8%D1%82%D0%B5-%D0%BF%D1%83%D1%81%D0%BD%D0%B0%D1%85%D0%B0-%D0%BF%D1%80%D0%BE%D0%BC%D0%BE%D1%86%D0%B8%D1%8F-news749859.html", "text": "Театрите вече са готови с промоционални оферти да края на сезона. Пръв е Младежкият, който предлага на феновете си 50% намаление на цените на билетите срещу карта за градския транспорт. Театърът и Центърът за градска мобилност започнаха съвместна инициатива под наслов „Спирка Младежки театър”. Кампанията дава възможност на всички пътници, притежаващи редовни карти за градски транспорт за срок от 12, 6 и 3 месеца, както и на пътуващите с пенсионерски, ученически и студентски карти, да ползват 50% отстъпка от цената на билетите за всички представления от репертоара на Младежкия. Сподели:", "date": "2018.05.13", "title": "И театрите пуснаха промоция"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%BE%D1%81%D1%8A%D0%B4%D0%B8-%D0%BD%D0%B0%D1%80%D1%83%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5%D1%82%D0%BE-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news749854.html", "text": "Германският канцлер Ангела Меркел изрази днес безпокойство от ситуацията в Украйна, където \"всяка нощ има нарушения на прекратяването на огъня и всеки ден загиват хора\". Тя заяви това на церемонията, на която получи отличие, наричано \"католическата Нобелова награда за мир\", предаде Франс прес, цитирана от БТА. \"Украйна ни тревожи и в рамката на нормандския формат (Германия, Франция, Русия и Украйна) се опитваме да постигнем спазване на Минските споразумения\", каза Меркел на церемония в Асизи, Централна Италия, на която бе удостоена с наградата \"Светилник на мира на Свети Франциск\". Тя увери украинците, че \"не са сами\". \"Тези, които мислеха, че краят на Студената война ще донесе мир в Европа, сгрешиха\", констатира тя, цитирана от Ройтерс. Германският канцлер спомена и напрежението между Израел и Иран в Сирия, съобщи Франс прес. Ситуацията се изостри след излизането на Съединените щати от споразумението за иранската ядрена програма, каза Меркел и определи сигурността на Израел като национален интерес на Германия. Германският канцлер призова Европа да направи повече, за да спре сирийската война, предаде Ройтерс. Сирия е \"една от най-големите хуманитарни трагедии на нашето време\", подчерта Меркел. Тя допълни, че войната там \"се е превърнала в конфликт на регионални интереси, на религии\". Дъщеря на протестантски пастор, Меркел бе удостоена с \"католическия Нобел\" \"за своята работа за помирение, благоприятстваща съвместното мирно съществуване между народите\", заявиха францисканските монаси от Асизи, цитирани от Франс прес. Както обясни говорителят на базиликата на Свети Франциск отец Енцо Фортунато, Меркел е наградена за усилията й оказване на помощ и приемане на бежанци. \"В най-болезнения и най-тежък период от библейския изход на сирийци от земите им канцлерът на Германия отвори границите, като прояви смелост и решимост, и не се уплаши да тръгне срещу общественото мнение\", каза свещеникът, цитиран от ТАСС. Самата Меркел определи \"светилника на мира\" като вдъхновение и обеща да го държи на бюрото си, предаде Ройтерс. Германският канцлер запали свещ на гроба на Свети Франциск. Меркел ще се срещне с 300 младежи от 37 страни, включително бежанци от Сирия и техни връстници, преминали през бежански лагери в Либия. Наградата \"Светилникът на мира\" е слабо позната на широката общественост. Тя е връчена за първи път през 1981 г. на полския дисидент Лех Валенса. Нейни носители през годините са папа Йоан-Павел Втори и Майка Тереза (1986 г.), Ясер Арафат (1990 г.), Михаил Горбачов (2008 г.), Шимон Перес (2013 г.), Махмуд Абас (2014 г.), папа Франциск (2015 г.) и Хуан Мануел Сантос (2016 г.), припомня Франс прес. Колумбийският президент, който бе почетен гост на днешната церемония, осъди всички, които изпитват \"носталгия по войната\". Правителството на Сантос се опитва да приложи мирното споразумение с основната партизанска групировка в страната - Революционните въоръжени сили на Колумбия (ФАРК), и да сключи аналогичен договор с втората по численост бунтовническа фракция в страната - Армията за национално освобождение (АНО), отбелязва Франс прес. Сподели:", "date": "2018.05.13", "title": "Меркел осъди нарушаването на примирието в Украйна"}
{"url": "http://pik.bg/%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B8-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD-%D0%B2-%D0%B3%D0%B0%D0%B7%D0%B0-news749860.html", "text": "AFP, цитирани от \"Фокус\". Палестински тийнейджър прострелян вчера по време на протестите в Ивицата Газа е починал от раните си, предава Младежът е бил прострелян в главата по време на сблъсъците по границата с Израел. С това броят на убитите палестинци по време на протестите в Ивицата Газа, започнали на 30 март, е достигнал 54. Досега не са пострадали израелски граждани или военни. Големи протести по границата се очертават в понеделник заради предизвикалото много противоречие и негативни реакции отваряне на преместеното в Ерусалим американско посолство. Сподели:", "date": "2018.05.13", "title": "Палестински тийнейджър, прострелян в Газа"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D1%82%D0%BD%D0%BE%D0%B2%D0%BE-%D0%BD%D0%B8-%D0%BC%D1%8A%D1%87%D0%B8-%D0%B6%D0%B5%D0%B3%D0%B0-%D0%B8-%D0%BC%D0%BD%D0%BE%D0%B3%D0%BE-%D0%B4%D1%8A%D0%B6%D0%B4-news749864.html", "text": "Днес преди обяд ще бъде предимно слънчево. След обяд над Западна и Централна България ще се развива купеста и купесто-дъждовна облачност и на много места там ще има краткотрайни, временно интензивни валежи. В югозападните и планинските райони от страната валежите ще са значителни, придружени с гръмотевици и временно усилване на вятъра. Максималните температури, в повечето места, ще са между 20 и 25 градуса. По Черноморието ще бъде предимно слънчево, след обяд ще има временни увеличения на облачността, но ще остане почти без валежи. Преди обяд над планините ще преобладава слънчево време. След обяд ще се развива купеста и купесто-дъждовна облачност, ще има валежи, гръмотевици и временно усилване на вятъра. Сподели:", "date": "2018.05.13", "title": "ВАЖНО! Отново ни мъчи жега и много дъжд"}
{"url": "http://pik.bg/%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BD%D0%B5-%D1%83%D1%81%D0%BF%D1%8F-%D0%B4%D0%B0-%D0%B8%D0%B7%D0%B1%D0%B5%D1%80%D0%B5-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%B5%D0%BD-%D0%BB%D0%B8%D0%B4%D0%B5%D1%80-news749862.html", "text": "AFP, цитирани от \"Фокус\". Каталунският парламент не успя да избере регионален лидер на първото гласуване, предава Предложеният от намиращия се в чужбина Карлес Пучдемон кандидат за председател на Женералитета е Ким Тора. Той спечели гласуването с 66 срещу 65 гласа, което не е достатъчно за победа на първо гласуване, но тази подкрепа ще му бъде достатъчна за предвиденото в понеделник второ гласуване . Ким Тора е на 53 години, баща на три деца и яростен защитник на каузата за каталунска независимост. Тора обещава „да работи неуморно за Каталунска република“, в обръщение към парламента в Барселона, с което дава ясен знак, че кризата с искането на каталунска независимост не е приключила. Сподели:", "date": "2018.05.13", "title": "Каталунският парламент не успя да избере регионален лидер"}
{"url": "http://pik.bg/%D0%BD%D1%8F%D0%BC%D0%B0-%D0%B4%D0%B0-%D0%BF%D0%BB%D0%B0%D1%89%D0%B0%D0%BC%D0%B5-%D0%BF%D0%BE%D0%B2%D0%B5%D1%87%D0%B5-%D0%BD%D0%B0-%D0%B4%D0%B6%D0%B8%D0%BF%D0%B8%D1%82%D0%BE-news749861.html", "text": "Потребителската такса, която пациентите заплащат след преглед при личния лекар, няма да бъде увеличавана. Това заяви здравният зам.-министър Бойко Пенков. В момента таксата е в размер на 2,90 лв., но джипитата настояват да стане 5,10 лв., или 1% от минималната работна заплата. Освен това те настояват всеки да си плаща, в това число децата и пенсионерите, които в момента са освободени от такса. От министерството заявиха, че обмислят как да стимулират личните лекари по друг начин, но единствено при показани добри резултати. Сподели:", "date": "2018.05.13", "title": "Няма да плащаме повече на джипито"}
{"url": "http://pik.bg/%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%85%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D0%BB%D0%BD%D0%B0-%D0%B0%D0%BD%D0%BE%D0%BC%D0%B0%D0%BB%D0%B8%D1%8F-%D0%BD%D0%B0%D0%B4-%D0%B0%D1%82%D0%BB%D0%B0%D0%BD%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%BE%D0%BA%D0%B5%D0%B0%D0%BD-news749816.html", "text": "Специалисти от американското Национално управление за океански и атмосферни изследвания и Тихоокеанската северозападна национална лаборатория на САЩ са регистрирали необичайно увеличаване на силата на ураганите над Атлантическия океан, съобщи Лента. Учените са стигнали до извода, че основната причина за това е естествен климатичен цикъл, известен като Северноатлантическа осцилация. Глобалното затопляне вероятно също допринася силата на ураганите да стане непредсказуема. При бързо увеличаване на интензивността на бурята скоростта ѝ нараства с 36 км/ч за 24 часа. През 2017 г. това бе наблюдавано при ураганите Харви, Ирма, Хосе и Мария. Учените са анализирали спътникови данни за силата на бурите през последните 30 години и са установили, че понастоящем средното нарастване на силата на ураганните ветрове е с 21 км/ч по-голямо, отколкото в миналото. Всяко десетилетие този показател се увеличава със 7 км/ч. Върху скоростта на ветровете влияят различни фактори, включително температурата на морската повърхност, влажността, топлината в близките до повърхността слоеве на океана. Северноатлантическата осцилация, която за пръв път бе открита през 2001 г., влияе върху температурата на морската повърхност, като я прави непостоянна в разстояние на десетилетия. Ураганът Харви предизвика катастрофални наводнения в Тексас през 2017 г. и бе най-силният след урагана Катрина през 2005 г. В резултат на бедствието загинаха 83-ма души и бяха нанесени щети за 70 милиарда долара. Резултатите от изследването са качени на сайта ЮрикАлърт. Сподели:", "date": "2018.05.13", "title": "Регистрираха катастрофална аномалия над Атлантическия океан"}
{"url": "http://pik.bg/%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BC%D0%B0%D1%80%D0%B8%D0%B0%D0%BD%D0%BE-%D1%80%D0%B0%D1%85%D0%BE%D0%B9-%D0%BE%D1%82%D0%BA%D0%B0%D0%B7%D0%B2%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D0%BA%D0%BE%D1%81%D0%BE%D0%B2%D0%BE-%D0%BD%D1%8F%D0%BC%D0%B0-%D0%B4%D0%B0-%D0%B8%D0%B4%D0%B2%D0%B0-%D0%B2-%D1%81%D0%BE%D1%84%D0%B8%D1%8F-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85-news749820.html", "text": "Испанският премиер Мариано Рахой няма да присъства на срещата на високо равнище ЕС - Западни Балкани на 17 и 18 май в София, пише белградският вестник \"Вечерне новости\", като се позовава на добре информирани източници в Европейския съвет. Рахой ще бъде в София ден по-рано, на 16 май, на неофициалното събиране на Европейския съвет, но няма да остане за централния форум. Причината за това е Косово. Испанският премиер категорично отказва да седне на една маса с косовския президент Хашим Тачи или с който и да е представител на Косово, да се фотографира или да разговаря с него, пише \"Новости\". Вестникът напомня, че България като домакин организира срещата в така наречения Гимних формат, който подразбира присъствие на всички участници без названията и символите на държавите. Президентът на Сърбия Александър Вучич потвърди вчера пред българския премиер Бойко Борисов, че ще участва в срещата на върха на 17 май и ще даде принос за стабилизирането на обстановката в Западните Балкани, особено между Белград и Прищина. Сподели:", "date": "2018.05.13", "title": "КАТЕГОРИЧЕН! Мариано Рахой отказва да приеме Косово, няма да идва в София на срещата на върха "}
{"url": "http://pik.bg/%D0%B5%D0%B2%D0%B0-%D0%BC%D0%B0%D0%B9%D0%B4%D0%B5%D0%BB-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D0%B2%D1%80%D0%BE%D1%82%D0%BE-%D0%BD%D1%8F%D0%BC%D0%B0-%D0%B4%D0%B0-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D1%86%D0%B5%D0%BD%D0%B8%D1%82%D0%B5-news749831.html", "text": "„Въпреки разпространените митове, влизането в Еврозоната и въвеждането на еврото няма да доведе до инфлация и повишаване на цените в България. Последните няколко разширявания на Еврозоната със страни от нашия регион категорично го показват. Например, след приемането на еврото в Литва през 2015 г.  цените се повишават с 0.1% в края на годината, а в по-рано приелите го Словакия и Словения с по 0.2%, което е пренебрежимо увеличение и може да бъде отдадено на много други икономически фактори.“ Това заяви бълагрският евродепутат от ГЕРБ/ЕНП Ева Майдел по време на регионален семинар на ПП ГЕРБ – Стара Загора на 12 май 2018 г. в Старозагорски минерални бани. „Не само, че няма да обеднеем след влизането в Еврозоната, а напротив, ще повишим жизнения си стандарт. Икономическият анализ на Института за пазарна политика от миналия месец, който беше изготвен по моя поръчка, показва, че през 2017 г. петте страни от ЦИЕ, влезли в еврозоната, ускоряват растежа си и достигат среден темп от близо 5%, докато Полша, Чехия и Унгария, които са извън евроклуба, растат с около 3.5-4%. Словакия, която е в Еврозоната, превъзхожда съседна Чехия по ниво на икономически растеж както през периода на членство в ERM II, така и през периода на членство в Еврозоната.“ Добави Ева Майдел пред 150 представители на местни власти, областни и общински ръководства на ГЕРБ от района на Стара Загора. На форумът присъстваха министър-председателят на България и председател на ГЕРБ Бойко Борисов, председателят на ПГ на ГЕРБ в парламента Цветан Цветанов, кметът на Стара Загора Живко Тодоров, кметът на Казанлък Галина Стоянова, зам.министрите на замеделието и храните Лозана Василева и на регионалното развитие Малина Крумова. Инфлацията в голяма степен не се влияе от приемането на еврото” Проинфлационният ефект, ако въобще го има, не надхвърля 0,3 пр. пункта (много под 1%). Сподели:", "date": "2018.05.13", "title": "Ева Майдел: Въвеждането на еврото няма да доведе до повишаване на цените"}
{"url": "http://pik.bg/%D1%81%D0%B0%D1%89-%D1%89%D0%B5-%D0%B8%D0%BD%D1%82%D0%B5%D0%B3%D1%80%D0%B8%D1%80%D0%B0-%D0%BA%D0%BE%D1%81%D0%BE%D0%B2%D0%BE-news749826.html", "text": "„Фактор“, цитирани от \"Фокус\". Според сръбското издание „Телеграф“ САЩ заедно с Германия, Франция, Великборитания и Италия са съставили „План за интеграция на Косово“ в международните организации от 11 точки, предава македонската медия В документа, според публикацията, се изготвя подробен план за натиск, чиято крайна цел е унищожаването на Сърбия, пълната независимост на Косово и отдалечаването на Белград от Москва. Ключовите моменти в този \"вашингтонски документ\" са пълният суверенитет на Косово и членството чу в ООН, както и натиск върху всички страни-членки на ЕС, които все още не са признали Косово. Според предполагаемия план всяка инициатива за разделяне на бившата сръбска провинция трябва да се избягва и тя да бъде приета и в Интерпол, ЮНЕСКО, Съвета на Европа, Световната митническа организация. Сподели:", "date": "2018.05.13", "title": "САЩ ще интегрира Косово"}
{"url": "http://pik.bg/%D1%81%D0%B8%D0%BB%D0%BD%D0%B0-%D0%B1%D1%83%D1%80%D1%8F-%D1%81-%D0%BF%D0%BE%D1%80%D0%BE%D0%B8-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%83%D0%B4%D0%B0%D1%80%D0%B8-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-%D0%B8%D1%81%D1%82%D1%80%D0%B8%D1%8F-news749817.html", "text": "Северната част на полуостров Истрия бе обхваната от силна буря с градушка, при което се формираха купчини лед, по-високи от 40 сантиметра, съобщават местните медии. Пороен дъжд валя в по-голямата част от района, а град имаше на по-малка част от полуострова. Там повърхността бързо побеля и ледените зърна, носени от пороя, формираха големи купчини лед. Късно следобед вчера в северна Истрия се разви нова система на гръмотевична буря и бе регистрирана появата на така наречения \"даунбарст\" - силен удар отгоре на вятъра, който духа във всички посоки от центъра на бурята. Сподели:", "date": "2018.05.13", "title": "Силна буря с порои и градушка удари полуостров Истрия"}
{"url": "http://pik.bg/%D0%BD%D0%B0%D1%81%D0%B0-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D0%BF%D1%80%D0%B0%D1%82%D0%B8-%D0%BC%D0%B0%D0%BB%D1%8A%D0%BA-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BD%D0%B0-%D0%BC%D0%B0%D1%80%D1%81-news749818.html", "text": "Летателният апарат ще бъде прикрепен към \"коремчето\" на марсоход, НАСА оповести плановете си да изпрати малък хеликоптер на Марс през 2020 г., съобщават световните информационни агенции. Наречен \"Хеликоптер Марс\", миниатюрният летателен апарат е с тегло под 1,8 килограма. Корпусът му е с размерите на топка за софтбол. Перките му се въртят 10 пъти по-бързо в сравнение с хеликоптер на Земята, за да може свръхлекият, но мощен \"мъник\" да се справи с рядката марсианска атмосфера. който ще бъде изпратен на Червената планета с мисия да изследва обитаемостта на средата, да търси признаци за древен живот и да оцени естествените ресурси и потенциалните рискове за бъдещи човешки пътешественици. \"Хеликоптер Марс\", чиято разработка започва през 2013 г. , ще се захранва от слънчеви батерии и ще разчита на нагревателен механизъм, който да поддържа топлината му в студените нощи на Червената планета. Заради огромното разстояние между Земята и Марс, операторите няма да могат да управляват мини хеликоптера в реално време . Вместо това летателният апарат ще притежава \"способността да приема и тълкува изпращаните от му от Земята команди и самостоятелно да изпълнява мисията си\". Сподели:", "date": "2018.05.13", "title": "НАСА планира да прати малък хеликоптер на Марс"}
{"url": "http://pik.bg/%D0%B1%D0%BE%D0%B3%D0%B0%D1%82%D0%B8-%D0%BD%D0%B0-%D1%85%D0%B0%D1%80%D1%82%D0%B8%D1%8F-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%BF%D0%B0%D0%B7%D0%B8%D0%BC-%D0%B2-%D0%B1%D0%B0%D0%BD%D0%BA%D0%B8---%D0%B4%D0%B5%D0%BF%D0%BE%D0%B7%D0%B8%D1%82%D0%B8%D1%82%D0%B5-%D1%80%D0%B5%D0%BA%D0%BE%D1%80%D0%B4%D0%BD%D0%B8-news749858.html", "text": "Депозитите на домакинствата вече са над 48 млрд. лв. Това показва статистиката на БНБ за март 2018 г. Увеличението спрямо същия месец на 2017 г. е с 5,5%. Заемите на домакинствата достигат 19,9 млрд. лв., като спрямо същия период на 2017 г. се повишават с 6,3%. Жилищните кредити нарастват с 9,1% на годишна база и достигат 9,6 млрд. лв. Потребителските заеми нарастват с 7,2% спрямо март 2017 г. и са 7,9 млрд. лв. Общият размер на депозитите на неправителствения сектор е 72,3 млрд. лв. В края на март 2018 г. в оборот са 86,1 млрд. лв., а в края на предходния месец са били 85.6 млрд. лв. Сподели:", "date": "2018.05.13", "title": "БОГАТИ НА ХАРТИЯ! Ето колко пазим в банки - депозитите рекордни"}
{"url": "http://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D0%BC%D0%B5%D0%B6%D0%B4%D1%83%D1%80%D0%B0%D0%BD%D0%BE%D1%80%D0%B4%D0%BD%D0%B0-%D0%BC%D1%80%D0%B5%D0%B6%D0%B0-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-news749830.html", "text": "Албанската полиция съобщи, че е арестувала 18 души и е разбила международна мрежа за трафик на наркотици, които са пренасяли контрабандно марихуана, хероин и кокаин в страните от ЕС, предава македонската медия Според информацията групата е заподозряна в контрабанда на седем тона марихуана, които полицията е заловила в Гърция, Македония, Италия и Турция през последните две години. Също така се подозира, че веригата за трафик на наркотици е участвала в контрабандата на хероин от Турция и кокаин от Латинска Америка. Сподели:", "date": "2018.05.13", "title": "Разбиха междуранордна мрежа за трафик на наркотици в Албания"}
{"url": "http://pik.bg/%D1%88%D0%B0%D1%80%D0%BB-%D0%B0%D0%B7%D0%BD%D0%B0%D0%B2%D1%83%D1%80-%D1%81%D1%87%D1%83%D0%BF%D0%B8-%D1%80%D0%B0%D0%BC%D0%B5%D0%BD%D0%BD%D0%B0-%D0%BA%D0%BE%D1%81%D1%82-news749832.html", "text": "Шарл Азнавур си счупи раменната кост при падане в дома си в Югоизточна Франция, предаде Франс прес, като се позова на пресаташето на 93-годишния френски певец от арменски произход. \"Не е сериозно. Шарл Азнавур си счупи раменна кост\", каза пресаташето. Тя не бе в състояние да потвърди дали певецът остава в болница. Азнавур, който ще навърши 94 години на 22 май, има предвидено турне в Япония от 21 до 23 май. През лятото има насрочени концерти в Италия, Лондон, Испания и Германия. Миналия месец Азнавур бе принуден да отмени концерт в Санкт Петербург, след като му прилошало по време на репетиция. Сподели:", "date": "2018.05.13", "title": "Шарл Азнавур счупи раменна кост"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D0%BD%D0%B0%D1%81%D0%B0-%D0%B7%D0%B0-%D0%BF%D0%B0%D1%80%D0%BD%D0%B8%D0%BA%D0%BE%D0%B2%D0%B8%D1%82%D0%B5-%D0%B3%D0%B0%D0%B7%D0%BE%D0%B2%D0%B5-news749873.html", "text": "Президентската администрация в Белия дом \"дискретно уби\" програма на НАСА за 10 милиона долара годишно, предназначена за наблюдение на емисиите въглероден двуокис и метан, предизвикващи климатичните промени на планетата, съобщата Франс Прес, цитирани от БНР. Агенцията се позова на научното списание \"Сайънс\". Програмата CMS (Система за наблюдение на въглеродните емисии) на НАСА имаше за цел да открива източниците на тези емисии и да изготви компютърни модели с висока резолюция на потоците им, предизвикващи парниковия ефект на планетата. Списание \"Сайънс\" определи закриването на програмата като \"поредното посегателство срещу науката за климата\". Изтъква се, че НАСА е отказала да поясни каква е била причината за прекратяването на програмата, като се е прикрила зад формулировката \"съкращаване на бюджетни средства\". Сподели:", "date": "2018.05.13", "title": "Белият дом блокира програма на НАСА за парниковите газове"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D0%B2%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%BA%D0%B0-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news749877.html", "text": "В Черна гора е открита мъртва украинската гражданка Анастасия Лашманова , съобщава Vijesti. Лашманова, директорка на компания, която управлява хотели и ресторанти в Черна гора, бе намерена мъртва на 11 май в своя апартамент в квартал \"Доброта\" в Котор, съобщи белградската агенция Бета. Полицията потвърди, че Лашманова е открита мъртва, води се разследване. Тялото на жената е открито с порезни рани в петък вечерта, след като нейна приятелка подала сигнал. Обстоятелствата по случая се изясняват , съобщава БГНЕС, като се позовава на местно издание. Смъртта й е потвърдена и от украинското посолство в балканската страна. Анастасия Лашманова е била директор на компаниите Mimoza Group и Sea Trade , притежавала е хотел „Мимоза“ и комплекса „Перла“ в Тиват, а също така салона за красота „Фейм фатал“ в Будва. Активите й се оценяват на около 105 милиона евро. Мотивът за убийството не е известен, но разследващите предполагат, че Лашманова може да е убита по време на обир в дома й. Лашманова живее от няколко години в Черна гора. Притежавала е и руски паспорт, а първоначално е започнала работа като сервитьорка. Според редица издания зад нея стои руският бизнесмен Сподели:", "date": "2018.05.13", "title": "БРУТАЛНО УБИЙСТВО! Откриха мъртва милионерка в Черна гора"}
{"url": "http://pik.bg/%D1%82%D1%80%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D0%B0%D1%82%D0%B0%D0%BA%D0%B0-%D0%B2-%D0%B8%D1%80%D0%B0%D0%BA-news749866.html", "text": "Трима души са били убити при бомбена експлозия в Ирак . Атаката бе свързана от силите за сигурност с произведените през деня в страната парламентарни избори, предаде Ройтерс. Отговорност за нападението пое групировката \"Ислямска държава\". Днешните избори в Ирак бяха първите, след като миналата година властите обявиха победа над джихадистите . В навечерието на гласуването \"Ислямска държава\" заплаши с атаки. Сподели:", "date": "2018.05.13", "title": "Трима убити при атака в Ирак"}
{"url": "http://pik.bg/%D1%81%D0%BF%D0%B0%D1%81%D0%B8%D1%85%D0%B0-73-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B8%D0%B1%D0%B8%D1%8F-news749863.html", "text": "Най-малко 73 нелегални мигранти, включително три деца, се спасени от кораба „Аквариус“ край бреговете на Либия. Сред спасените има 12 жени, 9 тийнейджъри и 3 деца. Повечето са били граждани на Алжир и африканските страни на юг от Сахара. През 2015 г. заради активизацията на конфликтите в редица страни в Близкия изток и Северна Африка рязко се увеличи броят на лицата, пристигащи в Европа от тези региони. Средиземноморският маршрут е основният път на мигрантите в ЕС. Международната организация по миграцията съобщи, че през 2017 г. в Европа през Средиземно море са пристигнали над 20 000 души. Над 500 от тях да загинали на път. Основната точка, от която тръгват мигрантите, е Либия, където и до момента политическата ситуация е изключително сложна. По данни на либийските власти на територията на страната в момента има около 700 000 мигранти. Сподели:", "date": "2018.05.13", "title": "Спасиха 73 мигранти край бреговете на Либия"}
{"url": "http://pik.bg/7-%D1%86%D0%B2%D1%8F%D1%82%D0%B0-%D0%BA%D0%BE%D0%B8%D1%82%D0%BE-%D1%81%D0%B0-%D1%85%D0%B8%D1%82-%D0%BF%D1%80%D0%B8-%D1%87%D0%B0%D0%BD%D1%82%D0%B8%D1%82%D0%B5-%D1%82%D0%B0%D0%B7%D0%B8-%D0%BF%D1%80%D0%BE%D0%BB%D0%B5%D1%82-news749720.html", "text": "Пастелните цветове управляват модните тенденции навсякъде и чантите не са изключение. Има обаче и други нюанси, които са модерни при аксесоарите този сезон. Този женски оттенък изглежда ултра шик, когато е съчетан с по-тъмни дрехи като кожено яке или скъсани дънки. Ако нюансите съвпадат с нещо, което може да намерите в детската градина, сте на прав път. Комбинирайте с широк панталон и удобно яке. Ако след зимата, търсите доза слънце, ярко жълтото е за вас, съобщава \"АйУомън\". Внася много настроение във визията и може да съчетавате с по-тъмни дрехи, за да бъде акцент. Манията с цветовете на дъгата се завръща отново. Но трябва да се внимава с носталгичната тенденция, затова ви съветваме останала част от тоалета ви да бъде максимално семпла. Може да се каже, че това е цветът на годината, който всяка уважаваща себе си модна фенка трябва да притежава, най-малкото под формата на стилна чанта. Цветът е свеж и практичен. Определено ще искате да се придържате към него в продължение на много сезони. Ако наситените нюанси са вашата слабост, не се безпокойте - няколко основни цвята са намерили своето място тази пролет. Няма да сбъркате, ако си купите чанта в тъмно червено, а най-добре е да я съчетаете с дреха в цвят лавандула. Сподели:", "date": "2018.05.13", "title": "7 цвята, които са хит при чантите тази пролет"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BD%D0%B0%D0%BF%D1%83%D1%81%D0%BD%D0%B0-%D0%BD%D0%B8-%D0%B8%D0%B7%D0%B2%D0%B5%D1%81%D1%82%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-news749872.html", "text": "Напусна ни известната българска журналистка Милена Бойчева. Тъжната вест бе съобщена от журналиста Момчил Инджов в профила му във „Фейсбук“. „Бойчева не беше набедена звезда. Не шестваше из жълтите хроники. Не получи нито веднъж някоя награда, каквато безспорно заслужаваше повече от много други. Но не беше послушна. Беше хаплива. Търсеха я много обикновени хора, а не политици. Защото знаеха, че няма да ги \"отсвири\". Затова тя не беше в светлината на прожекторите. Такива като нея остават все по-малко и по-малко. Вече преобладават микрофонните стойки, а не тези, които се задълбочават в темата. Такива, които месят баници на властниците. И такива, за които не е проблем да напишат, че който откаже химиотерапия, живее 4 години по-дълго. Почивай в мир, Милена. Винаги ще ми липсваш. И не само на мене“, написа Момчил Инджов. Милена Бойчева завършва \"Театрознание\" във ВИТИЗ, а след това работи в международната фондация \"Св. Св. Кирил и Методий\". После продължава във вестниците \"Български писател\", \"Стандарт\", \"Монитор\" и \"Труд\". Екипът на агенция „ПИК“ изказва съболезнования на близките на Милена Бойчева. Сподели:", "date": "2018.05.13", "title": "Тъжна вест! Напусна ни известна българска журналистка"}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B8-%D0%BF%D0%BE%D0%BB%D1%83%D0%BC%D0%B0%D1%80%D0%B0%D1%82%D0%BE%D0%BD-%D0%B7%D0%B0%D1%82%D0%B2%D0%B0%D1%80%D1%8F-%D1%86%D0%B5%D0%BD%D1%82%D1%8A%D1%80%D0%B0-news749884.html", "text": "Първият самостоятелен полумаратон на София предстои днес. Стартът е пред храма „Свети Александър Невски”. 1 500 души са се записали за участие в маратона.  Посланието на организаторите е за здрава и спортна София. Столичаните, които няма да участват в него, трябва да имат предвид, че обичайно събитието води и до промени в организацията на движение в града. Сподели:", "date": "2018.05.13", "title": "Софийски полумаратон затваря центъра"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%89%D0%B5-%D0%B1%D1%8A%D0%B4%D0%B5-%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%82%D0%BE-%D0%B2%D0%BE%D0%B4%D0%BE%D1%81%D0%BD%D1%8F%D0%B1%D0%B4%D1%8F%D0%B2%D0%B0%D0%BD%D0%B5%D1%82%D0%BE-news749889.html", "text": "„Софийска вода” временно ще прекъсне водоснабдяването в някои части на столицата, съобщават от пресцентъра на дружеството, цитирани от „Фокус“. се налага спиране на водоподаването от 09:00 до 19:00 часа на клиентите на „Софийска вода”, живеещи в района на: бул. „Лазар Михайлов“, ул. „Наука“, ул. „Бодра смяна“, ул. „Тетевенска“, ул. „Хоризонт“, ул. „Биримирски извор“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: площад „Биримирци“. , се налага спиране на водоподаването от 09:00 до 21:00 часа на клиентите на „Софийска вода”, живеещи в района на: по ул. „Солунска“ от бул. „Витоша“ до ул. „Ангел Кънчев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Христо Белчев“ ъгъла с ул. „Солунска“. “, се налага спиране на водоподаването от 10:00 до 21:00 часа на клиентите на „Софийска вода”, живеещи в района на: по ул. „Златовръх“ от ул. „Кричим“ до ул. „Галичица“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Златовръх“ ъгъла с ул. „Кораб планина“. се налага спиране на водоподаването от 09:00 до 19:00 часа на клиентите на „Софийска вода”, живеещи в района на: по ул. „Първа българска армия“ от ул. „Вела Чорбова“ до ул. „Рояк“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Първа българска армия“ ъгъла с ул. „Вела Чорбова“. , се налага спиране на водоподаването от 09:30 до 16:30 часа на клиентите на „Софийска вода”, живеещи в района на: ул. „Гурко“ №1, №3 по ул. „Родината“ от ул. „Татарски път“ до края в посока Запад. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Родината“№25. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx . Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. Сподели:", "date": "2018.05.13", "title": "Важно! Ето къде в столицата ще бъде прекъснато водоснябдяването"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%B2-%D0%BF%D0%B0%D1%80%D0%B8%D0%B6-%D0%B5-%D1%87%D0%B5%D1%87%D0%B5%D0%BD%D0%B5%D1%86-news749893.html", "text": "Нападателят в Париж, който наръга пет души, убивайки един и ранявайки другите четирима, е на 20 години и е от чеченски произход, съобщава френското радио „Europe1“ цитирайки свои източници, предават Sputnik и „Фокус“. „От полицията са успели да установят името на нападателя във Втори окръг на Париж... Според информацията, става дума за чеченец на около 20-годишна възраст“, се посочва в съобщението на телевизията. Уточнява се, че нападателят не е имал документи у себе си, но „следователите са установили самоличността му благодарение на пръстовите му отпечатъци“. Службите за борба с тероризма във Франция продължават разследване по случая. Сподели:", "date": "2018.05.13", "title": "От последните минути! Нападателят в Париж е чеченец!"}
{"url": "http://pik.bg/%D0%B2%D1%81%D0%B8%D1%87%D0%BA%D0%B8-%D0%BF%D0%B8%D1%82%D0%B0%D1%82-%D1%89%D0%B5-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D0%BB%D0%B8-%D0%BE%D1%89%D0%B5-%D0%B3%D0%BE%D1%80%D0%B8%D0%B2%D0%B0%D1%82%D0%B0-news749904.html", "text": "Горивата тръгнаха нагоре. Цената на дизела стигна до 2,31 ст. Най-масовият бензин -  А 95  за месец е поскъпнал със 7 стотинки и на различните места в страната варира от 1,91 до 2,26 ст.  Повишение има, макар и не с много, казаха специалисти.  Това бяха информациите тази седмица. Експерти обясняват събитията с напрежението по света - със Сирия, с Иран, с оттеглянето на Съединените щати от споразумението за ядрената програма на Техеран. Факт е, че обикновено по това време на годината цените вдигат, заедно с търсенето - в навечерието на морето и по-честите пътувания през пролетта и лятото. Ще поскъпва ли още горивото. Какви са причините за това? И колко още? Експертът г-н Казанджиев от Българския енергиен форум заяви, че цената на петрола от доста дълго време расте. „Това се случи от момента, в който приключиха изборите в САЩ и г-н Тръмп стана президент. Ние констатираме един факт, който се очакваше от дълго време. Не очаквам шоково поскъпване свързано със сезонното потребление или промяна на пазарите. Още повече, че Саудитска Арабия обяви в световните средства за масова информация, че ще посрещне всички предизвикателства на пазара на петрол, а оттам съответно на петролните деривати”, обясни пред \"Събуди се...\" експертът. Освен традиционното увеличение в началото на летния сезон, се добавя и кризата в Иран и САЩ. В Бургас и курортите по морето, увеличението е най-голямо. Бензинът в българските бензиностанции близо до Гърция варира около 2 лева и 20 стотинки за литър. Дизелът поддържа леко по-висока цена. Шофьорите всеки ден наблюдават крайпътния ценоразпис на бензиностанциите. На юг от „Кулата” недоволството не свършва. Там ставките, които традиционно са по-високи от в България, също се вдигат. Непосредствено след „Кулата” литър от А-95 можем да заредим за 1,56 евро. Дизелът е малко по-евтин от този в България – 1,33 евро. Стойността на горивото в Гърция всеки ден се променя. „Цените ще останат в този порядък. Лично аз не очаквам шоково поскъпване на бензина. Мисля, че достигна една референтна цена около 80 долара на световните пазари. Въпреки определени анализатори на Запад считат, че цената на петрола ще достигне 100 долара на барел. В крайна сметка България е част от световния пазар и българите трябва да свикнем, че цените са една динамична цена, която се променя във времето. Това, което се случва по света неизбежно идва в България. Трябва да се научим да си правим сметката, да си правим един финансов мениджмънт. Не да караме мощни коли, които харчат огромно количество бензин или нафта, а да се ориентираме към по-екологични коли”, подчерта експертът Казанджиев. Сподели:", "date": "2018.05.13", "title": "ВСИЧКИ ПИТАТ: Ще поскъпват ли още горивата?"}
{"url": "http://pik.bg/%D0%BA%D0%BE%D0%BD%D0%B4%D0%B8%D1%86%D0%B8%D0%BE%D0%BD%D0%B5%D0%BD-%D1%82%D1%80%D0%B5%D0%BD%D1%8C%D0%BE%D1%80-%D0%B7%D0%B0-%D1%82%D0%BE%D0%B2%D0%B0-%D0%BA%D0%B0%D0%BA-%D0%B4%D0%B0-%D0%BE%D1%84%D0%BE%D1%80%D0%BC%D0%B8%D0%BC-%D1%82%D1%8F%D0%BB%D0%BE%D1%82%D0%BE-%D1%81%D0%B8-%D1%81%D0%B0%D0%BC%D0%BE-%D1%81-%D0%B3%D0%B8%D1%80%D0%B8%D1%87%D0%BA%D0%B8-%D0%B8-%D0%BB%D0%B0%D1%81%D1%82%D0%B8%D1%86%D0%B8-news749896.html", "text": "Кондиционният треньор Христиана Парова демонстрира в сутрешния блок на БТВ как да \"направим\" атлетично тяло с тренировки сами у дома. По думите й това е напълно постижимо само  с гирички и ластици. Парова уточни, че са нужни и конкретни напътствия, за да не се получат контузии или грешки. Треньорката посочи, че най-важното е поне 5 пъти да се тренира в седмицата и тренировдките да са различни . Самата Парова тренира по около час и кардио – 40-50 минути. Призивът й е хората и жените най-вече да не се водят по модерните диети, защото универсалните режими може да причинят много проблеми със стомаха. Трите й съвета за хранене са въглехидрати да се ядат сутрин и обяд, вечер - не. Протеини след тренировка и да се пие повече вода. Сподели:", "date": "2018.05.13", "title": "Кондиционен треньор за това как да оформим тялото си само с гирички и ластици"}
{"url": "http://pik.bg/%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%BE%D1%81%D1%82%D1%8A%D0%BF%D0%B0-%D0%B4%D0%BE-%D0%BD%D0%B4%D0%BA-%D0%BD%D0%B0-14-17-%D0%B8-18-%D0%BC%D0%B0%D0%B9-news749906.html", "text": "В дните от следващата седмица – понеделник, четвъртък и петък /14, 17 и 18 май/ достъпът до централната сграда на НДК ще бъде ограничен. Мярката се налага поради събития на високо ниво от календара на Българското председателство на Съвета на ЕС, което се провежда в Двореца. Желаещите да закупят билети за културни събития могат да го направят през онлайн платформата – tickets.ndk.bg или на място от касите на Билетен център, които ще работят нормално с обичайното работно време от 09:00 до 20:30 часа, но са изместени в кино „Люмиер Лидл”. Литературен клуб „Перото” ще отваря врати за посетители след приключване на всяко събитие и снемане на външния охранителен периметър. Актуалната информация ще бъде публикувана на Фейсбук профила на „Перото“. Без промени остава достъпът до Театър Азарян и ДНК – пространство за съвременен танц и пърформанс. Сподели:", "date": "2018.05.13", "title": "Ограничават достъпа до НДК на 14, 17 и 18 май"}
{"url": "http://pik.bg/%D0%B2%D0%B4%D1%8A%D1%85%D0%BD%D0%BE%D0%B2%D0%B5%D0%BD%D0%B0-%D0%BE%D1%82-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B6%D0%B5%D0%BD%D0%B0-%D0%B5-%D1%83%D1%87%D0%B0%D1%81%D1%82%D0%B2%D0%B0%D0%BB%D0%B0-%D0%B2-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D1%86%D1%8A%D1%80%D0%BA%D0%B2%D0%B8-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news749915.html", "text": "Вдъхновена от идеологията на „Ислямска държава “жена на име Джемаа Ансарут Дауах е извършила трите нападения в църкви в Индонзия, съобщава Ройтерс, цитирани от БНР. Както стана ясно, 9 души загинаха и близо 40 пострадаха след три взрива, извършени почти едновременно по време на сутрешните литургии в храмове във втория по големия град на Индонезия Сурабая. \"Според информацията, с която разполагаме от полицията, атаките са били три - на улица \"Дипонегоро\", на улица \"Аржуно\" и в района на Губенг, при църквата Санта Мария. По първоначални данни, в двете от църкви са загинали над четирима души, като една от жертвите все още се идентидицира. Всички ранени са били откарани по болници\", обясни Вава Мурванто - говорител на Агенцията за национално разузнаване на Индонезия. Атакувани църкви са Санта Мария, Дипонегро и Пантекоста, като в първата от тях се смята, че сред загиналите е и предполагаемият атентатор камикадзе. Атаките са извършени броени дни след като полицията сложи край на бунт и заложническа криза в затвор край Джакарта. В операцията загинаха петима души и още петима бяха ранени. „Ислямска държава“ пое отговорност за атаката. Сподели:", "date": "2018.05.13", "title": "Вдъхновена от „Ислямска държава“ жена е участвала в нападенията на църкви в Индонезия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%B0%D0%B4%D0%BE%D1%81%D0%BB%D0%B0%D0%B2%D0%B0-%D0%BD%D0%B5%D0%BD%D0%BE%D0%B2%D0%B0-%D0%B2%D0%B7%D0%B5-%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-news749931.html", "text": "Жената до алпиниста Боян Петров – Радослава Ненова, написа във Фейсбук, че е взела решение връх Шиша Пангма да не бъде изкачван днес. „Вчера в много труден за мен разговор взех решение да не се изкачва върхът днес. От лагер 3 нагоре няма да го намерим жив. Колкото и да ми се иска да не губя надежда – за мен животът и оцеляването на всички участници в спасителната акция е много важен и макар да ми е много трудно, не виждам смисъл да бъдат застрашени и други животи”, написап Ненова в профила си във Фейсбук. „Затова, предпочитам на слизане спасителните екипи да претърсят районите, където има шанс да открият Боян жив”, обяснява Радослава. „Ако за Боян битката е приключила, нека си остане в планината. Каквото и да се случи до края на деня, благодарна съм за всички усилия и ще ги възнаградя. Това е животът на шерпите, знам, че като слязат, ще поемат друг риск, на друг склон, за друго изкачване..., но лично аз не желая да рискуват към върха. Всички решения по издирването от тук насетне са техни”, допълни тя. „Поради големия поток от информация и коментари, която витае, съм решила да опиша много подробно хронологията, фактите имената, кореспонденцията и цените. Още не съм решила дали да го направя в пост или в книга. Едно е сигурно-написахме история и тя заслужава да бъде запомнена. Заради Боян”, пише още Радослава. Сподели:", "date": "2018.05.13", "title": "ИЗВЪНРЕДНО! Радослава Ненова взе важно решение за издирването на Боян Петров!"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%B2-%D0%BF%D0%B0%D1%80%D0%B8%D0%B6-%D0%B1%D0%B8%D0%BB-%D0%B2-%D1%81%D0%BF%D0%B8%D1%81%D1%8A%D0%BA-%D1%81%D1%8A%D1%81-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8-%D0%B5%D0%BA%D1%81%D1%82%D1%80%D0%B5%D0%BC%D0%B8%D1%81%D1%82%D0%B8-news749933.html", "text": "Нападателят в Париж, който снощи уби един човек и рани други четири с нож, е бил в списък със заподозрени екстремисти. Това заяви източник, близък до разследването пред Франс Прес, цитирани от „Фокус“ Роденият в Чечня френски гражданин е бил в така нареченото досие „S“ заедно с хора, заподозрени в радикализирани виждания, които могат да представляват опасност за сигурността. От полицията обявиха, че нападателят няма криминално досие. Сподели:", "date": "2018.05.13", "title": "Нападателят в Париж бил в списък със заподозрени екстремисти"}
{"url": "http://pik.bg/%D0%B7%D0%B0-%D1%86%D0%B5%D0%BD%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%87%D0%B0%D1%88%D0%BA%D0%B0%D1%82%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%B2%D1%8A%D0%BB%D1%88%D0%B5%D0%B1%D0%BD%D0%BE-%D1%85%D0%B0%D0%BF%D1%87%D0%B5-%D0%B7%D0%B0-%D0%B8%D0%B7%D1%82%D1%80%D0%B5%D0%B7%D0%BD%D1%8F%D0%B2%D0%B0%D0%BD%D0%B5-news749890.html", "text": "Американски учени разработиха хапче за изтрезняване, което в опити с мишки намалява нивото на алкохола в кръвта, съобщи \"Сайънс алърт\". Антидотът на алкохола се състои от естествени ензими, характерни за клетките на черния дроб, които преработват алкохола в безвредни молекули. \"Вдъхновихме се от човешкото тяло и подхода му за разграждане на алкохола - каза проф. Лу от университета на Калифорния в Лос Анджелис. - Това може да изглежда просто, но сложната част беше да измислим безопасен и ефективен начин как те да стигнат до черния дроб\". С хапчето за изтрезняване алкохолът в кръвта на пияните мишки е спаднал с 45 процента само за четири часа. Концентрацията на ацеталдехид - токсичното съединение, което предизвиква главоболие и повръщане, е останала много ниска. Екипът прави допълнителни тестове, за да е сигурно, че хапчетата нямат странични ефекти. Изпитанията с хора могат да започнат до една година. Сподели:", "date": "2018.05.13", "title": "ЗА ЦЕНИТЕЛИТЕ НА ЧАШКАТА: Откриха вълшебно хапче за изтрезняване"}
{"url": "http://pik.bg/%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%B8%D1%81%D0%BF%D0%B5%D1%80%D0%B8%D1%85-%D0%BC%D1%8A%D0%B6-%D0%B8-%D0%B6%D0%B5%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news749947.html", "text": "Около 18,15 часа на 11 май неправоспособният водач с инициали Н.З. на 31 г. от село Подайва предприема маневра „завой наляво“ с „Фолксваген Джета“, при което отнема предимството на изпреварващия го автомобил „БМВ“, шофиран от 27-годишния с инициали Д.Д. от Исперих. При сблъсъка двата автомобила излизат вляво от платното за движение. Пострадали са водачът Н.З. и возещата се с него жена с инициали Б.З. на 29 г. Настанени са в МБАЛ - Исперих с охлузни рани и комоцио, без опасност за живота. По случая се води досъдебно производство. Мъж и жена са пострадали при катастрофа в Исперих. Това съобщиха от ОДМВР - Разград. Сподели:", "date": "2018.05.13", "title": "МЕЛЕ КРАЙ ИСПЕРИХ! Мъж и жена пострадаха при катастрофа"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%B8-%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B1%D0%B8%D0%B2%D1%88-%D0%B4%D0%B5%D0%BF%D1%83%D1%82%D0%B0%D1%82-%D0%BF%D1%80%D0%B5%D0%B1%D0%B8-%D0%BD%D0%B0-%D0%BF%D0%B0%D1%80%D0%BA%D0%B8%D0%BD%D0%B3-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-news749897.html", "text": "Таня Вътова била бита заради паркомясто. Преди три дни тя имала неприятна среща, която я изпратила в болница. Срещата, твърди тя, била с Костадин Язов - депутат от ГЕРБ в 41-то Народно събрание. Случайна среща, на паркинг, която завършила с физическа разправа.  Снощи се усложниха нещата. Беше назначена охрана на пред стаята на пострадалата в УМБАЛ „Свети Георги”. Не се допускат външни лица, най-вече журналисти. Стоянка Вътова излезе тайно от болницата, за да се срещне с екип на Нова телевизия. „В 12 часа ми се обаждат от агенцията, че трябва да получа багаж от Англия. Със заведението така сме се разбрали, тъй като са ни заели пред входа с техните коли паркомясто. Отидох да кажа на управителя, който е дежурен, да ми остави едно паркомясто, за да може камионът да стовари багажа. Повиках си хора, които да ми помогнат с разтоварването на багажите. Те бяха дошли. Отидох да проверя защо не е изчистен паркингът, защото точно на това място беше тяхна кола – на заведението. Барманът дори втори път, когато отидох каза, че има работа, но казах, че е спешно и ми се обаждат да е чисто мястото за камиона да разтовари. Барманът с яд дойде, обаче измести колата. Когато измести колата, аз застанах до платното, не на паркомястото, защото знам, че там минават коли и там ще се намести веднага друга”, разказва тя. „След две минути пристига една кола. Аз съм застанала до платното и съм вдигнала ръцете и казах, че не може да се влезе, че е запазено мястото. Той обаче, не ме подмина, а ме блъсна още в началото. Когато ме блъсна кръстът и коленете ме отсякоха с болка. Аз се отдръпнах един път, втори път ме отблъсна и започна да навлиза навътре. Трети път се отместих, аз вървя назад и той ме блъска, докато не стигна до тротоара, даже се заби колата. Чак тогава се изместих отстрани. Отидох от другата страна, не от неговата страна. Вчера видях, че писал, че с чанта съм удряла колата му. Аз си държах портмонето, с което трябваше да се разплатя с таксито. Никаква чанта не съм носила”, казва тя. „Казах му да се върне колата, че ми трябва мястото. Обиколих от другата страна, казах му по същия начин. Той почна да ме псува още с отиването до него, без да си свали стъклото. В дъжда му казвам, да върне колата, защото чакам товар. Той вика: „Коя си ти ма? Махай се от тука.” Казах му, че тук живея и ми трябва мястото, защото чакам багаж. Той нищо, дори не се показа. В този момент гледам, че той говори по телефона и точно на входа беше човекът, неговият приятел или какъвто беше. Отидох и му казах, помолих да измести колата, защото чакам багаж. Говориха двамата и нищо – нито този, нито онзи. Отидох пак при управителя, защото видях, че няма да се махне. Казах му: „Моля те, това е от вашия контингент. Кажи му да измести колата, докато прехвърлим багажа.” Тогава, когато отивах го видях как излиза от колата и заминава на тоалетните. Докато се върнем, аз се връщам, а той остана тук при приятели си. Дойде управителя и му каза да махне колата, защото чакам. И се успокоих, че като му каже на него, ще се махне колата”, разказва пострадалата жена. „В този момент просто съм с гръб, все едно, че един боздуган ме удари в тила. Причерня ми на очите, залитнах, ушите ми се надуха. Все едно, че не знам какво се случи вътре. Аз съм в гръб, подминавам ги без да се разправям. Тогава отзад хората, които бяха и видяха почнаха да викат. Той се е обърнал още веднъж все едно нямам идея какво иска да прави. „Ти си депутат, свален от ГЕРБ, може ли да удряш тази възрастна жена”, това чух. Аз отидох на пейката, той се обърнал, излязъл, тръгнал с колата. В този момент камионът дойде”, казва жената. След това вика сина си, който я докарва в болницата. Лекарите я слагат в количка, казват й да не се движи и я приемат. Свидетел на случилото се заяви: „Сигурен съм, че това е човекът. Аз го видях от два метра. В момента, в който излязоха навънка, той ми се стори, че трябваше да влезе в колата. Барманът, който е управител беше до него. В този момент изведнъж той леко зад гърба й, без тя дори да го гледа, буквално с отворена длан направи една крачка и много силен удар направи. С крачка встрани и много силен удар в тила. Тя в този момент дори не говореше с него, даже не го гледаше”. „Видях го как я удари, причерня ми на мен и веднага скочи”, допълни той. „Има още едно момче, което беше заедно мен, казва се Цветан Пройчев. Със сигурност свидетел беше барманът Павел”, разказа мъжът. Към този момент не е образувано досъдебно производство, а проверка на случая. Разпитан е и самият г-н Язов, както и свидетелите. На този етап не е ясно какво се случва. Костадин Язов каза, че няма такова нещо. В момента той не е в България, но коментира случая по телефона. „Заявявам, че твърденията не са верни. В момента върви предварителна проверка и вярвам, че тя ще установи всички факти във връзка с т.нар. инцидент. Законът не ми позволява да влизам в конкретика. Искрено се надявам, че всичко това не се прави, за да се получи някакво парично обезщетение. Знам, че прокурор от ОП-Пловдив е близък роднина на пострадалата в кавички няма да се намеси в проверката и тя ще установи обективната истина”, заяви бившият депутат. „Казвам, че твърденията, които бяха изказани не са верни”, подчерта той. Той отказа да коментира подробности по случая, твърдейки, че законът не му позволява да коментира. Сподели:", "date": "2018.05.13", "title": "ЖЕСТОКО И БРУТАЛНО! Бивш депутат преби на паркинг възрастна жена! "}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B5%D1%80%D0%B5%D0%B4%D0%BE%D0%B2%D0%B5%D0%BD-%E2%80%9E%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD%E2%80%9C-%D1%81%D0%BB%D0%B5%D0%B4-%D0%B3%D0%BE%D0%BD%D0%BA%D0%B0-%D0%B2-%D1%81%D0%B5%D0%BB%D0%BE-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news749927.html", "text": "Полицаи хванаха шофьор, опитал се да избяга с нередовна кола, съобщават от Областна дирекция на МВР, цитирани от Конкурент. Според информацията, на 12 май (събота) около 16:00 часа в Бутан екип на полицията забелязва движещ се нерегистриран лек автомобил \"Фолксваген Пасат\". Шофьорът умишлено пренебрегнал вдигнатата червена палка и с мръсна газ влязъл в най-близкия завой. Ченгетата незабавно предприели преследване и не след дълго засекли \"Пасат\"-а. При проверка на място се установило, че немската кола не е регистрирана изобщо в КАТ. Мъжът зад волана е с инициали И.К. и е на 34 години. Документите му са в изправност за разлика от тези на колата му. Съставен му е АКТ по Закона за движение по пътищата. По случая е започнато бързо производство в Районното управление на Козлодуй. Сподели:", "date": "2018.05.13", "title": "Екшън! Полицаи спипаха нередовен „Фолксваген“ след гонка в село във Врачанско"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D1%83%D0%B4%D0%B0%D1%80%D0%B8%D1%85%D0%B0-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news749926.html", "text": "В събота израелски военни самолети удариха цели в блокираната ивица Газа, съобщиха от армията на Израел, предава \"Мидъл Йист Монитор\", цитиран от Фокус. В изявление, израелската армия потвърди, че „експлозиите дочути в северната част на ивицата Газа са резултат от израелски операции там.“ Атаката идва, след като Израел обяви, че ще затвори пункта за преминаване Керем Шалом между Израел и ивицата Газа до второ нареждане. „Заради унищожаването на пункта за преминаване Керем Шалом от палестинската страна, министърът на отбраната Авигдор Либерман одобри затварянето на пункта“, заявиха от армията. Сподели:", "date": "2018.05.13", "title": " Израелски самолети удариха ивицата Газа"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BE%D1%82%D0%B8%D0%B4%D0%B5-%D1%81%D0%B8-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B7%D0%BD%D0%B0%D0%BA%D0%BE%D0%B2%D0%B8%D1%8F-%D0%BF%D0%BE%D0%BB%D0%B8%D1%82%D0%B8%D0%BA-%D0%BE%D1%82-%D0%BF%D1%80%D0%B5%D1%85%D0%BE%D0%B4%D0%B0-%D0%BD%D0%B8%D0%BA%D0%BE%D0%BB%D0%B0%D0%B9-%D0%B4%D0%BE%D0%B1%D1%80%D0%B5%D0%B2-%D0%B8-%D0%B4%D1%8F%D0%B4%D0%BE-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82-news749955.html", "text": "Почина бащата на знаковия политик от прехода Николай Добрев и дядото на червения депутат Кирил Добрев – бай Киро. \"Ти ще продължаваш да ме респектираш и оттам - горе. Светъл да е пътят ти, какъвто беше и животът ти ....\". Това написа преди минути на страницата си във Фейсбук Кирил Добрев, публикувайки снимка на любимия си дядо. „Починал е дядо Киро Добрев – на 100 години, роден е през 1918 година. Ние сме роднини с него по ковачовалийска линия. Дядо Киро беше много свестен човек, Бог да го прости! Преди малко ми звънна леля Бена, единствената му жива сестра, която се грижеше за него през последните години“, написа журналистът от \"Топ Преса\" Румен Жерев. Роденият през 1918 г. Кирил Добрев е баща на знаковия за прехода политик Николай Добрев – министър на вътрешните работи по времето на Жан Виденов. Николай Добрев изигра важна роля по време на политическата криза в началото на 1997 година.  На 8 януари парламентарната група на БСП му възлага да състави ново правителство и на 28 януари той официално получава мандат за това от президента Петър Стоянов, но след споразумение с опозицията на 4 февруари се отказва от него. Неговият внук Кирил Добрев е депутат от БСП. Сподели:", "date": "2018.05.13", "title": "ТЪЖНА ВЕСТ! Отиде си бащата на знаковия политик от прехода Николай Добрев и дядо на депутата Кирил Добрев"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D1%80%D0%B0%D0%B7%D0%B4%D1%8F%D0%BB%D0%B0-%D0%BC%D0%B5%D0%B6%D0%B4%D1%83-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-%D0%B8-news749939.html", "text": "Помощникът на мениджъра Жозе Моуриньо в Манчестър Юнайтед - Руи Фария, напуска \"Олд Трафорд\" след края на сезона, съобщиха официално от английския клуб. Британските медии твърдят, че 42-годишният Фария е сред кандидатите да ръководи Арсенал. Той работи с Моуриньо от 2001 година, като двамата са спечелили общо 25 трофея с шест различни отбора. С основание Фария е наричан дясната ръка на Моуриньо, акцентира \"Спортал\". \"След дълго обмисляне взех трудното решение, че за мен сега е най-подходящото време да продължа самостоятелно напред. През тези 17 години с Жозе натрупах невероятен опит и изпитах много незабравими емоции. Сърдечно му благодаря за вярата в мен\", коментира 42-годишният Фария. \"17 години. Лейрия, Порто, Лондон, Милано, Мадрид, отново Лондон, а накрая и Манчестър. Тренировки, мачове, пътешествия, смях и сълзи от щастие. За 17 години той се превърна от младеж в истински мъж. Руи е готов за успешна кариера на старши треньор. Ще ми липсва като приятел, но неговото щастие е по-важно. Уважавам решението му и знам, че въпреки всичко ще останем заедно. Бъди щастлив, братко\", каза от своя страна Моуриньо. Сподели:", "date": "2018.05.13", "title": "Важно решение! Раздяла между Ман Юнайтед и..."}
{"url": "http://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D0%BA%D1%80%D0%B8%D0%B5%D0%BB-%D1%81%D0%B5-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-6-%D0%BC%D0%B5%D1%81%D0%B5%D1%86%D0%B0-news749980.html", "text": "40-годишен бургазлия, укривал се от правосъдието в продължение на шест месеца , е задържа н при специализирана акция на бургаските криминалисти . Той е бил обявен за общодържавно издирване през декември миналата година, когато е задържан от полицията, но успява да избяга и да се укрие. Присъдата на Георги Я. е  била наложена заради и серия кражби. Наказанието, което му е било наложено тогава, е 4 години затвор. След издирване мъжът е з аловен и предаден на затворническите власти, съобщиха от полицията. Сподели:", "date": "2018.05.13", "title": "Заловиха рецидивист, криел се от полицията 6 месеца"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D0%B8%D0%B7%D0%B1%D1%8F%D0%B3%D0%B0-%D0%B2-%D0%BF%D0%BB%D0%B0%D0%BD%D0%B8%D0%BD%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-news749922.html", "text": "ървата съпруга на Румен Радев все по-често търси спокойствие в планината, видя „Ретро“. Наскоро Гинка Кесякова се сдобила и със специален велосипед, пригоден за екстремно каране по неравни терени. Банкерката се похвали с кадър от един от походите си, а снимката за броени часове отново бе високо оценена от нейните приятели във „Фейсбук“. На фотото се вижда, че бившата президентска съпруга е в отлична форма и не се притеснява да ходи с прилепнали клинове в ярки цветове. Докато били двойка с Румен, обичали да разтоварват с гмуркане, но откакто била свободна жена, Гинка се запалила по покоряването на върхове. Припомняме, че в края на март месец тя изкачи Черни връх при изключително тежки метеорологични условия. След като обаче сезонът приключил, Кесякова се преориентирала към друг вид спорт на открито, а именно - колоезденето. Близки до банкерката разкриват, че тя била страстна привърженичка на здравословния начин на живот. За разлика от Десислава Радева, която е заклета пушачка, Гинка спазвала строг режим на хранене, който съчетавала с редовни физически упражнения. Именно заради това си позволявала да носи доста младежки дрехи и в ежедневието си, които биха приличали повече на дъщеря ѝ Дарина, която е тийнейджърка. Кесякова била амбициозна по отношение на спорта и спрямо децата си. Щерка ѝ нямала интереси в тази област, защото е увлечена от театъра, но синът ѝ Георги се занимава усилено с футбол. През миналата седмица наследникът на държавния глава дори е бил поканен на проби от „Валенсия“. Роденият през 2003 г. Георги направил силно впечатление на треньорите от подготвителната школа на испанския гранд, в който преди години с успех игра Любо Пенев. Радев-младши блеснал на футболен турнир в Гърция, където отбелязал няколко гола и смаял испанците. Съвсем скоро му предстояло да им гостува на място, където бил поканен на проби от треньорския щаб. Това обаче щяло да се случи, след като приключел учебната година, тъй като майка му Гинка държала преди всичко на безупречния успех в училище, а след това на извънкласните му хобита. Сподели:", "date": "2018.05.13", "title": "САМО В ПИК И \"РЕТРО\"! Бившата на Радев избяга в планината (СНИМКА)"}
{"url": "http://pik.bg/%D0%BE%D1%82%D0%B2%D0%B5%D1%82%D0%B5%D0%BD-%D1%83%D0%B4%D0%B0%D1%80-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D1%81-%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%B1%D1%81%D0%BF-%D0%BD%D0%B8%D0%BA%D0%BE%D0%B3%D0%B0-%D0%BD%D1%8F%D0%BC%D0%B0-%D0%B4%D0%B0-%D1%81%D1%82%D0%B8%D0%B3%D0%BD%D0%B5%D0%BC-%D0%B4%D0%BE-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%BF%D1%80%D0%B8-news749834.html", "text": "Реагираме според ситуацията. Когато има напрежение се търси и налага правилното решение. Според мен Валери Симеонов като вицепремиер предложи закони, които са за неговия ресор. Тези проекти са работени от неговата партия, но когато е станал вицепремиер са подобрени от министерствата,. Той има право да търси мнозинство от парламента. Никога няма да стигнем до ситуацията в кабинета „Орешарски” да излязат хората до улицата, категоричен беше той. Валери Симеонов каза, че коалицията скърца, защото се движи, ако не се движи, няма да скърца. Не виждам кое БСП са направили по-добре в социалната сфера. Няма опасение, че като се вглеждаме в европейските теми ще забравим българските. Това притеснение е неоснователно , сподели още Иванов. БСП хвърлят във въздуха теми, които нямат никаква почва. Увеличихме заплатите на полицаите и учителите. Хората се чувстват по-добре според мен. Не съм съгласен с твърдението, че когато хората протестират се променят  доходите,каза Станислав Иванов пред \"Канал 3\". Сподели:", "date": "2018.05.13", "title": "ОТВЕТЕН УДАР! Депутат от ГЕРБ с остри думи към БСП: Никога няма да стигнем до ситуацията при  \"Орешарски\""}
{"url": "http://pik.bg/%D0%BC%D0%BE%D1%82%D0%BE-%D0%BF%D0%BE%D1%85%D0%BE%D0%B4-%D0%BF%D0%BE%D1%87%D0%B5%D1%82%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B1%D0%B0%D1%82%D0%B0%D1%88%D0%BA%D0%BE%D1%82%D0%BE-%D0%BA%D0%BB%D0%B0%D0%BD%D0%B5-news749942.html", "text": "Мотористи от дружеството \"Кан Аспарух\" преминаха в поход от София до Батак, съобщава БНР. Така те почетоха съпротивата на батачани, убити от османски части при кървавите събития, добили известност като Баташкото клане. \"Това е нашата идея да съхраним и запазим българските традиции. Включваме се в инициативата, организирана от самия Батак\", разясни Маргарита Янкулова от мотодружеството. Сподели:", "date": "2018.05.13", "title": "Мото поход почете жертвите на Баташкото клане"}
{"url": "http://pik.bg/%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BB%D0%B5%D0%BA%D0%B0%D1%80%D1%81%D0%BA%D0%B8-%D1%81%D1%8A%D1%8E%D0%B7-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%B5-%D1%85%D1%80%D0%BE%D0%BD%D0%B8%D1%87%D0%BD%D0%BE-%D0%BD%D0%B5%D0%B4%D0%BE%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B0-news749950.html", "text": "Националният рамков договор създаде по-добри условия за финансиране, има известна възможност, но системата отново е недофинансирана. Това заяви пред БНР председателят на Българския лекарски съюз Венцислав Грозев. \"Идва момент, в който трупани с години проблеми, неглижирани и замитани под килима, се позиционират в такава степен, че едва ли не вече говорим за затваряне и фалиране на болници – коментира грозев във връзка с тежкото положение на болниците във Враца и Ловеч. -  Извън морално-колегиалната подкрепа, не сме в състояние да подкрепим финансово и материално двете болници. Ясно е, че отговорност трябва да се потърси, а болниците да се оздравят, защото се грижат за между 120 и 150 000 души в двете области“. Коментирайки протестите на медицинските сестри и на медици от болници в страната Венцислав Грозев изтъкна, че възнагражденията на медицинските работници наистина са крайно нищожни. \"Прословутата Национална здравна карта е направена в съотношение 1:1, а отдавна това съотношение е под 1:0.9. над 30 хиляди сестри напуснаха системата. Това е един изключително отговорен и, би трябвало да бъде престижен труд, но не е така. Възнагражденията им са крайно достатъчни\"1 заяви той. Д-р Грозев припомни, че БЛС още преди 3 години е изготвил и предоставил на отговорните институции методика за остойностяване на медицинския труд, в който е отразена дейността на всички от системата на здравеопазването, не само на лекарите. „Да, завишават се средствата, но когато една система е изконно недофинансирана, каквито и пари да даваш в нея, те няма да бъдат достатъчни до момента, докато не се знае точно колко струва тази система – разясни доктор Грозев. - За да може да се знае това, един от факторите, определящ големия разход в системата, е остойностяването на труда. Рамковият договор прави нещо, но това са мерки, които в никакъв случай не са в степен на достатъчност, така че системата да бъде сравнително сигурна и спокойна“. „Заболеваемостта във връзка и с демографската криза се увеличава, не намалява. Броят на преминалите през кабинетите и на личните лекари, и на специалистите в извънболничната помощ и болниците пациенти се увеличава категорично. Да, премиерът е прав – дават се 5 милиарда, но никой не говори точно колко струва тази система“, подчерта Венцислав Грозев. Сподели:", "date": "2018.05.13", "title": "Председателят на Българския лекарски съюз: Системата е хронично недофинансирана"}
{"url": "http://pik.bg/19-%D0%B3%D0%BE%D0%B4%D0%B8%D1%88%D0%B5%D0%BD-%D0%B5-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F%D1%82-%D0%BC%D0%BB%D0%B0%D0%B4-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news749920.html", "text": "19-годишният Андрей Анастасов от пловдивското село Христо Даново е победителят в състезанието Най-добър млад шофьор на България. Финалът на състезанието се проведе този уикенд на пистата в с. Калояново, Пловдив, където 30-те финалисти преминаха през редица практически тестове, сред които смяна на спукана гума, оказване на първа помощ на пострадал и овладяване на автомобила при липса на сцепление с пътната настилка. “Благодаря на Съюза на българските автомобилисти и на всички, които помогнаха за тази кампания - единствената, която насърчава младите шофьори да бъдат по-добри на пътя”, заяви Андрей при награждаването. Като част от етапите на състезанието Андрей показа на журито завидни познания както за правилата за движение по пътищата, така и за техническото състояните на автомобила. За да получи голямата награда - 1 година безплатно ползване на чисто нов автомобил, младият шофьор премина и през 2 изпита на шофьорските си умения. Първият включваше заобикаляне на препятствия и паркиране, а вторият - управление на автомобил при симулирани тежки атмосферни условия. Вторият в класирането - Георги Ванков спечели комплект премиум гуми на стойност 1600 лева, а третият, Димитър Кърчев - безплатно гориво, достатъчно за цяла година. Всички 30 финалисти бяха обявени за Посланици за пътна безопасност на СБА, като в рамките на годината заедно с тях ще бъдат проведени редица допълнителни събития, свързани с безопасността на пътищата. Кампанията “Най-добър млад шофьор на България” се проведе за първи път през тази година. В първия кръг - онлайн тест се включиха над 3500 шофьори на възраст между 18 и 26 години. 30-те най-добри от тях, които нямат нарушения на пътя, бяха поканени да се включат във финалния етап. Целта на кампанията е да популяризира темата за пътната безопасност сред младите шофьори, тъй като те са сред най-застрашените от войната по пътищата. По данни на Пътна полиция във всяко трето ПТП в България участва шофьор с до 2 години стаж. Именно затова организаторите от СБА стартираха кампания за пътна безопасност сред младите шофьори, с която да поощрят онези млади водачи, които познават и спазват правилата за движение по пътищата. Сподели:", "date": "2018.05.13", "title": "19-годишен е най-добрият млад шофьор на България"}
{"url": "http://pik.bg/%D0%B2-%D1%82%D0%B5%D0%BD%D0%B8%D1%81%D0%B0---%D1%82%D1%80%D0%B8%D1%83%D0%BC%D1%84-%D0%B7%D0%B0-%D0%BF%D0%B5%D1%82%D1%80%D0%B0-%D0%BA%D0%B2%D0%B8%D1%82%D0%BE%D0%B2%D0%B0-news749943.html", "text": "Петра Квитова спечели за трети път тенис турнира в Мадрид. Поставената под номер 10 чехкиня се наложи на финала над холандката Кики Бертенс със 7:6(6), 4:6, 6:3 след почти три часа игра и триумфира отново в надпреварата в испанската столица след 2011 и 2015 година. Чехкинята навакса пасив от 2:4 гейма в първия сет, а във втората част Бертенс проби в седмия гейм и изравни резултата. Квитова реализира решаващия брейк за 5:3 в третия сет, след което затвори мача при собственото си подаване и взе общо 24-и трофей и четвърти за сезона. Бертенс пък участва в най-големия финал в кариерата си, а от понеделник ще се изкачи до рекордното в кариерата си 15-о място в световната ранглиста, акцентира \"Новспорт\". Сподели:", "date": "2018.05.13", "title": "В тениса - триумф за Петра Квитова!"}
{"url": "http://pik.bg/%D1%81%D0%BB%D0%B5%D0%B4-%D1%80%D0%B0%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D1%80%D0%BE%D1%81%D0%B8-news749910.html", "text": "Треньорът на Левски - Делио Роси, коментира равенството 2:2 с Лудогорец. \"Ние имахме много проблеми. Доста футболисти, които играха 120 минути преди няколко дни, излязоха на терена, а също така и започнаха футболисти, които не играят редовно. Някои дори бяха на различна позиция. През цялата среща обаче бяхме в мача, въпреки че не е лесно, когато допуснеш гол след две минути. Не беше лесно да дойдеш и да направиш добър резултат срещу отбор, който искаше да зарадва феновете си преди награждаването за титлата\", коментира Роси, цитиран от \"Топспорт\". Сподели:", "date": "2018.05.13", "title": "След равенството на \"Лудогорец Арена\"! Ето какво каза Роси"}
{"url": "http://pik.bg/%D0%B0%D0%BD%D1%82%D0%BE%D0%BD-%D0%BD%D0%B5%D0%B4%D1%8F%D0%BB%D0%BA%D0%BE%D0%B2-%D0%B8-%D0%B4%D0%B0%D0%BB%D0%B0%D1%81-%D1%81%D1%8A%D1%81-%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0%D0%B4-%D0%BB%D0%B0-%D0%B3%D0%B0%D0%BB%D0%B0%D0%BA%D1%81%D0%B8-%D0%B8-%D0%B8%D0%B1%D1%80%D0%B0%D1%85%D0%B8%D0%BC%D0%BE%D0%B2%D0%B8%D1%87-news749953.html", "text": "Антон Недялков, бивш ас от Първа лига, игра като титуляр при знаменитата победа на ФК Далас с 3:2 срещу Лос Анджелис Галакси в мач от американската Мейджър сокър лига (МЛС). Недялков остана на терена цял двубой за домакините. Роланд Лама пък се разписа два пъти във вратата на колоса от западното крайбрежие, а Мауро Диас подаде и за трите гола, благодарение на което ФК Далас се изкачи на трето място в класирането на Западната конференция и на девето в общото подреждане в МЛС. Максимилиано Урути даде аванс на Далас в 28-ата минута, след като получи топката от Диас, преодоля защитник пред наказателното поле и се разписа със силен шут. Лама удвои аванса на домакините в 44-ата минута след извеждащ пас на Мауро Диас, но Ола Камара намали за 1:2 в 47-ата. Лама обаче вкара с глава след центриране на Диас само пет минути по-късно и до края ЛА Галакси успя да върне само един гол чрез Еманюел Боатенг в 83-ата минута. Лос Анджелис Галакси загуби четири поредни мача в МЛС и изостава с шест точки от Далас в класирането, пише \"Спортал\". Сподели:", "date": "2018.05.13", "title": "Антон Недялков и Далас със знаменита победа над ЛА Галакси и Ибрахимович"}
{"url": "http://pik.bg/%D0%BF%D1%83%D0%BA%D0%BD%D0%B0%D1%82%D0%BE-%D1%81%D1%82%D1%8A%D0%BA%D0%BB%D0%BE-%D0%BF%D1%80%D0%B8%D0%B7%D0%B5%D0%BC%D0%B8-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B5%D1%80%D0%B1%D1%8A%D1%81-%D0%B0321-%D0%B2-%D1%81%D0%BE%D1%84%D0%B8%D1%8F-news749986.html", "text": "Пукнато стъкро е прземило аварийно самолет \"Eрбъс А321\", летящ от остров Крит за Полша. Машината е трябвало да кацне аварийно на летището в София. На борда на самолета са се намирали 180 пътници, съобщава \"Монитор\". Машината с регистрация SP-HAW излетяла в 8:37 часа българско време от Ираклио. Час по-късно променила маршрута си и се насочила за кацане в София. В 10:01 минути колесарът докоснал пистата на аерогарата. В предобедните часове екипажът е предприел аварийно кацане заради технически проблем. На пътниците било обяснено, че става въпрос за пукнато стъкло в пилотската кабина. \"Май проблем в кокпита\" - отбеляза се от София в профила си във фейсбук Войтек Цембжински. В момента всички пътуващи със злополучния полет чакат на летището в българската столица да им изпратят друг самолет, с който да се приберат в Полша. Към 4 следобед от компанията организирали за пътниците храна, но можело да се наложи нощувка в София. Самолетът, който е кацнал аварийно у нас е трябвало веднага след като остави пътниците във Варшава ок. 12 часа българско време да натовари следващ курс с туристи за Гърция. Сподели:", "date": "2018.05.13", "title": "Пукнато стъкло приземи аварийно Ербъс А321 в София"}
{"url": "http://pik.bg/%D0%B4%D0%B5%D1%82%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D0%B8%D0%B3%D1%80%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5%D0%BD-%D0%B4%D0%B2%D0%BE%D1%80-news749954.html", "text": "Около 12,00 часа на 11 май негов връстник го блъсва към стъкло на прозорец и му причинява порезна рана в областта на двете китки и разкъсване на сухожилие на лявата ръка. Пострадалото момче е прието в МБАЛ - Кубрат и след обработка на раните е пренасочено към МБАЛ - Разград. По случая се води проверка. 8-годишно момче е пострадало при детска игра в двора на училището в кубратското село Севар. Това съобщиха от ОДМВР - Разград. Сподели:", "date": "2018.05.13", "title": "Дете пострада при игра в училищен двор"}
{"url": "http://pik.bg/%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%B5-%D0%B0%D0%BB%D0%B5%D0%BD-%D0%BC%D0%B0%D0%BA-%D0%B7%D0%B0-%D0%B4%D0%B6%D0%B5%D0%BD%D0%B4%D1%8A%D1%80%D0%B8-equinox---%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BD%D0%BE-%D0%B1%D0%B5%D0%B7-%D0%BC%D0%B8%D0%BB%D0%B8%D0%BE%D0%BD%D0%B8%D1%82%D0%B5-%D0%BD%D0%B0-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B2%D1%80%D0%B5%D0%BC%D0%B5-%D0%B5-news749899.html", "text": "\"Евровизия\" е художествена еманация на \"обединена\" Европа - меки китки, либерасти, бюрокрация, решения на тъмно, номенклатурно задкулисие, сговор на конюнктурата. Тази година, съвсем в духа на \"прогресивното\" време, лишиха Русия от участие във финала - сигурно заради Скрипал. Снощи спечели една от най-гнусните песни, които съм слушал в живота си. Еврейски ерзац на Бьорк, виещо Маугли от неясен пол, което едва ли е захранило телесата си само с кашерни манджи. Не мога да повярвам, че хората са изтрещели дотам, че да гласуват за някакво уродливо полусъщество, вдъхновяващо се - представете си!, от любимото ми дви жение на изкукали лесбийки и недо.бани стари моми \"Me Too\". Нормален не би гласувал за израелската \"песен\", ясно е. Тук пак има много политика и целесъобразност. Въпросът е защо изобщо БНТ харчи държавни пари за участие в тъпоумния \"Ален Мак\" за джендъри. Че на всичко отгоре да ни представлява \"супербългарското\" парче \"Bones\" на Equinox? Сбириток от наркоманката Бергендорф и двама-трима клети полуафриканци. Музикален \"Лудогорец\", но без милионите на Киро Домусчиев. Другия път направо да присъединят и Емил Джасим. Какъвто и патриот да си по чужбина, няма да пуснеш есемес. Даже няма да пуснеш, точно ако си патриот. Доядя ме и на мен самия, че изгледах цялото извращение, но така е, като доброволно затрихме националния си фестивал \"Златният Орфей\" и сега вегетираме покрай европерверзиите. Сподели:", "date": "2018.05.13", "title": "\"Евровизия\" е \"Ален Мак\" за джендъри. Equinox - \"Лудогорец\", но без милионите на Домусчиев. Време е да се откажем"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D0%BC%D0%B8%D0%BB-%D0%BA%D0%BE%D1%88%D0%BB%D1%83%D0%BA%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%BF%D0%B5%D1%81%D0%B5%D0%BD%D1%82%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%B5-%D0%BF%D1%8A%D0%BB%D0%BD%D0%B0-%D1%81%D0%B2-news749983.html", "text": "Ree, ouch, hey, hm, la Ree, ouch, hey, hm, la Ree, ouch, hey, hm, la Ree, ouch, hey, hm, la Ree, ouch, hey, hm, la Ree, ouch, hey, hm, la Look at me, I'm a beautiful creature I don't care about your \"modern time preachers\" Welcome boys, too much noise, I will teach ya (Pam pam pa hoo, turram pam pa hoo) Hey, I think you forgot how to play My teddy bear's running away The Barbie got something to say, hey, hey, hey Hey! My \"Simon says\" leave me alone I'm taking my Pikachu home You're stupid just like your smartphone Wonder Woman don't you ever forget You're divine and he's about to regret He's a bucka-mhm-buckbuckbuck-mhm boy Bucka-mhm-buckbuckbuck I'm not your bucka-mhm-buck-mhm-buck-mh I'm not your toy (Not your toy) You stupid boy (Stupid boy) I'll take you down now, I'll make you watch me Dancing with my dolls on the motha-bucka beat Not your toy (Cululoo, cululoo) (Cululoo, cululoo) A-a-a-Ani lo buba Don't you go and play with me, boy A-a-a-Ani lo buba Don't you go and play, shake! (Cululoo, cululoo) Wedding bells ringing (Cululoo, cululoo) Money men bling-bling I don’t care about your stefa, baby (Pam pam pa hoo, turram pam pa hoo) Wonder Woman don't you ever forget You're divine and he's about to regret He's a bucka-mhm-buckbuckbuck-mhm boy Bucka-mhm-buckbuckbuck I'm not your bucka-mhm-buck-mhm-buck-mhm I'm not your toy (Not your toy) You stupid boy (Stupid boy) I'll take you down now, I'll make you watch me Dancing with my dolls on the motha-bucka beat I'll t-t-t-take you now W-w-w-with me now, boy (I'm not your toy) You stupid boy I'll take you down now, I'll make you watch me Dancing with my dolls on the motha-bucka beat (I'm not your toy) Look at me, I'm a beautiful creature (You stupid boy) I don't care about your \"modern time preacher\" (I'm not your toy) Not your toy, not your toy, not your toy, toy I'm not your toy, not your toy, not your toy, to Конкурсът Евровизия за поредна година разбуни духовете, както у нас така и по света. Мястото където десетки държави изсипват купища пари, а едни музиканти се надяват на \"спечелят\" се оказва отново не само нагласен, но и много политически обвързан. Социалните мрежи врят и кипят от коментари. Такъв пусна и програмния директор на БНТ Емил Кошлуков. Ето какво написа той: Че Евровизия изкудкудяка, това е ясно още от онази с брадата. Че тези песни никой, никога и по никакъв повод няма да ги слуша, също. Че вече не се иска нито да можеш да пееш, нито дори да звучиш мелодично - разбрахме. Че текстът на тази песен е тъп няма спор, то и други са така. Обаче да ми каже тази певица, че песента имала послание, затова в рефрена повтаря „Аз не съм ти играчка\" - е това ме довърши. Как играчка бе? За коя игра? Тази песен е пълна свинщина и това не е игра на думи. Прилагам текста, за да е ясно: y Сподели:", "date": "2018.05.13", "title": "ЕКСКЛУЗИВНО В ПИК! Емил Кошлуков с горещ коментар за \"Евровизия\": Песента на Израел е пълна свинщина!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8%D0%B2%D0%BE-%D1%82%D0%B0%D0%BD%D0%B5%D0%B2-%D0%B2-%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%BE%D1%82-%D0%BDe%D1%82%D0%B0-%D0%B1%D0%B0%D1%80%D0%B7%D0%B0%D0%BB%D0%B0%D0%B9-%D0%BC%D0%B8-%D1%81%D0%B5-%D0%BF%D0%BE%D0%B2%D1%80%D1%8A%D1%89%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%B5-%D0%B3%D0%B5%D0%BE%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA-news749984.html", "text": "\"Щях да повърна, грозно е, даже не мога да нарека всичко това пошло! \"Евровизия\" е геополитически конкурс, това е ясно! Това е смешно, това е пародия! Този конкурс окончателно са компрометира. А това кудкудякане е най-слабата песен в целия конкурс\", коментира пред ПИК Иво Танев. \"На мен ми е жал за останалите изпълнители, които се явяват на конкурса и влагат толкова много усилия. Ето вижте, например, испанците - момче и момиче, толкова мили и естествени бяха, една простичка и хубава песен изпълниха. А това \"нещо\" от Израел - нито музика, нито нищо! Аз затова си слушам старите неща, защото накъдето върви съвременната музика с такива извратеняци като това нещо, не е на добре...\", потресен е шоуменът. Той е на мнение, че при подобно задкулисие, България никога няма да има шанс на тази музикална проява. Според него второто място на Кристиян Костов миналата година се дължи най-вече на огромната подкрепа, която са му оказали от Русия. \"За мен най-уникалната песен, представяла ни на \"Евровизия\", бе \"Вода\" на Елица и Стунджи. Щом тогава не спечелихме, никога няма да спечелим, реалист е Танев. - Пак ви казвам, жал ми е за нашите музиканти, толкова желание, мечта и хъс, и накрая някакво фалшиво гласуване! Нали знаете, че хората не са избрали това \"нещо\", всичко е пародия!\". Популярният певец и бивш водещ на \"Треска за злато\" Иво Танев е шокиран от тазгодишната победителка в конкурса \"Евровизия\". 25-годишната дебеланка Нета Барзилай \"спечели\" снощи финала в Лисабон, като кавичките тук са наложителни, тъй като \"успехът\" й не е нищо друго, освен геополитическо задкулисие. Сподели:", "date": "2018.05.13", "title": "САМО В ПИК! Иво Танев в шок и ужас: От Нeта Барзалай ми се повръща, \"Евровизия\" е геополитически конкурс, а България никога няма да го спечели! (ВИДЕО)"}
