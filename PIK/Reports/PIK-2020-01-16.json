{"url": "https://pik.bg/%D0%B5-%D0%B2%D0%B8%D0%BD%D0%B5%D1%82%D0%BA%D0%B8-%D0%B7%D0%B0-%D0%B1%D0%BB%D0%B8%D0%B7%D0%BE-13-%D0%BC%D0%BB%D0%BD-%D1%81%D0%BC%D0%B5-%D0%BA%D1%83%D0%BF%D0%B8%D0%BB%D0%B8-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news898607.html", "text": "Ръст в търсенето на електронни винетки отчитат от Агенция „Пътна инфраструктура“. От началото на годината са продадени общо над 275 000 при около 206 000 за същия период на миналата година. Постъпленията са общо над 15 млн. лв., като обаче част от парите идват и от чуждестранни шофьори, които минават през страната ни. Българските водачи са дали близо 13 млн. лв. за винетки за малко повече от две седмици. Годишните винетки остават най-предпочитаните от началото на 2020 г. досега, следвани от седмичните. От началото на 2020 г. са купени е-винетки за над 85 000 превозни средства с чужда регистрация. От тях за тежкотоварни са 34 000, като близо половината са за автомобили с турска регистрация. До края на февруари 2020 г. ще изтече валидността на повече от 1 млн. годишни е-винетки за леки автомобили. От АПИ напомнят, че при вписването на данните на превозното средство трябва много да внимаваме, защото при грешка в регистрационния номер не може да се направи корекция и ще се наложи да си купите нова винетка. Сподели:", "date": "2020.01.16", "title": "Е-винетки за близо 13 млн. сме купили от началото на годината"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%86%D0%B8%D1%8F-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B5-%D1%81%D0%BE%D0%BD%D0%B4%D0%B0%D0%B6%D0%B8-%D0%B7%D0%B0-%D0%BF%D1%80%D0%B8%D1%80%D0%BE%D0%B4%D0%B5%D0%BD-%D0%B3%D0%B0%D0%B7-%D0%BA%D1%80%D0%B0%D0%B9-%D0%BB%D0%B8%D0%B1%D0%B8%D0%B9%D1%81%D0%BA%D0%B8%D1%8F-%D0%B1%D1%80%D1%8F%D0%B3-news898608.html", "text": "Ердоган направи това съобщение по време на реч в Анкара, като припомни, че в съответствие с постигнатото от Турция споразумение с международно признатото Правителство на националното съгласие (GNA) в Либия и неговия ръководител Файез ал Сарадж, страната му се подготвя да започне проучвателни и сондажни дейности в Източното Средиземноморие през 2020 година. \"Чрез засилване на производството, износа и заетостта и защита на нашите права на международния фронт, особено в средиземноморския регион, ние отваряме врати за нов възходящ период\", посочи турският президент. Реджеп Ердоган  също така обяви, че изпраща турски войски в Либия според споразумението, което Анкара има с Правителството на националното съгласие. Турският президент Реджеп Ердоган заяви в четвъртък, че страната му планира да започне през тази година сондажи за природен газ в либийски води, съобщава БНР. Сподели:", "date": "2020.01.16", "title": "Ердоган: Турция ще започне сондажи за природен газ край либийския бряг"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D1%83%D1%81%D0%BB%D0%BE%D0%B2%D0%BD%D0%BE-%D0%B4%D0%B0%D0%BD%D1%8A%D1%87%D0%B5%D0%BD-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80-%D0%B2%D0%B7%D0%B5%D0%BB-300-%D0%BB%D0%B5%D0%B2%D0%B0-news898595.html", "text": "По внесен обвинителен акт на Окръжна прокуратура – Сливен, данъчен инспектор, поискал и приел подкуп, за да не извърши действие по служба, получи осъдителна присъда. Признат за виновен е данъчният инспектор Желязко Д. На 24 август 2016 година в Сливен, в качеството си на длъжностно лице – инспектор в ТД на НАП – Бургас, ИРМ – Сливен, той е поискал и приел подкуп – сумата от 300 лева, който му е бил даден от управител на търговско дружество, за да не състави Желязко Д. акт за установяване на административно нарушение, изразяващо се в неиздаване на касова бележка при извършена покупка. Подкупът е извършен чрез изнудване посредством злоупотреба със служебното положение на инспектора, който няколкократно заявил на управителя на търговското дружество, че ще бъде санкциониран с имуществена санкция в размер на 3000 лева, без да е имало нарушение за неиздаден касов бон, което да бъде основание за издаване на акт. Престъплението, извършено от Желязко Д., се квалифицира по чл.302, т.2, вр. чл.301, ал.1, вр. чл.54 от НК. По време на разследването е установено, че Желязко Д. е извършил проверка в търговски обект. Данъчният инспектор е направил контролна покупка, за която му е издаден касов бон. След това инспекторът се представил на продавача и съобщил, че на обекта ще бъде извършена данъчна проверка. При нея не били установени нарушения, но Желязко Д. съобщил на продавача, че управителят на търговското дружество трябва да се яви в НАП на определена дата и в определен час, за да представи договор за наем на обекта и справка за основни доставчици. Посочил и мобилен телефон за връзка с него. Срещата между данъчния инспектор и управителя се е състояла на 19 август 2016 г. Желязко Д. съобщил, че проверката е извършена, тъй като е получено оплакване за неиздаване на касови бележки в търговския обект. Поради тази причина съществувало основание за съставяне на акт за административно нарушение, а глобата за това ще бъде в размер на 3000 лева (максимален размер), тъй като близо месец по-рано имало съставен акт за същото нарушение в търговския обект. Желязко Д. представил и касов бон. На него били изписани данните на търговското дружество, но той бил различен от този, който се издава в търговския обект. Управителят възразил, тъй като очевидно ставало дума за подправен касов бон. Той казал, че не е направил нарушение и не следва да бъде санкциониран повторно. Предложил на инспектора да отидат отново до търговския обект и да сравнят боновете там. Инспекторът приел. Направили го и отново се видяла разлика. Управителят попитал дали ще му бъде издаден акт, а Желязко Д. му отговорил, че това нямало как да не се случи, тъй като така искали началниците му. Управителят попитал дали има начин да не му бъде съставен акт. Желязко Д. отговорил, че има начин, но трябвало да пише повече. Управителят попитал дали става въпрос за пари, а Желязко Д. казал., че „ще се разберат“. След това управителят уведомил служителите на ОД на МВР, че е станал обект на изнудване. Следващата среща между данъчния инспектор и управителя на търговското дружество се състояла на 24 август. Управителят носил предварително описани от полицейските служители банкноти. Последвал разговор, по време на който двамата се разбрали за сумата на подкупа. Инспекторът казал на управителя да пусне парите в кошчето за боклук, тъй като не искал да ги пипа. След това хвърлил лист хартия върху тях и така ги взел. Малко след това в стаята влезли полицейски служители, които задържали инспектора. Спрямо Желязко Д. е наложено условно наказание „лишаване от свобода“ за срок от една година, което изтърпяване се отлага за изпитателен срок от три години. Желязко Д. е лишен от право да заема длъжност в системата на НАП за срок от три години. Присъдата е окончателна и не подлежи на обжалване, тъй като е потвърдена от ВКС. Сподели:", "date": "2020.01.16", "title": "Осъдиха условно данъчен инспектор, взел 300 лева"}
{"url": "https://pik.bg/%D0%BA%D1%80%D0%B8%D1%81%D0%B8%D1%8F-%D1%81%D0%B5-%D0%BF%D1%80%D0%B8%D1%86%D0%B5%D0%BB%D0%B8-%D0%B2-%D1%80%D1%83%D1%81%D0%BA%D0%B0%D1%82%D0%B0-%D1%81%D1%86%D0%B5%D0%BD%D0%B0%D1%82%D0%B0---%D1%82%D0%B8%D0%B9%D0%BD-%D1%81%D0%B5%D0%BD%D0%B7%D0%B0%D1%86%D0%B8%D1%8F%D1%82%D0%B0-%D0%BE%D0%B1%D0%BC%D0%B8%D1%81%D0%BB%D1%8F-%D0%B4%D1%83%D0%B5%D1%82-%D1%81-%D1%82%D0%B0%D0%B7%D0%B8-%D0%B7%D0%B2%D0%B5%D0%B7%D0%B4%D0%B0-news898604.html", "text": "Най-новата сензация на руската музикална сцена е Крисия Тодорова. 15-годишната певица си е поставила нова цел и то не каква да е. Крисия се стреми да завладее руската публика като направи дует с любимеца на Владимир Путин - Руслан Вега. Според публикации в мрежата двамата изпълнители съвсем скоро ще направят хитово парче заедно. Те пяха заедно на една сцена по време на участие на Вега в България по случай старата Нова година, пише ежедневник. Рок динозавърът Руслан Вега е бивш вокалист на култовата руска банда \"Земляне\", която е любима на Путин. По време на концерта му в столицата, малката Крисия също се грижи за доброто настроение на гостите. Очакванията са това нейно участие да й даде сериозен тласък и популярност на необятната руска сцена. Тя и Вега обядваха заедно преди концерта, а руснакът остана крайно впечатлен от нашето момиче и любовта й към джаза. Както самата Крисия сподели пред него, тя предпочита да прави свои варианти на култови джаз парчета. \"Запознах се с талантливата, млада и изключително мила Крисия. Тя има голямо бъдеще и пее яко\", написа Вега под видео в социалните мрежи. Сподели:", "date": "2020.01.16", "title": "Крисия се прицели в руската сцената - тийн сензацията обмисля дует с тази звезда..."}
{"url": "https://pik.bg/%D0%B3%D1%83%D0%B3%D1%8A%D0%BB-%D0%B0%D0%BD%D0%B0%D0%BB%D0%B8%D1%82%D0%B8%D0%BA%D1%81-%D0%BF%D0%B8%D0%BA-%D0%B5-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D0%BD%D0%B8%D1%8F%D1%82-%D0%BD%D0%BE%D0%B2%D0%B8%D0%BD%D0%B0%D1%80%D1%81%D0%BA%D0%B8-%D1%81%D0%B0%D0%B9%D1%82-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B4%D0%B0%D0%BD%D0%BD%D0%B8-news860142.html", "text": "ПИК е била предпочитаната новинарска медия от българите в последните дни на старата година. Трафикът на информационния лидер продължава да се качва с всеки следващ месец. В периода 10 - 30 декември посещенията в ПИК са заковали фамозната цифра сочи меродавната статистика на \"Гугъл аналитикс\". Това е с над половин милион повече от септември, когато за периода 10 - 30 септември са отчетени 13 422 564 посещения. Уникалните потребители за въпросната двайсетдневка през декември са били Читателите влизат активно в ПИК, тъй като могат да открият информацията, премълчавана от останалите медии, коментират експерти на онлайн пазара. Припомняме, че от две години ПИК отказва да се мери в статистиката на \"Гемиус\" заради съмненията ни в нейната обективност. От друга страна посещенията в \"Гемиус\" твърде лесно се манипулират чрез тъй наречения платен трафик във фейсбук, който ползват повечето агенции, които държат челните позиции в класацията. Трафикът в ПИК е сто процента автентичен и директен. Сайтът е сред малцината, които не дават нито лев за платени кликове във фейсбук. Сподели:", "date": "2020.01.16", "title": "Гугъл аналитикс: ПИК е предпочитаният новинарски сайт от българите (ДАННИ)"}
{"url": "https://pik.bg/%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%81%D0%B2%D0%B8%D0%BD%D1%81%D0%BA%D0%BE%D1%82%D0%BE-%D0%BC%D0%B5%D1%81%D0%BE-%D1%81%D0%BA%D0%BE%D1%87%D0%B8%D0%BB%D0%B0-%D0%BF%D1%80%D0%B5%D0%B7-2019-%D0%B3-news898579.html", "text": "По данни на Системата за агропазарна информация (САПИ) за пазара на свинско месо у нас за 2019 г. средната изкупна цена е 2,82 лв./кг живо тегло, съобщава пресцентърът на Министерството на земеделието, храните и горите. Наблюдава се покачване на ценовите стойности, под влияние на развитието на европейския пазар, както и вследствие на негативния ефект от възникването на огнища на Африканска чума по свинете в България. По-чувствително е покачването на средните изкупни цени на угоени прасета в последните 2 месеца на 2019 г. Покачването на цената през декември 2019 г. достига до 32,1% спрямо цената през декември 2018 г. Стойностите варират за различните области, като по-слабо изразено е в Благоевград и Кюстендил, например, с 4,9%, докато в Кърджали достига 43,4%. Данните показват, че при търговията на едро и на дребно със свинско месо също има повишение на средните цени. Увеличението на средногодишните цени на едро и дребно в сравнение с 2018 г. е с между 3,6% и 8,5%. За декември 2019 г. промяната спрямо година по-рано е между 23,7% и 32,8% за различните разфасовки. По-слабо изразено е покачването при предлагането на дребно в магазинната мрежа. Различните видове разфасовки свинско месо са поскъпнали през декември 2019 г. спрямо декември 2018 г. с 5% в Смолян до близо 41% в Габрово за свинския бут, и от 10,6% в Перник и София до 32,4% във Велико Търново за свински врат. Изменението в страната е по-бавно на фона на общите промени в пазарната ситуация на Общия европейски пазар. Тенденциите са под влияние на световната конюнктура на пазара със свинско месо. Основен фактор за нарастването на цените на свинското месо в Европейския съюз, а оттам и в България е засиленото търсене от Китай. Най-големият потребител на свинско месо в световен мащаб е Китай, чието поголовие от свине е засегнато от АЧС. Избухването на Африканската чума по свинете в Азия оказва силно влияние върху пазарите на месо. В краткосрочен план, значителното увеличение на търсенето на месо в Китай се очаква да доведе до пренасочване на търговията към Китай, особено за свинското месо, но също така и за други видове месо. Това ще продължи да оказва натиск за повишение на цените на свинското месо както на световния, така и на европейския пазар. По данни на Европейската комисия, от втората половина на март 2019 г. насам се наблюдава увеличение на средните цени на свинското месо в Европейския съюз. Среднопретеглената изкупна цена на окачествено свинско месо от клас „Е” средно за целия ЕС за ноември 2019 г. е 186,4 евро за 100 кг кланично тегло, което е с 39% по-висока цена спрямо тази от януари 2019 г. Най-голямо увеличение на годишна база се отбеляза в Белгия и Латвия – с близо 66%. През първите десет месеца на 2019 г. общият експорт на свинско месо от ЕС за трети страни нараства със 17,5% спрямо същия период на 2018 г., възлизайки на близо 3,9 млн. тона. Това се дължи основно на ръст в износа за Китай с 63,4%, до 1,8 млн. тона. Прогнозата на ЕК е тенденцията на покачване на цените да продължи и през 2020 г., като те могат да паднат рязко в зависимост от скоростта на възстановяване на китайското производство и доколко ще нарасне производството в конкуренти на ЕС като САЩ, Бразилия и Канада. Сподели:", "date": "2020.01.16", "title": "Цената на свинското месо скочила през 2019 г."}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%BE%D1%80%D0%B0-%D1%88%D0%BE%D0%BF%D0%BE%D0%B2%D0%B0-%D0%B0%D1%83%D1%82-%D0%BE%D1%82-%D0%BD%D0%BE%D0%B2%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D1%81%D0%BB%D1%83%D1%85-%D1%8F-%D0%B7%D0%B0%D0%B1%D1%8A%D1%80%D0%BA%D0%B0-%D0%B2-%D0%B6%D0%B5%D0%BD%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%BD%D0%B8%D0%BA%D0%BE%D0%BB-%D1%81%D1%82%D0%B0%D0%BD-news898533.html", "text": "Топмоделът Нора Шопова напусна екипа на синоптиците в Нова телевизия, от ефира на която информираше зрителите за времето в последните две години, научи ПИК. Единствената българка, която два пъти е изгрявала на корицата на \"Вог\", е подала молба за напускане с едномесечно предизвестие през ноември миналата година и по документи последният й работен ден в медията е бил 31 декември. От тогава е и последният й ефир, показа справка на ПИК в сайта на телевизията. А от 1 януари насам пред картата са България се редуват Станкулова, Ники Василковски и Гери Малкоданска. Според мълвата синоптичката си е тръгнала след конфликт с колежката си Никол Станкулова, която се изживявала като шеф на екипа синоптици. \"Това е абсурдно! Нора е толкова фин човек, скандалите не са в нейн стил, ако има проблем тя не го разрешава по този начин\", заяви пред медията ни шефката на \"Ивет Фешън\" Ивет Григорова, в чиято агенция Шопова е сред най-търсените модели. \"Причината Нора да напусне Нова тв е, че иска да се развива. Тя е завършила право, има амбиции в тази сфера. Дори и когато прие поканата за работата в телевизията, Нора подходи към нея не като към нещо, с което ще се занимава цял живот, а като нещо временно. Тя е умна и талантлива, не е в стила й да бъде цял живот синоптичка\", добави още Григорова. Припомняме, че Нора Шопова се присъедини към Нова телевизия, след като Деси Банова напусна, за да се омъжи за Росен Плевнелиев и да му роди син. Сподели:", "date": "2020.01.16", "title": "ПЪРВО В ПИК: Нора Шопова аут от Нова телевизия! Слух я забърка в женски скандал с Никол Станкулова, но ето я истината само тук..."}
{"url": "https://pik.bg/%D0%B3%D1%8E%D1%80%D1%83%D0%BB%D1%82%D0%B8%D1%8F-%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D1%83%D0%BA%D0%B8-%D0%B8-%D0%BB%D0%B0%D1%82%D0%B8%D0%BD%D0%BA%D0%B0-%D0%BF%D0%B5%D1%82%D1%80%D0%BE%D0%B2%D0%B0-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%BA%D0%BE%D0%B9%D0%BD%D0%B0%D1%82%D0%B0-%D0%BC%D1%83%D1%82%D0%B0%D1%84-news898618.html", "text": "Задочен скандал избухна между Мария Грубешлиева-Муки и колежката на покойната й майка Стоянка - Латинка Петрова. Неотдавна устатата актриса призна, че е била в конфликт с \"Госпожа Стихийно бедствие\" и дори двете не са си комуникирали години наред. Латинка сподели в интервю пред седмичник за дружбата и враждата си с Мутафова. Според Петрова Стояна я набедила за агент на Държавна сигурност. \"Не ти ли е неудобно да си в дъното на всички интриги и клюки?\", обърнала се Лоти към примата на Сатирата в деня, в който сложила в край на отношенията им. Думите на Петрово ядосаха Муки. \"Двете никога не са били близки. В никакъв случай не мога да съпоставя. Латинка е простовата, повърхностна жена и няма как да е приятел на Стояна. Имаше нещо такова, но мимолетно. Не знам въобще какво си въобразява тази... Не й давали роли в Сатирата?! Майка ми не е определяла кой да играе. Латинка да не мисли, че са щели да й предложат ролите, в които е влизала Стояна? Майка ми не може да я предала, защото изобщо не се е занимавала с нея. Всичко е плод на фантазиите й. Стояна беше на съвсем друго ниво...\", коментира Грубешлиева пред изданието. Тя е още по-бясна заради това, че Латинка Петрова си е позволила за говори срещу майка й преди да изминат 40 дни от кончината й. \"За отишъл си човек, как може?! И в смъртта на Стояна има злоба от страна на Латинка. Тя просто никога няма да преживее, че не е станала Стоянка Мутафова. Да престане да се мери с нея вече! Ако я срещна на улицата, просто не знам какво ще стане... Няма да я поздрава! Как ще говори така за майка ми, преди дори да са изтекли 40-те дни, преда да се изстинала в гроба?!?\", потресена е Муки. Сподели:", "date": "2020.01.16", "title": "ГЮРУЛТИЯ! Жесток скандал: Муки и Латинка Петрова \"се хванаха за гушите\" заради покойната Мутафова"}
{"url": "https://pik.bg/%D0%BA%D1%83%D1%80%D1%86-%D0%B8%D1%81%D0%BA%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D0%BC%D0%B5%D0%B4%D0%B8%D0%B0%D1%82%D0%BE%D1%80-%D0%B2-%D0%B5%D1%81-news898683.html", "text": "След като се срещна с ръководителите на правителствата на страните от Вишеград - Чехия, Полша, Унгария и Словакия, Курц изрази съжаление, че 30 години след падането на Желязната завеса, в Европа са се появили нови разделения и напрежение. \"Ние възнамеряваме да се борим с това\", каза 33-годишният политик, чиято консервативна Австрийска народна партия сега управлява Австрия в коалиция със Зелените след изборите през септември. Унгарският премиер Виктор Орбан определи Виена като естествен партньор на Вишеградската четворка, която бе създадена през 1991 г., за да се насърчи сътрудничеството между четирите страни от нея и да укрепи позициите им спрямо старите членки на ЕС. Вишеградската четворка показа тенденция да заема единна позиция в отхвърлянето на опитите на Брюксел да разпределя бежанци из съюза, а на днешната среща на групата, която се състоя в старинната сграда на Националния музей в Прага, беше демонстрирано съгласие стриктното следване на досегашната политика по миграционния въпрос да продължи. Домакинът на срещата, чешкият премиер Андрей Бабиш, определи опитите на Евросъюза да наложи квоти като нещо от миналото. Словашкият му колега Петер Пелегрини призова помощта за развитие за страните на произход на бежанците да бъде орязвана, ако те отказват да ги приемат обратно. Австрийският канцлер Себастиан Курц показа днес в Прага, че възнамерява да играе ролята на медиатор между западните и източните страни от Евросъюза след среща на Вишеградската четворка в чешката столица, предаде БТА, позовавайки се на ДПА. Сподели:", "date": "2020.01.16", "title": "Курц иска да стане медиатор в ЕС"}
{"url": "https://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B0%D0%B2%D1%82%D0%BE%D0%B0%D0%BF%D0%B0%D1%88-%D0%BE%D1%82-%D0%B2%D0%B0%D1%80%D0%BD%D0%B0-news898577.html", "text": "Полицията във Варна е задържала 23-годишен мъж, направил опит да открадне лек автомобил. Това съобщиха от пресцентъра на ОДМВР. От органите на реда допълниха, че непосредствено след като прави опит за кражба от лек автомобил „Фолксваген”, паркиран пред частен дом на ул. „Георги Бенковски”, е задържан С. М., на 23 години от Варна, добре познат на органите на реда. По независещи от мъжа обстоятелства кражбата остава недовършена. Той е задържан в близост до автомобила, обект на взломяването, с музикален плеър от колата. Собственикът е уведомен от полицейските служители за извършения опит за кражба. По случая е образувано досъдебно производство. Работата по документиране и доказване на извършеното престъпление продължава под надзора на Районната прокуратура. Мъжът е задържан за срок до 24 часа, повдигнато му е обвинение. Сподели:", "date": "2020.01.16", "title": "Закопчаха известен автоапаш от Варна"}
{"url": "https://pik.bg/%D0%BA%D0%BE%D0%BC%D0%B0%D0%BD%D0%B4%D0%B8%D1%80%D1%8A%D1%82-%D0%BD%D0%B0-%D0%B2%D0%B2%D1%81-%D0%B3%D0%B5%D0%BD%D0%B5%D1%80%D0%B0%D0%BB-%D0%BC%D0%B0%D0%B9%D0%BE%D1%80-%D1%86%D0%B0%D0%BD%D0%BA%D0%BE-%D1%81%D1%82%D0%BE%D0%B9%D0%BA%D0%BE%D0%B2-%D0%BE%D1%81%D0%BD%D0%BE%D0%B2%D0%BD%D0%B8%D1%82%D0%B5-%D0%B7%D0%B0%D0%B4%D0%B0%D1%87%D0%B8-%D0%B2-%D0%B4%D0%B5%D0%B9%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2%D0%B2%D1%81-%D0%BF%D1%80%D0%B5%D0%B7-201-news898665.html", "text": "Анализ на подготовката и войсковата служба във Военновъздушните сили през 2019 година се проведе днес под ръководството на командира на Военновъздушните сили генерал-майор Цанко Стойков, съобщи пресцентърът на МО. „Основните задачи, произтичащи от Плана за дейността на Военновъздушните сили  през 2019 г., са изпълнени успешно. ВВС се поддържат в състояние, осигуряващо изпълнението на задачите по трите основни мисиите на въоръжените сили“, посочи в анализа генерал-майор Цанко Стойков. Той изтъкна високия професионализъм, с който личният състав осигурява  непрекъсната и ефективна защита на българското и коалиционното въздушно пространство и участва активно в изпълнението на мисията „Принос към националната сигурност в мирно време”. Командирът на ВВС направи преглед на подготовката на личния състав и на изпълнението на задачите през изминалата година. Той акцентира и на работата по приоритетните инвестиционни проекти. „Реализирането на проектите за модернизация с акцент върху придобиването на нов боен самолет са фундаментални за успешното развитие на способностите на ВВС и постигането на оперативна съвместимост със съюзниците от Алианса“, посочи генерал-майор Цанко Стойков. „През 2019 г. предизвикателствата пред ВВС бяха насочени към възстановяване на увереността, самочувствието и мотивацията на личния състав, към повишаване на неговата подготовка“, отбеляза командирът на ВВС.  В този смисъл  усилията са били съсредоточени за осигуряване на приемственост и достигане на ниво на подготовка на младите специалисти във войските за носене на бойно дежурство и участие в национални и международни учения и тренировки. „Паралелно с това на всички нива предприехме решителни действия за минимизиране на въздействието на основните рискови фактори, свързани с безопасността на полетите“, заяви генерал-майор Цанко Стойков. През 2020 г. усилията на командването и личния състав на ВВС приоритетно ще бъдат насочени в няколко направления: съхраняване,  поддържане и повишаване на нивото на летателна подготовка за изпълнение на основните задачи в родовете авиация; осигуряване на изправна и боеготова техника; повишаване на способностите на младия летателен състав; участие в национални и международни учения; активни действия за осигуряване на високи нива на безопасност на полетите. „Тези приоритети ще осигурят поддържането на родовете войски на ВВС в състояние, гарантиращо ефективното изпълнение на мисиите и задачите за осигуряване на функционирането на системата за военна сигурност и отбрана на Република България, участие в развитието на отбранителните способности на Българската армия и изпълнение на поетите съюзни ангажименти“, посочи командирът на ВВС. На анализа присъстваха началникът на отбраната генерал Андрей Боцев, командващият на Съвместното командване на силите генерал-лейтенант Любчо Тодоров, командирът на Сухопътните войски генерал-майор Михаил Попов, съветникът на президента по военната сигурност бригаден генерал Васил Лазаров, командирите на военни формирования от състава на ВВС. „Приветствам усилията, положени от командния състав на Военновъздушните сили за мотивацията на личния състав и повишаване на способностите“, заяви началникът на отбраната генерал Андрей Боцев. Той посочи, че ратифицирането на сделката за придобиване на нов тип боен самолет ще затвърди ролята и мястото на Военновъздушните сили, но и ще постави нови предизвикателства, свързани с подготовката за усвояването и приемането му на въоръжение. „Същевременно ще се придобият нови отбранителни способности за адекватно реагиране при кризисни ситуации и ефективна защита на националните интереси на Република България“, категоричен бе началникът на отбраната. Генерал Андрей Боцев заяви, че една от основните цели на ръководството на Министерството на отбраната е изграждането на модерни ВВС, адекватни на съвременната среда за сигурност, притежаващи необходимите способности за изпълнение на поставените задачи и надежден партньор в колективната система за отбрана. Сподели:", "date": "2020.01.16", "title": "Командирът на ВВС генерал-майор Цанко Стойков: Основните задачи в дейността на ВВС през 2019 г. са изпълнени успешно"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D1%81-%D0%BB%D1%8E%D0%B1%D0%BE%D0%B2%D0%BD%D0%B0-%D0%B0%D1%84%D0%B5%D1%80%D0%B0-%D0%B8-%D1%87%D0%B0%D1%82%D0%BE%D0%B2%D0%B5-%D0%BD%D0%B0-%D1%82%D0%B5%D1%80%D0%B2%D0%B5%D0%BB-%D0%BF%D1%83%D0%BB%D0%B5%D0%B2-%D1%80%D0%B0%D0%B7%D1%82%D1%80%D0%B5%D1%81%D0%B5-%D1%84%D0%B5%D0%B9%D1%81%D0%B1%D1%83%D0%BA---%D0%B5%D1%82%D0%BE--news898658.html", "text": "Фалшива интригантска история, в която бе замесено името на един от най-популярните ни спортисти Тервел Пулев, разтърси социалните мрежи по-рано днес. На по-малкия брат на Кубрат Пулев бе приписана любовна афера с бившата тенисистка от Пловдив Мирослава Велевска. \"Разкритието\" направи мъжът, от когото 37-годишната блондинка има дете - Боньо Робовски. Той също е боксьор, но бивш. Пловдивчанинът извади скрийншоти от любовни чатове на жена си, водени както в месинджъра на \"Фейсбук\", така и по \"Вайбър\". На много от тях \"любовниците\" си разменят мили думи и дори реплики като \"Обичам те\" и \"Липсваш ми\". На екранните снимки от социалната мрежа ясно личи, че разговорът е воден с профил, именуван \"Тервел Пулев\". За никого не е тайна обаче, че всеки потребитил би могъл да сложи на профила си във \"Фейсбук\" снимка на Пулев и да се представя за него. Освен това няма обяснение защо над чатовете от \"Вайбър\" е името Тенис2020 - акаунта на Велевска. Ако предположим, че скриншотите са направени от рогоносеца в телефона на невярната му жена, логичното е над чата да е името на другия човек, с който тя комуникира. Отворете сами произволен разговор от своя \"Вайбър\" и ще видите, че над диалога стои не вашето име, а това на вашия партньор в чата. Още нещо доста съмнително: на нито един от скрийншотите така и не се вижда телефонния номер на именития ни боксьор. В крайна сметка, проверката на ПИК установи, че няма категорични доказателства за това, че чатовете са автентични. В последните години от подобни интриги и постановки страдат доста популярни личности не само у нас, но и в чужбина. Пред репортер на ПИК Тервел Пулев категорично отрече да има нещо общо с разпространените чатове, както и че няма представа защо е бил въвлечен в тази интрига. Той добави, че е научил от свои приятели, които му се обадили по телефона и че не смята да коментира подобна провокация. Все пак, след като \"новината за любовната афера\" започна да се разпространява и из сайтовете, Тервел записа видео-обръщение, на което е заесно с половинката си Диана Ненова. \"Днес цял ден близки, познати и журналисти ме занимават със скалъпени истории и някой си прави пира на мой гръб\", заяви Пулев. \"Нека хората си решават сами семейните си проблеми, без да ни намесват. Ние сме прекрасно семейство, имаме прекрасни деца и се обичаме, това не може да ни бутне по никакъв начин\", добави половинката ми. Видеото завърши със страстна целувка помежду им... Сподели:", "date": "2020.01.16", "title": "САМО В ПИК: Фалшива новина с любовна афера и чатове на Тервел Пулев разтресе Фейсбук - ето какво каза пред медията ни боксьорът и каква е реакцията на половинката му Диана (ВИДЕО)"}
{"url": "https://pik.bg/%D0%BB%D1%83%D0%B8-%D0%B2%D1%8E%D0%B8%D1%82%D0%BE%D0%BD-%D0%BA%D1%83%D0%BF%D0%B8-%D0%B2%D1%82%D0%BE%D1%80%D0%B8%D1%8F-%D0%BF%D0%BE-%D0%B3%D0%BE%D0%BB%D0%B5%D0%BC%D0%B8%D0%BD%D0%B0-%D0%BD%D0%B5%D1%88%D0%BB%D0%B8%D1%84%D0%BE%D0%B2%D0%B0%D0%BD-%D0%B4%D0%B8%D0%B0%D0%BC%D0%B0%D0%BD%D1%82-%D0%B2-%D1%81%D0%B2%D0%B5%D1%82%D0%B0-news898596.html", "text": "Френската компания \"Луи Вюитон\", която е част от конгломерата \"Ел Ве Ем Аш Мое Енеси\" (LVMH Moet Hennessy), придоби втория по големина в света нешлифован диамант, открит през настоящия век, съобщи ТАСС. Елмазът е с тегло 1758 карата и е добит през април миналата година в Ботсвана от компания \"Лукара\". Сумата на сделката не се съобщава. Предвидено е елмазът да бъде разделен на няколко части, които да бъдат шлифовани. \"Лукара\" ще получи 50 процента дял от продажбата на получените диаманти. Пет процента от доходите добивната компания планира да инвестира в социално-значими програми в Ботсвана, предаде БТА. В \"Ел Ве Ем Аш Мое Енеси\" влизат ювелирните компании \"Булгари\", придобита през 2011 г. за 5,2 милиарда долара и \"Тифани\", купена през 2019 г. за 16,2 милиарда долара. Сподели:", "date": "2020.01.16", "title": "\"Луи Вюитон\" купи втория по големина нешлифован диамант в света"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B0%D1%89%D0%B0-%D0%BE%D1%89%D0%B5-%D0%B0%D1%81%D0%BA%D0%B5%D1%80-%D0%B2-%D0%BB%D0%B8%D0%B1%D0%B8%D1%8F-news898585.html", "text": "Пратихме още наши военни в Либия, това е казал турският президент Реджеп Ердоган, предаде Ройтерс. Лидерът и върховен главнокомандващ на въоръжените сили на югоизточната ни съседка днес в Анкара е заявил, че в рамките на споразумението между ръководената от него държава и международно признатото правителството в Триполи в северноафриканската страна са били изпратени допълнителни армейски подразделения. \"Ние използваме и ще продължим да използваме всички военни и дипломатически средства, за да браним нашите интереси\", е допълнил Ердоган. Той обаче не е посочил нито броя на участниците в мисията, нито тяхната дислокация. Думите на Ердоган са дошли броени дни преди Берлин да стане домакин на международен форум, посветен на кризата в Либия. В африканската страна от почти една година се е установило двувластие. В Триполи управлява признатото от международната общност правителство на националното съгласие, начело с Фаиз Сарадж. Обявилият се за маршал Халифа Афтар е започнал военна операция срещу ПНС. Той е подкрепян от Либийската народна армия, базирана в Източна Либия. Сподели:", "date": "2020.01.16", "title": "Ердоган праща още аскер в Либия"}
{"url": "https://pik.bg/%D1%83%D1%87%D0%B5%D0%BD%D0%B8-%D0%B8%D0%B7%D1%87%D0%B8%D1%81%D0%BB%D0%B8%D1%85%D0%B0-%D0%BF%D1%80%D0%B8-%D0%BA%D0%BE%D0%BB%D0%BA%D0%BE-%D0%B3%D1%80%D0%B0%D0%B4%D1%83%D1%81%D0%B0-%D1%81%D0%B0-%D0%BD%D0%B0%D0%B9-%D0%B8%D0%B7%D0%BF%D1%80%D0%B0%D0%BD%D0%B8-%D0%B4%D1%80%D0%B5%D1%85%D0%B8%D1%82%D0%B5-news898511.html", "text": "Учени препоръчват да перем дрехите при температура 25 градуса Целзий половин час, защото така те не избеляват, а отмитите микрофибри са наполовина по-малко, отколкото при температура 40 градуса в програма, продължаваща 85 минути, съобщи в. \"Дейли мейл\", цитиран от БТА. \"Използването на по-кратки програми с по-ниска температура е лесен начин да удължим живота на дрехите\", изтъкна ръководителят на изследването Луси Котън. Микрофибрите, които се освобождават със стотици и хиляди при пране, през канализацията стигат до моретата. Там остават с години и морските създания ги поглъщат. Учените от университета на Лийдс и от производителя на перилни препарати \"Проктър и Гембъл\" изследваха ефекта на различни машинни програми както лабораторно, така и в домашни условия. Прането им се е състояло от осем ярки и 12 тъмни тениски, като са използвали течен препарат. Ефектът е сравнен след 16 индивидуални цикъла или от 30 минути при 25 градуса Целзий, или от 85 минути при 104 градуса Целзий. Центруфугата и на двете програми е била 1600 оборота в минута. Към всяко пране добавяли квадрати от бяла тъкан, за да оценят издръжливостта на цветовете. Сподели:", "date": "2020.01.16", "title": "Учени изчислиха при колко градуса са най-изпрани дрехите"}
{"url": "https://pik.bg/%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%B8%D1%81%D0%BA%D0%B0-%D1%8E%D0%B1%D0%B8%D0%BB%D0%B5%D0%B9%D0%BD%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D0%BF%D0%BE%D0%B4-%D0%B8%D0%B3%D0%BE%D1%82%D0%BE-news898573.html", "text": "Председателят на парламентарната Комисия по културата и медиите Вежди Рашидов предлага тази година, когато се навършват 170 години от рождението на патриарха на българската литература Иван Вазов, да се отпечата юбилейно издание на романа \"Под игото\", съобщават от комисията. Той споделя своята инициатива в писмо до ръководството на Съюза на българските писатели. \"Вярвам, че Съюзът на българските писатели ще подкрепи идеята като израз на дълбоко признание към великото дело на един изключителен писател. Убеден съм също така, че ще се намерят и спомоществователи за благородната кауза. Романът \"Под игото\" е не само еталон в българската литература, но и отдавна се е превърнал в световна класика\", пише Рашидов в писмото. Председателят на Съюза на българските писатели Боян Ангелов приветства инициативата на Вежди Рашидов. Както е известно, Иван Вазов е бил почетен председател на писателския съюз и в архива и до днес се пазят протоколите от избирането му на този пост, се отбелязва в съобщението. Сподели:", "date": "2020.01.16", "title": "Вежди Рашидов иска юбилейно издание на \"Под игото\""}
{"url": "https://pik.bg/%D0%BD%D0%B0%D0%B4%D1%80%D1%83%D1%81%D0%B0%D0%BD%D0%B8-%D1%88%D0%BE%D1%84%D1%8C%D0%BE%D1%80%D0%B8-%D1%81%D0%B5%D1%8F%D1%82-%D1%81%D0%BC%D1%8A%D1%80%D1%82-%D0%B8%D0%B7-%D0%BF%D0%BB%D0%BE%D0%B2%D0%B4%D0%B8%D0%B2---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B8%D0%BC-%D1%81%D0%B5-%D1%81%D0%BB%D1%83%D1%87%D0%B8-news898483.html", "text": "Трима водачи, употребили наркотици са задържани, в полицейските управления в Пловдив на 15 януари. Първо автопатрул на Трето РУ спрял 42-годишен мъж, водач на \"Мазда\". В хода на проверката, извършена на улица \"Васил Левски\", униформените установили, че мъжът е осъждан и криминално проявен. Пробата на водача реагирала положително на направения тест и показала употреба на амфетамин. Положителна била и пробата на 22-годишен младеж от Видин, когото служителите на същото районно проверили малко след полунощ на 15 януари. Младият мъж управлявал БМВ-то си под въздействието на кокаин. И полицейските служители на Първо РУ задържали 37-годишен водач на \"Опел\", който се държал неадекватно при извършваната проверка. Тестът с техническо средство показал употребата на марихуана. Лицата са задържани за 24 часа. По случаите са образувани бързи производства за извършено престъпление по чл 343Б ал 3 от НК. Сподели:", "date": "2020.01.16", "title": "Надрусани шофьори сеят смърт из Пловдив - ето какво им се случи"}
{"url": "https://pik.bg/%D0%B7%D0%B0%D1%89%D0%BE-%D0%B3%D0%B5%D1%88%D0%B5%D0%B2-%D1%81%D0%B5-%D0%BE%D1%81%D0%BB%D1%83%D1%88%D0%B2%D0%B0-%D0%B7%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%82%D0%B5%D1%85%D0%BD%D0%BE%D0%B8%D0%BC%D0%BF%D0%B5%D0%BA%D1%81-%D0%B8-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-news898500.html", "text": "Докато Гешев продължава да се ослушва за имунитета на Елена Йончева и за далаверите на Нинова, Кирчо Добрев и позитанската клика, изобщо няма да приемем, че прокуратурата води органична битка с корупцията по върховете на държавата. И докато не докара Цветан Василев в София. Готино за рейтинга е да арестуваш безпомощни министри посред бял ден пред камерите, истински достойно обаче е да разплетеш чорапа на 30-годишната мерзост \"престъпна комунистическа мимикрия\". Говорим за похитителите на националното богатство, разбира се. За назначените от Държавна сигурност капиталисти и приватизатори. Има нещо гнило около делото на Елена Йончева. Прокуратурата повдигна обвинение за пране на пари миналата пролет. Оттогава реално не са извършени никакви оперативно-следствени действия. Йончева дори не е повикана на разпит. Не се работи по документи и със свидетели. Още по-необяснимо е, че прокуратурата не възлага на НАП да й извърши данъчна проверка, каквато е практиката при подобни тежки обвинения. Всъщност Цацаров и наследникът му Гешев действат на принципа „и тако, и вако“. Хем да я обвиним, хем много-много да не натискаме педалите. Вярно, имунитетът й в европарламента официално е поискан. Преди няколко месеца. Но дали някой реално „рови“ по темата? Какво се случва по същество? Активност дори не се симулира, протака се. Дали Йончева не се откупува по някаква схема? Българската прокуратура открай време е необяснимо толерантна към тъй наречения елит на социалистическата партия. Не е проблем да заковеш и унизиш министър от кабинета на ГЕРБ. Проблем е обаче да проявиш твърдост към общоизвестните червени разбойници. Защо е този двоен стандарт? Сподели:", "date": "2020.01.16", "title": "Защо Гешев се ослушва за Елена Йончева, \"Техноимпекс\" и Цветан Василев"}
{"url": "https://pik.bg/%D0%BC%D0%BE%D0%BD%D1%82%D0%B0%D0%BD%D0%B0-%D0%BF%D1%80%D0%BE%D0%B4%D0%B0%D0%B4%D0%B5-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D1%81%D0%B8-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%B2-%D0%B3%D1%8A%D1%80%D1%86%D0%B8%D1%8F-news898629.html", "text": "Мирослав Антонов подписа договор с гръцкия третодивизионен Аиоликос. Контрактът на 33-годишния таран е до края на сезона, с опция за продължаване с още една година. По-рано днес бившият вече централен нападател на Монтана бе представен пред новия си отбор, а после направи и първата тренировка. През следващата седмица при него ще дойде и семейството му, предаде \"Новспорт\". Сподели:", "date": "2020.01.16", "title": "Монтана продаде централния си нападател в Гърция"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BF%D1%83%D1%82%D0%B8%D0%BD-news898627.html", "text": "Промените в конституцията, изненадващо предложени от руския президент Владимир Путин, бяха възприети по един и същи начин от всички: руският президент подготвя бъдещето си на фона на ерозията на ръководената от него система и приближаващите избори, отбелязва Франс прес. Политолози, опозиционери и журналисти смятат, че Владимир Путин, който е на 67 години, наистина поставя началото на процес на преход във властта. Действащите конституционни разпоредби не позволяват на Путин да остане в Кремъл след 2024 г., когато изтича президентският му мандат. Той се обяви за реформиране на суперпрезидентския конституционен модел в Русия чрез ограничаване на правомощията на президента и увеличаване на тези на парламента, който да определя кой ще е премиерът. Според експерти това, че Путин ограничава правомощията на президента означава, че той планира окончателно да се оттегли от Кремъл и да поеме нова роля. \"Мисля, че Путин ще остане най-важната фигура в Русия, каквато е вече 20 години\", твърди руската експертка Мария Липман. Според някои руският лидер ще заеме нов пост с функции на върховен арбитър, който е над ежедневните политически противопоставяния, както направи казахстанският президент Нурсултан Назарбаев. При този сценарий президент на Русия ще стане човек, верен на Путин. Възможно е Путин да застане начело на Държавния съвет, който ще бъде създаден в рамките на конституционната реформа, или на могъщия Съвет за национална сигурност. Въпреки високия си рейтинг от около 70 процента Путин разбира, че системата на властта в Русия е в процес на ерозия. \"В обществото ясно се очерта нуждата от промяна\", каза той в годишното си обръщение към парламента. През миналото лято в Москва се състояха едни от най-сериозните демонстрации срещу властите, а партията на президента \"Единна Русия\" е с изключително ниска популярност сред руснаците. Следващата година в Русия ще има парламентарни избори, а социологическите проучвания сочат, че партията разполага с подкрепата едва на 33 процента от избирателите (далеч под 54-те процента, които спечели на изборите през 2016 г.) Михаил Мишустин, който бе номиниран от Путин за нов премиер на Русия, досега беше ръководител на федералната данъчна служба. Той е по-скоро технократ, отколкото политик, и не изглежда като потенциален приемник на Путин, отбелязва Франс прес, цитирана от БТА. На премиерския пост Мишустин по-скоро ще се фокусира върху вътрешните проблеми на Русия, заяви в Туитър експертът Дмитрий Тренин, директор на московския център \"Карнеги\". Във вчерашната си реч Путин постави сложни задачи пред новото правителство: да повиши доходите на руснаците, да се справи с демографската криза и да модернизира страната. Сподели:", "date": "2020.01.16", "title": "Ето какви промени в Конституцията предлага Путин"}
{"url": "https://pik.bg/%D0%BF%D0%BB%D0%B5%D0%B2%D0%B5%D0%BD%D1%87%D0%B0%D0%BD%D0%BA%D0%B0-%D1%81%D1%82%D0%B0%D0%BD%D0%B0-%D0%BD%D0%B0-100-%D0%B3%D0%BE%D0%B4%D0%B8%D0%BD%D0%B8-news898635.html", "text": "Сто години навърши плевенчанката Веса Шипковенска, съобщиха от общината. Дамата е навършила един век на 14 януари и за юбилея си е получила от кмета парично дарение от 500 лева по решение на Общинския съвет. Веса Шипковенска има четири деца, петима внуци и петима правнуци. Целият й трудов стаж е преминал в завод \"Васил Коларов\". Тази възраст достигнах благодарение на обичта и грижите на своите деца, а навярно - и на своите гени, - баща ми напусна този свят на 96 години, е разказала столетницата. Шипковенска е роднина на известния психиатър проф. Никола Шипковенски, припомнят от общината. Сподели:", "date": "2020.01.16", "title": "Плевенчанка стана на 100 години"}
{"url": "https://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B2%D1%8A%D0%B4%D0%B8%D1%87%D0%B0%D1%80%D0%B8-%D0%BE%D1%82-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D1%81-%D0%B0%D0%BA%D1%82%D0%BE%D0%B2%D0%B5---%D0%BB%D0%BE%D0%B2%D0%B8%D0%BB%D0%B8-%D1%80%D0%B8%D0%B1%D0%B0-%D0%BD%D0%B0-%D1%82%D1%80%D0%BE%D0%B9%D0%BA%D0%B8-news898491.html", "text": "Четирима въдичари от Сандански бяха наказани с актове за по 500 и 2000 лева заради незаконен риболов с куки тройки. Актовете за 2000 лв. глоба са съставени на Ангел Николов, Стоян Иванов, а за 500 лв. на Методи Илиев и Георги Станков. Служителите към подвижна горска охрана на \"ДГС Сандански” са иззели и въдиците на нарушителите. Проверките по поречието на река Струма се провеждат ежедневно, съобщиха от Горското пред \"Струма.бг\". Актовете нередовните рибари могат да оспорват по съдебен път в Районния съд в курортния град. В почивните дни най-оживеното място за риболов било в района на моста на Стара гара, както и на входа на село Струма. В момента се ловува скобар. Преди дни жител на  Петрич се похвалил с 6 килограма улов, а негов колега се прибрал с 9 килограма. На черно речната риба се продава на цена от 4.00 лева за килограм. Сподели:", "date": "2020.01.16", "title": "Четирима въдичари от Сандански с актове - ловили риба на тройки"}
{"url": "https://pik.bg/%D0%BB%D0%B5%D0%B2%D1%81%D0%BA%D0%B8-%D0%B8%D0%B7%D0%BB%D0%B8%D0%B7%D0%B0-%D1%81%D1%80%D0%B5%D1%89%D1%83-%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8-%D0%B3%D1%80%D0%B0%D0%BD%D0%B4-%D0%B2-%D1%82%D1%83%D1%80%D1%86%D0%B8%D1%8F-news898630.html", "text": "ще изиграе контролна среща с австрийския Рапид (Виена) по време на зимния си подготвителен лагер в Алания. Сините ще бъдат край брега на Средиземно море от 27 януари до 7 февруари 2020 г. Проверката ще се състои на 1 февруари и замества предварително обявения спаринг със северномакедонския Македония Гьорче Петров. Променена е и датата на първата контрола, която ще бъде срещу арменския Пюник. Двубоят ще се играе на 29 януари вместо на 30 януари. На 4 февруари сините играят срещу нацционалния отбор на Узбекистан до 19 години. Последната контрола е на 6 февруари срещу украинския Олександрия. Сподели:", "date": "2020.01.16", "title": "Левски излиза срещу австрийски гранд в Турция"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0%D0%BC--%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D0%BA%D0%BE%D0%BB%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%B0-%D0%BF%D1%83%D1%81%D0%BD%D0%B0%D0%BB-25-000-%D1%82%D0%BE%D0%BD%D0%B0-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%BE%D1%82-%D0%B8%D1%82%D0%B0%D0%BB%D0%B8%D1%8F-%D1%83-%D0%BD%D0%B0%D1%81-news898639.html", "text": "Зам.-министър на околната среда и водите е пуснал боклука от Италия у нас, съобщиха от държавното обвинение. При разследване по досъдебно производство е установено, че с решение № УО-110/06.12.2019 г. на компетентен орган - оправомощен заместник-министър на околната среда и водите е дадено съгласие за трансграничен превоз на 25 000 тона отпадъци от Република Италия. Това съобщиха от пресцентъра на Прокуратурата на Република България. В хода на извършените процесуални действия на площадка в Плевен са открити огромно количество отпадъци, част от тях - в бали с нарушена цялост на опаковката. Изяснено е, че за тази площадка дружеството, което я използва не разполага със съоръжения за третиране на отпадъци, обектът не е водоснабден и електроснабден, няма назначени работници по трудов договор. В съответствие с реда установен в Законa за управление на отпадъците и след уведомяване от наблюдаващия прокурор от Районна прокуратура – Плевен, главният прокурор сезира министъра на околната среда и водите с искане за възобновяване на производството по издаване на разрешението за трансграничен превоз, поради установено съществено нарушение на изискване за законосъобразност. Въз основа на разкритото конкретно нарушение, при издаването на решението за съгласие за трансграничен превоз, главния прокурор възложи на Върховната административна прокуратура да сезира министъра на околната среда и водите да извърши проверка и предприеме необходимите законосъобразни мерки. Сподели:", "date": "2020.01.16", "title": "РАЗКРИТИЕ: Зам.- министър на околната среда пуснал 25 000 тона отпадъци от Италия у нас"}
{"url": "https://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B8-%D0%B4%D0%BE%D0%B3%D0%B0%D0%BD-%D1%81%D0%B5-%D1%86%D0%B5%D0%BB%D1%83%D0%BD%D0%B0%D1%85%D0%B0-%D0%BD%D0%B0%D0%B4%D0%B2%D0%B8%D1%81%D0%B2%D0%B0-%D0%BC%D1%80%D0%B0%D1%87%D0%BD%D0%B0%D1%82%D0%B0-%D1%81%D1%8F%D0%BD%D0%BA%D0%B0-%D0%BD%D0%B0-%D0%BE%D1%80%D0%B5%D1%88%D0%B0%D1%80%D1%81%D0%BA%D0%B8---2-news898634.html", "text": "Дотук с мантрите, че ГЕРБ управлява задкулисно с ДПС. Корнелия и Доган се прегърнаха. Спомняте ли си онази отровна целувка на Станишев с Местан на Орлов мост? Турците подкрепят БСП за вота на недоверие. Замириса им пак на власт на агите. Печален, но и опасен римейк на Тройната коалиция и кабинета \"Орешарски\". Историята сочи, че Доган винаги се е намествал в управлението през \"Позитано\". Питаме всички либералки от психодясното - доволни ли ще са, ако кабинетът падне и България затъне в поредния коалиционен хендек \"БСП - ДПС\" плюс отцепници като Воля и прочие люспи? Под мъдрия взор на бащицата Радев? Живее ли ви се в безвремието на реанимираните комунистически служби и аватарите на Държавна сигурност? Живот не ни остана, нямаме излишен за пилеене. Да буташ правителството насред зима, година преди края на легитимния мандат, при възходящ тренд на икономиката, покачващ се кредитен рейтинг на държавата, стабилно производство и практически липсваща безработица, е себичност, граничеща с национално предателство. Предателство, каквото само мимикриралите ченгета могат да ни сервират. Сподели:", "date": "2020.01.16", "title": "Корнелия и Доган се целунаха. Надвисва мрачната сянка на \"Орешарски - 2\""}
{"url": "https://pik.bg/%D0%BA%D0%B0%D0%BD%D0%B0%D0%B4%D1%86%D0%B8%D1%82%D0%B5-%D0%BD%D0%B5-%D0%B8%D1%81%D0%BA%D0%B0%D1%82-%D0%B4%D0%B0-%D0%BF%D0%BB%D0%B0%D1%89%D0%B0%D1%82-%D1%81%D0%BC%D0%B5%D1%82%D0%BA%D0%B0%D1%82%D0%B0-%D0%B7%D0%B0-%D0%BF%D1%80%D0%B5%D1%81%D1%82%D0%BE%D1%8F-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-news898636.html", "text": "Повечето канадци (73 процента), запитани от института \"Ангъс Рийд\", мислят, че херцозите на Съсекс трябва да плащат \"сами\" разходите, свързани с престоя им в Канада, по-специално за охраната. Една пета (19 процента) биха приели да поемат част от разходите, е само 3 процента - цялата сметка. Анкетата е направена сред 1154 души. Канадските медии изчисляват разходите по охраната на принца и семейството му на около 1,7 милиона канадски долара (1,2 милиона евро) годишно. Правителството още не е решило дали да ги поеме, увери министър-председателят Джъстин Трюдо. Същата анкета разкри, че Принц Хари е най-популярният представител на британското кралско семейство в Канада. Цели 69 процента от запитаните имат добро мнение за него. Това не им пречи да ги възприемат предимно като \"знаменитости\". Канадците харесват много Принц Хари, но болшинството не искат да поемат разходите за охраната му, когато той се премести да живее в страната им със съпругата си Меган Маркъл, съобщи АФП, цитирана от БТА. Сподели:", "date": "2020.01.16", "title": "Канадците не искат да плащат сметката за престоя на принц Хари и Меган"}
{"url": "https://pik.bg/%D0%BD%D0%B0%D0%BC%D0%B0%D0%BB%D0%B8%D1%85%D0%B0-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%BD%D0%B0-%D0%BF%D0%B8%D1%8F%D0%BD-%D0%B4%D0%B6%D0%B8%D0%B3%D0%B8%D1%82---%D0%BB%D0%B5%D1%82%D1%8F%D0%BB-%D1%81%D1%8A%D1%81-137-%D0%BA%D0%BC%D1%87-%D0%B8-%D1%83%D0%B1%D0%B8%D0%BB-%D0%BC%D1%8A%D0%B6-%D0%B2-%D0%B0%D0%B4%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news898540.html", "text": "Окръжният съд във Варна призна за виновен 23-годишния Явор Р., за това, че на 3 ноември 2018 г. в землището на село Старо Оряхово причинил катастрофа, при която е загинал мъж, а жена е с нанесена средна телесна повреда. Пред съда подсъдимият призна изцяло фактите и обстоятелствата изложени в обвинителния акт и отказа да се събират други доказателства в съдебната фаза. Съдът уважи искането на защитата на подсъдимия за провеждане на съкратено съдебно следствие. В този случай, според НПК, при постановяване на осъдителна присъда, съдът задължително намалява наложеното наказание с 1/3. Явор предизвикал тежкото пътнотранспортно произшествие, след като употребил алкохол, качил се зад волана на автомобила и при позволена скорост 90 км/ч извън населено място, управлявал със 137.23км/ч. Така на един от завоите след разклона за село Равна гора в посока Варна загубил контрол над автомобила си, излязъл от пътя и се ударил в крайпътни дървета. Установената концентрация на алкохол в кръвта на 23-годишния мъж е 1.07 на хиляда. В катастрофата загинал пътуващ в автомобила мъж, а дъщеря му, пътуваща на задната седалка, е с нанесена средна телесна повреда. Подсъдимият е със средно образование, неженен, безработен, осъждан, като в периода 2016-2018г. има издадени две наказателните постановления и е глобяван два пъти за нарушения на Закона за движение по пътищата, стана ясно в съдебната зала. След като го призна за виновен, Варненският окръжен съд наложи на Явор наказание \"лишаване от свобода“ за срок от 4 години и 6 месеца, което заради съкратеното съдебно следствие беше намалено с 1/3 до 3 г. затвор при първоначален общ режим. Подсъдимият е лишен от право да управлява автомобил за срок от 4 г., като е осъден за заплати направените по делото разноски в размер на 3914.91 лева в полза на Държавния бюджет по сметка на ОДМВР-Варна. Присъдата на Окръжен съд-Варна подлежи на обжалване или протест пред Апелативен съд-Варна в 15 дневен срок. Сподели:", "date": "2020.01.16", "title": "Намалиха присъдата на пиян джигит - летял със 137 км/ч и убил мъж в адска катастрофа"}
{"url": "https://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%B7%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%B7%D0%B0%D1%89%D0%B8%D1%82%D0%B8-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%B8-%D1%85%D0%B2%D1%8A%D1%80%D0%BB%D0%B8-%D1%82%D0%B5%D0%BC%D0%B0-%D0%B7%D0%B0-%D1%80%D0%B0%D0%B7%D0%BC%D0%B8%D1%81%D1%8A%D0%BB-%D0%B7%D0%B0%D1%89%D0%BE-%D0%BF-news898632.html", "text": "Покрай вота на недоверие, който се внася и беше заявен, се преекспонираха и се изнесоха една камара неверни неща и се създаде напрежение. Това заяви пред бТВ министърът на отбраната и вицепремиер Красимир Каракачанов. Слушам сега БСП и ДПС каква програма имали. Ами те управляваха дълго време заедно. Проблемите с водата в Перник и които могат да възникнат в страната, касаят водопреносната мрежа, която е на възраст по-голяма от мен. Тези тръби отдавна са неизползваеми. В Перник загубите на вода са над 70 на сто, в София бяха над 60 на сто. Питайте тези, които сега говорят за чиста вода и въздух, преди как са оправяли проблемите, посочи Каракачанов. В основата на всяко общество е справедливостта, а с ареста на един човек няма да се решат проблеми трупани цял живот. Не Нено Димов управлява водопреносната мрежа в България. Данните за нивото на язовирите и заявките са на ВиК. Министърът на екологията утвърждава подадения график. ВиК казва колко вода иска и министерството на екологията ги утвърждава, каза вицепремиерът. През ноември министерството на екологията казва, че ограничава подаването на вода до 1 милион, а са отпуснати 1,5 милиона. Не МОСВ притежава язовирите, те са на областната управа, подчерта Каракачанов. Нека се заостри вниманието защо, за разлика от друг път, през април не влиза нито един грам вода, а водата тогава намалява, посочи той. Цената на водата за промишлени нужди е определена от МС на 29.12.2016 година. Каква е вината на Нено Димов, попита реторично Каракачанов, визирайки обвинението на спецпрокуратурата, че Димов е отговорен за продажбата на вода на \"Стомана\"- Перник на цена от 13 стотинки за кубик. Пътувайки за Египет с премиера Борисов си говорихме за сигурността, ние тези неща за водата си ги говорихме преди това, посочи още вицепремиерът. Свикахме коалиционен съвет и ппо редложението за Емил Димитров нямаше никакви обструкции, човекът е енергичен и явно трябва да се дейтва бързо и енергично, отсече Каракачанов. Познавам от 19-20 години Ревизоро и аз го предложих за поста, допълни той. Бил съм свидетел на много по-неприятни коалиционни съвети от този, на който решихме за министъра на околната среда. Премиерът каза, че не се бълрка в работата на институциите и съдебната власт. Ние също не се бъркаме, но подхвърляме теми за размисъл. Мрежата на Перник е на 60-70 години и там са другите проблеми със загубите. Оттам изтича толкова вода, колкото се подава. Това е причината за водната криза, каза Каракачанов и обърна внимание и на факта какво се е случило през април миналата година, когато обикновено трябва да постъпва вода от снеготопенето, но не влиза грам вода. Моля социалните мрежи да не правят монтажи, възприемам го като закачка. Това са дрехите, с които ходя на военни учения. Панталон и риза, на която се навиват ръкавите, защото там е 25 градуса. Не е нормално на учения да ходиш с костюм, аз съм си платил униформата, изтъкна Каракачанов. Сподели:", "date": "2020.01.16", "title": "Каракачанов избухна за кризата в Перник, защити Нено Димов и хвърли тема за размисъл: Защо през април м.г. в язовира не е постъпила никаква вода?"}
{"url": "https://pik.bg/%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D0%B4%D1%8A%D1%80%D0%BF%D0%B0-%D1%80%D1%8F%D0%B7%D0%BA%D0%BE-%D0%BD%D0%B0%D0%B3%D0%BE%D1%80%D0%B5-news898549.html", "text": "Котировките на петрола се повишиха тази сутрин в азиатската търговия след подписването на предварителното търговско споразумение между САЩ и Китай, което подготвя почвата за засилване на китайските покупки на американски енергийни продукти. Другият фактор, тласнал нагоре цените на черното злато, е отчетеният силен спад на запасите в САЩ, предаде БНР, цитирайки \"Ройтерс\". Сортът Брент от Северно море, чиято цена е референтна за Европа, поскъпна с 45 цента до 64,45 долара за барел в азиатската електронна сесия на Нюйоркската търговска борса. Американският лек суров петрол прибави 39 цента до 58,20 долара за барел. Според сделката, наречена Етап 1, с която двете най-големи икономики в света сключват временно търговско примирие, за две години Китай се ангажира да купи американски петрол, втечнен природен газ и енергийни продукти за над 50 милиарда долара допълнително. Освен това официални данни отчетоха снощи много по-голям от очаквания спад на запасите от суров петрол в САЩ. През миналата седмица резервите са намалели с 2,549 милиона и на 10 януари са били 428,511 млн. барела, съобщи американското министерство на енергетиката. Сподели:", "date": "2020.01.16", "title": "Цената на петрола дърпа рязко нагоре"}
{"url": "https://pik.bg/%D0%BE%D1%80%D1%85%D0%B0%D0%BD-%D0%BC%D1%83%D1%80%D0%B0%D0%B4-%D0%B8%D1%81%D0%BA%D0%B0-%D0%B7%D0%B0%D0%B1%D1%80%D0%B0%D0%BD%D0%B0-%D0%BD%D0%B0-%D0%BB%D0%B5%D0%BA%D0%B8%D1%8F-%D0%B6%D0%B0%D0%BD%D1%80-%D0%B7%D0%B0%D1%80%D0%B0%D0%B4%D0%B8-%D1%88%D0%BE%D1%84%D1%8C%D0%BE%D1%80%D0%B0-%D0%BF%D1%83%D1%81%D0%BD%D0%B0%D0%BB-%D1%87%D0%B0%D0%BB%D0%B3%D0%B0-%D0%BD%D0%B0-%D0%BF%D0%B0%D1%86%D0%B8%D0%B5%D0%BD%D1%82-news898624.html", "text": "Срещу попфолка се обяви една от звездите в бранша Орхан Мурад. Певецът заяви, че е най-добре да се забрани чалгата, щом толкова пречи на всички. \"За всичко е виновна тая чалга, бе! Трябва доживотен затвор за слушащите чалга. Със закон трябва да я забранят! Пфууу, докъде ни докара тая чалга! На най-първите места по всичко лошо и на най-последните по всичко хубаво сме заради нея\", написа легендата в социалните мрежи. Постът му, разбира се, трябва да се приема с ирония, тъй като изпълнителят подиграва всички, които обвиняват попфолка за проблемите на съвременното общество. Бурното му изказване бе провокирано от случай, в който шофьор на линейка е бил уволнен, след като пуснал чалга на болен пациент, пише ежедневник. Историята сериозно подразнила Орхан Мурад, който от доста време слуша обвинения, че поп фолкът е виновен за всичко - от проблемите в България до топенето на ледниците в Гренландия. Сподели:", "date": "2020.01.16", "title": "Орхан Мурад иска забрана на лекия жанр заради шофьора, пуснал чалга на пациент"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%80%D0%B0%D0%B7%D0%B4%D1%8F%D0%BB%D0%B0-%D0%BC%D0%B5%D0%B6%D0%B4%D1%83-%D0%B1%D0%B5%D1%80%D0%BE%D0%B5-%D0%B8-news898522.html", "text": "Берое се раздели по взаимно съгласие с Ерол Алкан. Защитникът бе привлечен в клуба през лятото на 2018 г. и изигра 38 мача, в които отбеляза 1 попадение. Ръководството на тима благодари на Алкан за съвместната работа и му желае успех занапред, сочи информация на официалния сайт на Берое. Сподели:", "date": "2020.01.16", "title": "ОФИЦИАЛНО: Раздяла между Берое и..."}
{"url": "https://pik.bg/%D1%85%D0%B8%D1%82%D1%80%D0%B8%D0%BD%D0%BA%D0%B8-%D0%B7%D0%B0-%D0%B4%D0%B0%D0%BC%D0%B8-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B5%D1%84%D0%B8%D0%BA%D0%B0%D1%81%D0%BD%D0%B8%D1%82%D0%B5-%D1%80%D0%B5%D0%BF%D0%BB%D0%B8%D0%BA%D0%B8-%D0%B4%D0%B0-%D0%B3%D0%BE-%D0%B7%D0%B0%D0%B3%D0%BE%D0%B2%D0%BE%D1%80%D0%B8%D1%88-news897984.html", "text": "Учени от университета \"Сейнт Мери\" и университета Бъкнъл изследваха какво трябва да каже една жена, когато иска да заговори мъж, и установиха, че е най-добре да действа директно, съобщи в. \"Мирър\" Макар и подобни фрази да се смятат за евтини, използвани правилно, са доста ефикасни за уговаряне на среща. Учените препоръчват вместо да се криволичи с въпроси като \"Какво ще ми препоръчате да пия?\", направо да бъде попитано за телефонния номер. В изследването са участвали 18 хетеросексуални жени, които са предложили реплики за заговаряне, разделени на безобидни, закачливи или директни. След това 205 хетеросексуални мъже са оценили снимките на жените за привлекателност и промискуитет. Накрая репликите били свързани безразборно с 12 снимки. Резултатите показват, че мъжете предпочитат прякото нападение пред увъртането. Сред директните реплики са: \"Искаш ли да пийнем нещо заедно?\", \"Ще ми дадеш ли телефонния си номер?\", \"Искаш ли да поговорим, или да продължим да флиртуваме от разстояние?\", \"Аз съм лесна, а ти?\". Най-неефикасни, според учените, са фрази като \"Ще ми препоръчаш ли добро питие?\" или \"Къде ти направиха тази татуировка?\". Независимо как заговаря една жена обаче, последната дума е на мъжа, а ако той я смята за привлекателна, думите нямат значение. Сподели:", "date": "2020.01.16", "title": "ХИТРИНКИ ЗА ДАМИ: Кои са най-ефикасните реплики да го заговориш"}
{"url": "https://pik.bg/%D1%81%D0%B5%D0%BD%D0%B0%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%BB%D0%BD%D0%B0%D1%82%D0%B0-%D0%BA%D0%B0%D0%BC%D0%B0%D1%80%D0%B0-%D0%B7%D0%B0-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%BD%D0%B0-%D1%82%D1%80%D1%8A%D0%BC%D0%BF-news898609.html", "text": "Вчера Камарата на представителите, в която демократите имат мнозинство, изпрати двете официални обвинения срещу Тръмп в контролирания от републиканците Сенат, където следващата седмица ще започне третият съдебен процес за отстраняване от длъжност на президент на САЩ. Днешната процедура в Сената ще бъде повече церемониална, отколкото по същество. Седемте \"прокурори\" от Камарата на представителите ще представят обвиненията в Сената в 17 ч. по Гринуич. Сенатът ще покани председателя на Върховния съд Джон Робъртс да положи клетва в 19 ч. по Гринуич, за да председателства процеса и да закълне 100-те сенатори като съдебни заседатели. След това Сенатът ще уведоми Белия дом, че предстои съдебен процес срещу президента. Членовете на Камарата на представителите одобриха изпращането на обвиненията в Сената с 228 на 193 гласа, като цяло разпределени по партийна принадлежност. Те изпращат Тръмп на съд по обвинения в злоупотреба със служебно положение заради искането от Украйна да разследва политическия му съперник Джо Байдън и за възпрепятстване на работата на Конгреса, защото е блокирал поискани от конгресмените демократи документи и свидетелски показания. Очаква се Сенатът да обяви Тръмп за невинен и президентът да запази поста си, тъй като никой от 53-мата сенатори републиканци не е изявил готовност да гласува за отстраняването му от поста, а за такова решение е необходимо мнозинство от две трети, отбелязва Ройтерс, цитирана от БТА. Сенатът на САЩ днес започва да разглежда искането на долната камара на Конгреса да бъде отстранен от длъжност президентът Доналд Тръмп по обвинения в злоупотреба със служебно положение. Все още остават нерешени обаче важни въпроси като този дали на процеса в Сената ще бъдат призовани свидетели, предаде Ройтерс. Сподели:", "date": "2020.01.16", "title": "Сенатът на САЩ подхваща искането на Долната камара за импийчмънт на Тръмп"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%81%D0%B0%D0%BC%D0%B0-%D0%B7%D0%B0-%D1%87%D1%80%D0%B4-news898238.html", "text": "Без най-близките си хора рождения си ден тази година празнува Корнелния Нинова. На 16 януари лидерката на БСП навършва 51-а, но няма да бие фанфари, защото ЕГН-то й расте, а Нинова е известна със суетата си. На този ден край празничната трапеза до нея няма да седнат синът й Рафаел и майка й Маргарита. Наследникът на социалистката живее и работи в Ню Йорк, а за последно беше у нас покрай Коледа, когато му се полага фирмена ваканция. Невъзможно е обаче да удължи престоя си чак до рождения ден на мама, както неизменно се случва, откакто замина да следва зад Океана, разкриха близки до семейството. Така в последните години няма шанса да зарадва майка си с цвете и целувка точно на важната за нея дата. Винаги обаче се обажда да й честити сред първите въпреки часовата разлика. Баба му Маргарита също поздравява щерка си по телефона, тъй като на пенсионерката от Мизия никак не й се идва в София. А според съседи на майката на Корнелия двете не са особено близки. Червената лидерка обикновено вдига наздравица навръх рождения си ден със съпруга си Митко. Какъв подарък ще получи от него, Корнелия не издава, но много вероятно е да става дума за бижу, тъй като аксесоарите с камъни са нейна слабост. За 50-годишнината си през 2019 г. Митко й подари красив пръстен, който тя постави на безимения си пръст точно като брачна халка, нищо че двамата са женени от 30 години. Сподели:", "date": "2020.01.16", "title": "САМО В ПИК И \"РЕТРО\": Корнелия сама за ЧРД"}
{"url": "https://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B3%D0%BD%D0%B5%D0%B2%D0%B5%D0%BD-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%B1%D0%B5%D1%88%D0%B5-%D1%85%D0%B2%D1%8A%D1%80%D0%BB%D0%B5%D0%BD-%D0%B7%D0%B0-%D0%B6%D0%B5%D1%80%D1%82%D0%B2%D0%B0-%D0%BA%D0%B0%D1%82%D0%BE-%D0%B2-%D0%B4%D1%80%D0%B5%D0%B2%D0%BD%D0%B8%D1%8F-%D1%80%D0%B8%D0%BC-news898641.html", "text": "\"Коалиционният съвет беше неприятен, защото основната тема беше водната криза в Перник, увенчана с ареста на един министър, който лично според мене не е виновен или вината му е съвсем малка. Арестът на този човек по никакъв начин няма да допринесе за състоянието на язовира. Неговата вина бих я определил не като лична, а като механична. По установен метод за потушаване на общественото напрежение се набеляза една жертва, тя се хвърли и хората са удовлетворени. Нещо, което се е правило в Древния Рим. Тогава се е определяла жертва, тя се е хвърляла, изяждана е, а тълпата е била доволна\", каза гневни в ефира на БНТ заместнник-председателят на парламента Валери Симеонов. Много скоро, според Симеонов, нямало  да има хора за министри и за заместник-министри, защото не се правела реална оценка, а се търсел виновник. \"Това разследване тръгна с много напрежение. Спецпрокуратурата тръгна с грешки, като това, че язовирът бил собственост на МОСВ, което не е вярно. Графиците, които Нено Димов е подписвал, са подготвяни от ВИК-Перник. В министерството ги поемат двама експерти и ги дават на съответния началник-отдел. Нено Димов подписва графиците на много язовири и той делегира доверие на своите експерти. Защо цялата вина трябва да се концентрира върху една личност. Не съм доволен от решението на специализириния съд\", категоричен е Симеонов. През януари 2018 г. в язовира е имало 12 млн. куб м, януари 2019 г. също 12 млн. куб м. През април не е имало приток на вода. Първата реакция на управителя на ВиК-Перник била от октомври, когато било много късно. \"Толкова бързо се развиват нещата, че ние нямаме време да решаваме как да гласуваме на вота на недоверие. Но не се знае дали ще има такъв\", каза Валери Симеонов. Сподели:", "date": "2020.01.16", "title": "Валери Симеонов гневен: Нено Димов беше хвърлен за жертва като в Древния Рим"}
{"url": "https://pik.bg/%D1%85%D0%B0%D0%BA%D0%BD%D0%B0%D1%85%D0%B0-%D0%B3%D0%BE%D0%BB%D1%8F%D0%BC%D0%B0-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B0-%D1%82%D0%B0%D0%BA%D1%81%D0%B8%D0%BC%D0%B5%D1%82%D1%80%D0%BE%D0%B2%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-news898563.html", "text": "Малко след 3:30 часа през нощта на 15 срещу 16 януари сървърите, на които е позиционирана варненската компания \"Триумф Такси“, са станали обект на хакерска атака. Сигнал за нерегламентираното проникване е подаден от \"Триумф такси“ до органите на реда. В резултат на киберагресията, онлайн платформата и диспечерските програми на най-голямата таксиметрова централа в Източна България, останали недостъпни почти 6 часа. Телефоните за клиентски поръчки бяха въведени от външното проникване в принудителен режим \"свободно“, GPS-системата бе блокирана и всички данни за оперативно обслужване криптирани, описва ситуацията \"Варна24\". Получени са били и указания за плащане, срещу което програмите да бъдат разблокирани и върнати в работен режим. Бързата намеса на компютърните специалисти на компанията още в първите минути след инцидента е направило възможно спешното прехвърляне на данните на резервни сървъри и малко след 9 часа сутринта в четвъртък е бил възстановен нормалният режим на работа на централата. Сподели:", "date": "2020.01.16", "title": "Хакнаха голяма варненска таксиметрова компания"}
{"url": "https://pik.bg/%D0%B0%D0%BB%D0%BF%D0%B8%D0%B9%D1%81%D0%BA%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BF%D0%B8%D1%80%D0%B8%D0%BD-news898645.html", "text": "28 австриеца посетиха Банско на днес. Те са представители на общини, зимни курорти и компании, които произвеждат и оперират с лифтови съоръжения. Посещението, организирано от кмета на Серфаус (Тирол, Австрия) маг. Паул Грайтер, е с опознавателна цел. Групата, в която има ръководни кадри на няколко курорта около Ишгл, провежда такива пътувания всяка година в различна държава, като миналата година са били в Швеция. Гостите останаха много доволни от посещението си в Банско и ски зоната под връх Тодорка. Те нощуваха в Кемпински Гранд Арена Банско и имаха възможност да опитат елитната кухня на ресторант Етно, както и ВИП Рум (VIP Room) на Бъдеришка поляна. Въпреки сравнително сухата зима, те останаха много приятно изненадани от състоянието на пистите в курорта. Гостите бяха впечатлени от това, че Банско от две години е еко-курорт (Eco Friendly Resort) и в заведенията в ски зоната не се ползват продукти, произведени от пластмаса за еднократна употреба. Преди да отпътуват за Боровец, гостите от Австрия благодариха на домакините си за топлото посрещане и се снимаха на фона на писта Томба, на която от 24 до 26 януари, 2020 ще се проведат стартовете за жени за Световната купа по ски. Сподели:", "date": "2020.01.16", "title": "Алпийско посещение в Пирин"}
{"url": "https://pik.bg/%D0%BC%D0%B2%D1%80-%D0%BD%D0%B0%D0%B3%D1%80%D0%B0%D0%B4%D0%B8-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%82%D0%B5-%D1%81%D0%BF%D0%BE%D1%80%D1%82%D0%B8%D1%81%D1%82%D0%B8-%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-news898643.html", "text": "На церемония, състояла се днес в Министерството на вътрешните работи, бяха наградени най-добрите спортисти, треньори и деятели на спорта в МВР. 2019 година бе една от най-успешните години в историята на спорта в МВР с двама световни и двама европейски шампиони, европейска купа по плажен футбол, сребърни и бронзови медали от различни големи първенства. „Поздравявам ви за постигнатите спортни резултати през изминалата година! С искрено удовлетворение оценяваме положените усилия и шампионския ви дух“, обърна се министърът на вътрешните работи Младен Маринов към спечелилите годишните награди за 2019 г. на Спортната асоциация на МВР“. Той отбеляза поредната успешна година, в която елитни спортисти, служители на Центъра за бойна подготовка и спорт, покориха световни и европейски върхове, утвърждавайки престижа на България и на министерството. Над 2300 служители и спортните клубове в МВР участваха активно в спортносъстезателната дейност, утвърждавайки я по този начин като важен и необходим елемент в професионалната подготовка на служителите на ведомството. Вътрешният министър отправи пожелания за здраве, отдаденост и успешно представяне на Олимпийските игри в Токио през 2020 година. Събитието уважи и министърът на младежта и спорта Красен Кралев, който благодари на спортистите, служители на МВР, за огромния принос към българския спорт. Той отбеляза и стабилното партньорство със Спортната асоциация на министерството в усилията за развиване на детско-юношеския спорт. Двамата министри, заместник-министърът на вътрешните работи Милко Бернер, главният секретар на МВР и председател на Спортната асоциация главен комисар Ивайло Иванов, заместникът му главен комисар Георги Арабаджиев, директорите на ГДНП и ГДПБЗН главните комисар Христо Терзийски и Николай Николов, директорът на СДВР старши комисар Георги Хаджиев и ректорът на Академията на МВР старши комисар проф. дн Любомир Тимчев връчиха наградите на отличените спортисти. За първи път двама състезатели печелят приза „Спортист на годината“ - Борис Георгиев от Центъра за бойна подготовка и спорт - световен и европейски шампион по джудо категория до 100 кг, и Любомир Борисов, курсант от АМВР - световен шампион по плуване в дисциплините 50 и 100 м бътерфлай. Приз „Отбор на годината“ заслужи представителният отбор на МВР по плажен футбол. – за значимо участие на неговите членове във всички турнири и републикански състезания от календара на Спортната асоциация - МВР. – трикратен носител на Европейската полицейска купа по плажен футбол. Сподели:", "date": "2020.01.16", "title": "МВР награди най-добрите най-добрите спортисти в министерството"}
{"url": "https://pik.bg/%D1%87%D1%83%D0%B4%D0%BE-%D1%81%D0%B5%D0%BA%D1%81-%D1%81%D0%B8%D0%BC%D0%B2%D0%BE%D0%BB%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BA%D0%B8%D0%BD%D0%BE-%D0%B8%D0%B2%D0%B0%D0%BD-%D0%B8%D0%B2%D0%B0%D0%BD%D0%BE%D0%B2-%D0%BF%D1%80%D0%B5%D0%B1%D0%BE%D1%80%D0%B8-%D1%80%D0%B0%D0%BA%D0%B0-news898612.html", "text": "Бившият секс символ на българското кино Иван Иванов е успял да надвие рака, с който се бори от 10 години, съобщи столичен седмичник, цитирайки негови колеги. От 14 години звездата от култовите филми \"Комбина\", \"Лавина\" и \"Всичко е любов\" живее в отшелничество в панагюрското село Оборище в малка фамилна къща. Там, сред природата, 68-годишният актьор се е отдал на здравословен живот. Именно затова любимецът на публиката се чувствал в кондиция. Според прогнозите на лекарите, слад като е прескочил критичните 5 години, Иванов можел спокойно да твърди, че е надвил болестта. В знак на благодарност към Света Богородица, която чула молбите му за изцеление, актьорът подарил на местната църква \"Преображение Господне\" дървен кръст. \"Щастлив съм тук, на село. Кеф ми е, че съм жив. По-голямо чудо от това няма\", философствал пред съселяните си култовият актьор от 80-те години на миналия век. След като се пенсионирала през 2005 година при него се пренесла и съпругата му - актрисата от театър \"София\" Петя Силянова. Тя продължавала да пътува за репетиции до Пловдив и София преди предстоящи представления. От дъжд на вятър се мяркал и малкият му син Стефан, който е по-известен с рапърския си псевдоним Wosh MC и победител в \"Биг Брадър\" преди две години. По-големият Георги, който е от първия брак на Иванов с медицинска сестра и е адвокат, идвал още по-рядко заради ангажиментите си в районния съд. Понякога Иванов бил навестяван и от по-млади колеги. Сред най-близките му приятели били колоритната Милица Гладнишка и половинката и Иван Велчев. Карциномът, открит от лекарите на Иванов още преди 10 години, беше в устната кухина, но в резултат на няколко успешни операции е ликвидиран. Сподели:", "date": "2020.01.16", "title": "ЧУДО: Секс символът на българското кино Иван Иванов пребори рака"}
{"url": "https://pik.bg/%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%BA%D0%BE%D0%BB%D0%B5%D0%B3%D0%B8%D1%82%D0%B5-%D1%81%D0%B8-%D1%81%D0%B2%D1%8A%D1%80%D1%88%D0%B8%D1%85%D0%BC%D0%B5-%D0%BC%D0%BD%D0%BE%D0%B3%D0%BE-%D1%80%D0%B0%D0%B1%D0%BE%D1%82%D0%B0-news898620.html", "text": "Подалият вчера оставка министър-председател е благодарил на своите ексколеги във федералния орган на изпълнителната власт за съвместната почти осемгодишна работа. \"Ние работихме добре, въпреки някои тежки моменти. Новите задачи, поставени от президента на нашата страна Владимир Путин вчера пред парламента на Русия, изискват нови подходи. Аз искрено се надявам, че моят наследник на поста председател на Министерския съвет на Руската федерация - Михаил Мишустин ще се справи с поставените задачи и му пожелавам успех\", е допълнил Медведев, цитиран от московското издание лента. Ние свършихме много работа, това е написал бившият руски премиер Дмитрий Медведев в социалната мрежа ВКонтакте. Сподели:", "date": "2020.01.16", "title": "Медведев  благодари на колегите си: Свършихме много работа"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81-%D0%B4%D0%B5%D0%BC%D0%B0%D1%80%D1%88%D0%B0-%D0%B2-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%B2%D0%BB%D0%B0%D1%81%D1%82---%D0%BF%D1%80%D0%B8%D0%B2%D0%B8%D0%BA%D0%B0-%D0%B2%D0%B8%D1%81%D1%88%D0%B8%D1%8F-%D0%B0%D0%B4-news898438.html", "text": "Президентът Румен Радев продължава с активната си намеса в работата на съдебната власт. Той привика на среща представители на Висшия адвокатски съвет. Държавният глава отдавна се завира в делата на Темида, като първо миналата година започна да привиква тогавашния главен прокурор Сотир Цацаров, шефовете на висши съдилища и на контролни съдебни органи, включително и правосъдния министър насред кампанията за Европарламента, а след това се опита да възспре и избора на Иван Гешев за следващ обвинител №1. В разгара на президентската битка, срещу новия главен прокурор Висшият адвокатски съвет с председател Ралица Негенцова безпрецедентно се набърка в работата на Висшия съдебен съвет, давайки негативна оценка за Иван Гешев. Малко по-късно стана ясно, че около въпросното становище цари пълна мистерия във ВАдС, тъй като никой не поемаше отговорността за неговото приемане. Тъй или иначе, вероятно днес, Радев е решил да се отблагодари по някакъв начин на адвокатската гилдия за подкрепата, която получи от тях, макар антипрокурорската им акция да се провали. \"За тези промени правя договорки единствено за българските граждани. Ако някой друг прави други уговорки, искам да напомня, че единствено народните представители и президентът, са упълномощени да взимат решения за промени в Конституцията\", започна Радев. Той отчете, че след 30 г. преход и дълбоки социално-икономически сътресения, днес се търсел отговор дали Конституцията гарантира независимостта на съдебната власт и дали е бариера срещу авторитарният произвол. Радев припомни със завидно самодоволоство, че промените били инициирани от него още през месец септември 2019 г. в Народното събарние. \"Диалогът и сътрудничеството е важен, всичко това е единствено и само в интерес на гражданите. Темата за промени е чувствителна сред гражданите. Тя трябва да бъде обсъждана тактично\", заяви от своя страна Ралица Негенцова. По думите й, адвокатурата има особено място в Конституцията, е основният гаранта за защитата и гарантирането на основните права и свободи на гражданите. Ралица Негенцова извади наколенките и в края на написаното си слово, похвали Румен Радев, че за 30 г. бил първият президент, който имал смелостта да инициира подобни промени в Конституцията. След двете встъпителни слова, представителите на медиите бяха подканени мълчаливо да напуснат срещата. Сподели:", "date": "2020.01.16", "title": "ИЗВЪНРЕДНО В ПИК TV! Румен Радев продължава с демарша в съдебната власт - привика Висшия адвокатски съвет (ОБНОВЕНА)"}
{"url": "https://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B0%D0%BD%D0%B0%D0%BB%D0%B8%D0%B7-%D1%80%D1%83%D0%BC%D0%B5%D0%BD-%D1%85%D1%80%D0%B8%D1%81%D1%82%D0%BE%D0%B2-%D0%BF%D1%80%D0%B5%D0%B4%D1%80%D0%B5%D1%87%D0%B5-%D0%BF%D1%8A%D0%BB%D0%B5%D0%BD-%D0%BC%D0%B0%D0%BD%D0%B4%D0%B0%D1%82-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B8-%D0%B4%D0%B0%D0%B4%D0%B5-%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5-news898472.html", "text": "Лидерът на СДС Румен Христов коментира трусовете в държавата във връзка с ареста на бившия екоминистър Нено Димов заради безводието в Перник, както и вотът на недоверие към кабинета. Той напомни, че не за първи път има водна криза в България и припомни 1993- 1994 година, когато язовир Искър е бил изпразнен. Според него има ненаучени уроци. По думите му ВиК-тата трябва да се дават на концесионери, както е направено в София, независимо дали „Софийска вода“ е най-добрата в тази област, или не е. „Факт е – държавата е лош стопанин“, заяви Христов пред България он еър и зададе въпроса: „Има ли едно държавно предприятие, което да се е справяло добре?“ Относно това каква е вината на Нено Димов, в тази връзка той обясни, че да си министър е много рисковано. Според него по някой път се струпват толкова много документи, че дори не могат да се изчетат и затова трябва да се разчита на администрацията. „Ние имаме администрация обаче като в Гърция, която е с 10 милионно население“, напомни Христов. „Със сигурност има много виновни, ще се стигне до истината, тя е важна за опозиция и за управляващи“, каза лидерът на СДС. „Много е трудна сега задачата на новия екоминистър Емил Димитров – Ревизоро. Аз го познавам отдавна, той ме е ревизирал дори“, разкри Румен Христов. „Мандатът на правителството ще се изкара. Остава още година и малко до провеждане на редовни парламентарни избори“, смята той. На въпрос има ли възможност за бъдещо партньорство с ГЕРБ, Христов отговори, че е възможна тази формула. „Показа се, че тя е успешна, но всичко зависи от договорки“, заключи политикът. Сподели:", "date": "2020.01.16", "title": "ПОЛИТИЧЕСКИ АНАЛИЗ: Румен Христов предрече пълен мандат на правителството и даде зелена светлина за коалиция ГЕРБ-СДС на следващите избори"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%BE%D0%B2%D0%B0%D1%82%D0%B0-%D0%B7%D0%B0%D0%B2%D0%B5%D1%80%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2---%D0%BF%D1%80%D0%B5%D0%BC%D0%B8%D0%B5%D1%80-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0---%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BA%D0%BE%D1%80%D0%BD%D0%B5%D0%BB%D0%B8%D1%8F---%D0%B0%D1%83%D1%82-news898295.html", "text": "Грозна политическа плетка лъсна покрай разкритията на ПИК, че ившия омбудсман и провалена кандидат-кметица в София Мая Манолова са влезли в тесни контакти на правна почва, в които бишата червена депутатка се явява по дела в полза на президентството. Този акт официализира отношенията на Радев и Манолова в бъдещ политически проект, който отдавна се замисля около президента и той никога не е отричал това. Очевидно подведената от задкулисните си съветници да напусне поста си и да се хвърли в политически баталии Манолова вече ловува привърженици на бъдещата си партия в редиците на БСП. Това научи ПИК от отлично информирани източници от \"Дондуков\" 2. Проблемът и на двамата обаче е, че измерени от различни социологически агенции. Радев върви бавно, но упорито надолу по скалата на подкрепата, а след местните избори демоскопите дори не ловят Манолова. Междувременно подмолните опити за създаването на основа за бъдещата политическа структура на президента от различни паравоенни формирования бяха разкрити още миналата година, а членуващите в тях рязко ги дискредитираха. Президентските изяви на Радев, които са твърде ограничени на международна територия, където е тяхното място, и се свеждат до участия в местни празненства у нас, снижиха авторитета му. Манолова пък удари на камък в предизборния сценарий да се превърне в част от бъдещата политическа структура на Слави Трифонов. Въпреки тесните им контакти преди местния вот, лошата й кампания, в която лъсна нейната крайна некомпетентност за поста, към който се стреми, и отчаяната й реакция след очакваната загуба на битката за кмет на София отблъснаха амбициозните зевзеци от шоуто на чалгаджията и те не искат да се натоварват с присъствието на провален политик. За сметка на това Радев и Манолова имат обща политическа територия за задкулисни кроежи да дефилират като алтернативни политици. Това са протестърските кръгове от психодясното. а впоследствие бе принуден безмълвно да парафира потвърденото му избиране, както повелява законът. Манолова пък падна до дъното на тази битка, обикаляйки дегизирана като клошар маломерните, но кресливи протести срещу Гешев. От друга страна, и двамата не крият заигравките си с протестърите. Всеизвестни са тесните контакти на президентската съпруга Десислава Радева с подсъдимия олигарх Иво Прокопиев, съпругата му Галя и една вече потънала в забрава представителка на \"Америка за България\" - Ивет Добромирова. Манолова не се посвени открито да поиска подкрепата на т. н. градска десница в лицето на Демократична България и публично да скандализира социалистите, като дори не им благодари, че БСП застана зад нейната уж независима кандидатура. При всички случаи тези двама доскоро уж необвързани помежду си играчи и протестърската шайка имат обща цел - Отблъснатите отвсякъде Радев и Манолова са заинтересовани от общ проект за атакуването на властта, както заяви в студиото на ПИК TV и социологът Стойчо Стойчев. Според него Радев е фокусиран в изпълнителната власт, която иска да оглави. А общият им политически проект ще изстреля Мая Манолова на президентския пост. За последното още по време на кампанията за местния вот разкриха пред ПИК социалисти. Манолова дори оглави червените номинации за президент преди издигането на петия в тях Румен Радев. заедно с бъдещата парламентарна група на БСП ще успеят да постигнат мнозинство в Народното събрание, за да излъчат правителство начело с Радев. Целият проблем е в това, че замисълът им удря пряко по лидерката на БСП Корнелия Нинова и резултатите на самата партия на избори. Самата Нинова никога не е криела амбициите си да стане министър-председател, но това може да се случи само ако спечели избори или ако Борисов подаде оставка на кабинета си и откаже да сформира второ правителство. Радев и Манолова обаче няма къде другаде да търсят привърженици на новия си политически проект, освен в редиците на БСП. По няколко причини. Първо, повечето от десните, които подкрепиха избирането на Радев от реваншизъм срещу отхвърления мандат с Реформаторския блок от Борисов, никога повече няма да повторят такъв ход, както се видя и на втория тур на кметските избори, когато не подкрепиха Манолова и съответно не я избраха. Далеч по-вероятно е да си издигнат своя кандидатура. За сметка на това изключително сериозни удари ще понесе БСП, най-малкото, защото огромна част от разочарованите от ръководството на Корнелия Нинова, особено ако бъде преизбрана на лидерския пост, на парламентарни избори просто ще дадат гласа си за най-близки до сърцата им претенденти. Всеизвестно е, че най-върлата вътрешнопартийна опозиция на Нинова стои плътно зад Мая Манолова и ако нямаше уставни пречки да се кандидатира за лидер на столетницата, биха подкрепили нея. При проект \"Радев - Манолова\", на който бившата омбудсманка е фронтмен, техните гласове директно отиват при нея за наказание на Нинова, която им е отнела БСП. Не е нужно да владееш висша математика, за да направиш тези изчисления, както са постъпили Радев и Манолова, твърдят запознати. А вече официализираните отношения на Радев и Манолова, които ПИК разкри, подготвят почвата за нейното дискредитиране и електоралното източване на БСП. Дали шоументът Слави Трифонов също ще провиди възможност за политическа реализация чрез тази структура и какво на свой ред може да й донесе, си остава уравнение с много неизвестни, което е по-скоро от областта на забавната математика, в която има вариант да докажеш, че 2 + 2 = 5. Сподели:", "date": "2020.01.16", "title": "САМО В ПИК! НОВАТА ЗАВЕРА: Румен Радев - премиер, Мая Манолова - президент. Корнелия - аут"}
{"url": "https://pik.bg/%D1%85%D0%B0%D0%BF%D0%B5%D1%89%D0%B0-%D0%BD%D0%B0%D0%BF%D0%B0%D1%81%D1%82-%D0%B0%D0%B3%D1%80%D0%B5%D1%81%D0%B8%D0%B2%D0%BD%D0%B8-%D0%BA%D1%83%D1%87%D0%B5%D1%82%D0%B0-%D0%BD%D0%B0%D0%BF%D0%B0%D0%B4%D0%B0%D1%82-%D1%85%D0%BE%D1%80%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news898494.html", "text": "Бездомни кучета тормозят великотърновци под \"Царевец”. Глутницата нападнала дори природозащитник, грижещ се за животните. \"В петък, след прибиране от разходка в квартал \"Асенова махала”, бях атакуван от 12 кучета, които се спуснаха срещу мен. Шест отпред и шест отзад. Едва успях да се защитя. Един господин се спусна с един огромен прът и успя да разгони кучетата. Това ми се случва за трети път за 2 години”, разказа пред Нова телевизия природозащитникът Калин Василев. Кварталът се намира под крепостта „Царевец” – живописно място, предпочитано от мнозина за разходки, но се оказва, че е и опасно. \"Преди две години аз и моето куче пострадахме. Тази глутница се нахвърли, нападна кучето ми, започнаха да го хапят. Аз започнах да пищя, да крещя. Имах късмет, че в съседство имаше човек, който ни видя. За съжаление пък, преди 7 години една жена хранеше животни. Моето дете, минавайки беше ухапано. Тогава от общината взеха мерки”, разказва друга потърпевша на бездомните животни в старата столица. Потърпевши споделят, че проблемът с глутницата в местност \"Дервеня” е изключително сериозен. Те призовават институциите да си свършат работата и да отговорят на десетките подадени сигнали. Сподели:", "date": "2020.01.16", "title": "ХАПЕЩА НАПАСТ: Агресивни кучета нападат хора във Велико Търново"}
{"url": "https://pik.bg/%D1%88%D0%B5%D1%84-%D0%BE%D1%82-%D0%B0%D0%BF%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B7%D0%B0%D0%B3%D1%83%D0%B1%D0%B8%D0%BC-268-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%B0%D0%BC-%D1%81%D1%82%D1%80%D1%83%D0%BC%D0%B0-news898637.html", "text": "Няма да загубим 268 млн. евро за АМ \"Струма\" с оттеглянето на апликационната форма. Това заяви пред Би Ти Ви председателят на УС на Агенция „Пътна инфраструктура“ Георги Терзийски. До края на 2020 г. ще бъдат направени всички необходими действия за осигуряване на европейско финансиране на АМ „Струма“. „Препоръките на ЕК са да изпълним мерките. За това ни е необходимо технологично време. Затова оттеглихме апликационната форма. Имаме намерението след изпълнението на мерките до края на 2020 г. да бъдат направени всички необходими действия и от другите държавни институции, за да можем да внесем апликационна форма, която да ни гарантира финансиране с европейски средства“, посочи той. Предлаганите промени не са в противоречие с идейния проект и ЕК няма съмнение в намеренията ни. \"Оттеглихме формата, а не се отказахме. Ще се съобразим с изискванията за екологосъобразност и местообитанията, което ще доведе до конкретни мерки, залегнали в новата екологична политика на ЕК. Ще има изместване на трасето заради трафика, който в момента генерира стотици тежки пътнотранспортни произшествия, казва Терзийски. Той подчерта, че тъй като парите няма да бъдат загубени като европейско финансиране, те може да бъдат пренасочвани за други трансевропейски коридори. Сподели:", "date": "2020.01.16", "title": "Шеф от АПИ: Няма да загубим 268 млн. евро за АМ \"Струма\""}
{"url": "https://pik.bg/%D1%80%D0%BE%D0%B2%D1%8A%D1%80-%D0%BF%D0%BE%D0%BC%D0%B5%D1%82%D0%B5-12-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D1%80%D1%83%D1%81%D0%B5-news898562.html", "text": "Момче на 12 години пострада при пътен инцидент в Русе, съобщават от ОД на МВР. Инцидентът е станал на 15 януари около 07:15 часа на ул. \"Доростол\". Лек автомобил \"Ровър\" с русенска регистрация, управляван от 68-годишен мъж, нарушава правилата за предимство, като не пропуска пресичащ на сигнализирана пешеходна пътека 12-годишен пешеходец. Момчето е било откарано от линейка в болница \"Канев\" и след преглед е освободено с травма на длан и става. Екип на Пътна полиция е документирал произшествието по административен ред, като причина се посочва - отнемане на предимство. Сподели:", "date": "2020.01.16", "title": "\"Ровър\" помете 12-годишно момче на пътека в Русе"}
{"url": "https://pik.bg/%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%81-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B0%D0%B4%D1%81%D0%BA%D0%B8%D1%8F-%D0%B2%D0%B7%D1%80%D0%B8%D0%B2-%D0%B2%D1%8A%D0%B2-%D0%B2%D0%B0%D1%80%D0%BD%D0%B0---%D0%B2%D0%B5%D1%81%D0%B5%D0%BB%D0%B8%D0%BD-%D0%BF%D1%80%D0%B5%D0%B1%D0%B8-news898581.html", "text": "Жалбата е подадена до Районна прокуратура Варна. Става въпрос за случай, който е известен на органите на реда от 14 декември миналата година. По данни на съпругата, щом се прибрала в апартамента й е нанесен побой, в следствие на което тя не подава жалба. \"Жалбата е подадена под давление на нейния син, като на 22 декември 2019 г. е подадена в прокуратурата. Оттам вече тя си вади и медицинско, което е малко по-късно от деня на извършване на побоя. Медицинското е извадено също на 22 декември, но то потвърждава нейната версия\", разказва още Ангелов пред \"Варна24\". По думите на съдебния медик, й е нанесена лека телесна повреда, касаеща се във временно разстройство на здравето, неопасно за живота. \"Жената впоследствие с решение на съда е настанена в защитено жилище и в същото решение на съда следва незабавно изпълнение на решението Веселин Димитров да напусне общото жилище, в което са живеели и всъщност си е нейно. Решението на съда е от 6 януари, като при нас идва на 7 януари\", обясни Ангелов. \"До 13 януари той не е напуснал. Наш служител се е свързал с Веселин Димитров още при издаването на решението. Същият заявява, че не е в града. Разбират се на 15 януари, т.е. вчера, да се яви в районното управление на МВР, като е казал, че от негова страна няма да има проблем относно напускането на жилището, но така и не се е случило\", завърши Андрей Ангелов. За съжителството на Веселин и неговата съпруга, така да я наречем, жената, с която е живеел на семейни начала около 20 години, до момента при нас има една единствена жалба, която е подадена на 22 декември миналата година. Това съобщи заместник-началникът на ОДМВР-Варна Андрей Ангелов. Сподели:", "date": "2020.01.16", "title": "ГОРЕЩИ РАЗКРИТИЯ: От полицията с нови подробности за адския взрив във Варна - Веселин пребил жена си преди да гръмне блока"}
{"url": "https://pik.bg/%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B8%D0%B7%D0%B3%D1%80%D0%B0%D0%B4%D0%B8-%D0%BD%D0%BE%D0%B2%D0%B0-%D0%B1%D0%B0%D0%B7%D0%B0-%D0%BD%D0%B0-%D0%B0%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0-%D0%B7%D0%B0-100-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news898499.html", "text": "Бразилия представи новата си база на ледения континент Антарктида. Проектът е на стойност 100 милиона долара и заменя унищожената от експлозия и пожар преди 7 години изследователска станция. Модерното съоръжение заема площ от 4500 кв. м и в него има 17 лаборатории, хеликоптерна площадка, както и жилищни площи, предава Нова телевизия. Предвидено е в базата едновременно да могат да работят 65 души. Изследователите ще правят проучвания, ще наблюдават топенето на ледниците и ще анализират климатичните промени. Сподели:", "date": "2020.01.16", "title": "Бразилия изгради нова база на Антарктида за 100 млн. долара"}
{"url": "https://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D1%81%D0%B8-%D0%BA%D0%B0%D1%82%D0%BE-%D0%BA%D0%BC%D0%B5%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%BE%D0%B1%D0%B5%D1%89%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B8-news898477.html", "text": "По думите ѝ предстои инвестиция в градския транспорт, екологията, озеленяването и миенето на улиците, за да се справят с мръсния въздух в столицата. \"Също така ще подменяме уредите за отопление и ще поставяме филтри на комините. Наблягам на ефективността на мерките, безплатният транспорт е една от тях. Също така Столична община ще ограничава автомобилите, които замърсяват повече. Така ще можем да прилагаме и двете мерки - ограничаване на автомобилите и безплатен градски транспорт\", каза още тя. \"За улиците в кварталите сме заложили с 12 млн. повече,  10 млн. ще отидат при районните кметове. Искам ясно да кажа, че предложенията за това коя улица да се ремонтира идват от тях. Приходите на града са от данъците на хората. Когато имаше предложение за повишаване на данъците, много хора се дръпнаха, защото никой политик не иска да ги повишава. Това са възможностите на града\", обясни кметът на София. \"Най-важното е да постигнем резултат, нека да работим заедно. 110 млн. лева залагаме за строителство и ремонти на детски градини. Подготвили сме проекти за 40 млн. лева за националната програма за строителство на детски градини и училища. Много работа ни предстои. Бюджетът е много ясно фокусиран. Транспортът ще бъде обновен и с пускането на част от третия лъч на метрото\", каза тя. Столична община е един от първите възложители, които се включиха в електронните обществени поръчки, а те могат да бъдат контролирани от всички, каза още градоначалникът. По думите ѝ всички са взискателни и искат да става по-добре. \"Важно е да подчертая, че има 28 млн. лева за озеленяване, които ще подобряват качеството на въздуха. Ще кандидатстваме за средства за обновяване на Борисовата градина в историческия ѝ вид\", подчерта тя. Що се отнася до сметоизвозването, то Фандъкова уточни, че договорите изтичат юни месец и дотогава трябва да има избрани фирми и да са минали обжалванията и всички обсъждания. \"Проектът за бюджета беше представен публично два пъти. Надявам се в началото на февруари да бъде гласуван и да имаме подкрепа от всички общински съветници\", каза Йорданка Фандъкова. През следващите години приоритетите ни са два - подобряване чистотата на въздуха и инвестиция в кварталите. Това заяви пред БНТ кметът на София Йорданка Фандъкова. Сподели:", "date": "2020.01.16", "title": "Фандъкова със силни думи за приоритетите си като кмет на София! Обеща безплатен транспорт и ремонт на улиците, тръгва на свирепа битка с мръсния въздух"}
{"url": "https://pik.bg/%D1%82%D0%B5-%D1%81%D0%B0-%D1%82%D1%83%D0%BA-%D0%BD%D0%BB%D0%BE-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0%D0%B4-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%BE%D1%80%D0%BE%D0%BA%D0%B0-%D0%BC%D0%BE%D1%85%D0%B0%D0%BC%D0%B5%D0%B4-%D0%B2-%D0%BC%D0%B5%D0%BA%D0%B0-%D0%B2%D1%8F%D1%80%D0%B2%D0%B0%D1%89%D0%B8-%D1%81%D0%B0-%D1%83%D0%B1%D0%B5%D0%B4%D0%B5%D0%BD%D0%B8-%D1%87%D0%B5-%D1%82%D0%BE%D0%B2%D0%B0-%D0%B5-news897959.html", "text": "НЛО със странна форма се появи над Масджид ал-Набави (джамията на пророка) в Мека. Неидентифицираният летящ обект наподобява повече човешка фигура, отколкото апарат на извънземни, съобщава esoreiter.ru. Някои от вярващите виждат в необичайното явление предзнаменование, тъй като се появява над джамията на пророка, който се е възкачил на небето, пише руското издание. Известният уфолог Скот Уоринг пък смята, че и самият Мохамед е извънземен и затова в интереса на пришълците от Космоса към Джамията на пророка нямало нищо необичайно. Сподели:", "date": "2020.01.16", "title": "ТЕ СА ТУК! НЛО се появи над джамията на пророка Мохамед в Мека! Вярващи са убедени, че това е предзнаменование (ВИДЕО)"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B4-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D0%BD%D0%B5%D1%82%D0%BE%D1%82%D0%BE-%D0%B1%D1%8A%D0%BB%D0%B3%D0%B0%D1%80%D1%87%D0%B5-news898587.html", "text": "Протест се провежда пред германското посолство в София заради отнетото българче от семейството му в Хамбург. 7-месечната Катерина беше изведена от семейната среда преди 1 седмица от немските социални служби. Десетки се събраха днес пред легацията, за да изразят недоволството си от действията на немските власти. Миналата седмица Катерина бе отнета от своите родители заради съмнения за родителска небрежност. След катастрофа се налага операция на бебето заради кръвоизлив в главата. Но лекарите установяват и по-стар хематом и сезират социалните служби заради съмнения за родителска небрежност. Сега Катерина е при приемно семейство вече седмица. От немското посолство заявяват пред бТВ, че подкрепят правото на мирен протест на гражданите и се надяват на справедлива развръзка и за двете страни по случая. Снимка: бТВ Сподели:", "date": "2020.01.16", "title": "Протест пред германското посолство в София заради отнетото българче"}
{"url": "https://pik.bg/%D0%BE%D1%89%D0%B5-%D0%B5%D0%B4%D0%BD%D0%B0-%D0%B1%D1%83%D1%80%D0%BD%D0%B0-%D0%BD%D0%BE%D1%89-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BB%D0%B8%D0%B2%D0%B0%D0%BD%D1%81%D0%BA%D0%B0%D1%82%D0%B0-%D1%81%D1%82%D0%BE%D0%BB%D0%B8%D1%86%D0%B0-news898457.html", "text": "Поредна бурна нощ на протести в ливанската столица. Според местния червен кръст са ранени най-малко 45 души. Протестиращи в Бейрут влязоха в сблъсъци с полицията. Органите на реда употребиха палки и сълзотоврен газ, за да разпръснат събралото се множество. Причина за поредното активизиране на антиправителствените протести станаха обявени от банковия сектор промени. Заради тежката икономическата криза са ограничени възможностите за теглене на средства, наложена е частична забрана на преводите в чужбина. Курсът на ливанската лира спрямо долара продължава да пада, описва ситуацията БНТ. Антиправителствените протести в Ливан започнаха през октомври миналата година. Хората искат икономически и социални реформи, но все още не може да се сформира нов кабинет след оставката на премера Саад Харири. Сподели:", "date": "2020.01.16", "title": "Още една бурна нощ на протести в ливанската столица"}
{"url": "https://pik.bg/%D1%81%D0%BB%D0%B5%D0%B4-%D0%B0%D0%B4%D1%81%D0%BA%D0%B8%D1%8F-%D0%B3%D1%80%D1%8A%D0%BC-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D1%85%D0%B0-%D1%82%D0%B5%D0%BB%D0%B0%D1%82%D0%B0-%D0%BE%D1%82-%D0%B2%D0%B7%D1%80%D0%B8%D0%B2%D0%B5%D0%BD%D0%B8%D1%8F-%D0%B1%D0%BB%D0%BE%D0%BA-%D0%B5%D0%B4%D0%BD%D0%BE%D1%82%D0%BE-%D0%B5-%D0%BD%D0%B0-%D0%B1%D0%BE%D0%BC%D0%B1%D0%B0%D0%B4%D0%B6%D0%B8%D1%8F%D1%82%D0%B0-news898507.html", "text": "Окръжният прокурор Красимир Конов обяви резултатите от ДНК експертизата, която категорично потвърждава самоличността на загиналите при адския взрив в квартал \"Владислав Варненчик\". Двете тела са открити в два съседни апартамента. Още се изясняват причините за взрива. Разследващите смятат, че 66-годишният Веселин Панов Димитров сам е взривил апартамента. Той е бивш полицай, уволнен дисциплинарно преди 25 години за корупция. Двата апартамента са напълно унищожени, срутени са преградните стени. 14 души са в болница, няколко семейства са настанени в общински жилища. Идентифицирани са телата на загиналите при пожара в жилищна сграда във Варна. Едното тяло е на 53-годишна жена, а другото на издирвания собственик на взривеното жилище - 66-годишният Веселин Панов Димитров  , предаде БГНЕС. Сподели:", "date": "2020.01.16", "title": "СЛЕД АДСКИЯ ГРЪМ ВЪВ ВАРНА: Идентифицираха телата от взривения блок, едното е на бомбаджията Веселин"}
{"url": "https://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%82%D0%B5-%D0%B3%D1%80%D1%83%D0%BF%D0%B8-%D1%81%D0%B5-%D1%81%D0%BF%D0%B0%D0%B7%D0%B0%D1%80%D0%B8%D1%85%D0%B0-%D0%B7%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%BA%D0%BE%D0%B4%D0%B5%D0%BA%D1%81-news898580.html", "text": "На председателски съвет постигнахме съгласие за работна група от всички политически сили за изготвяне на промени в Изборния кодекс. Това каза председателят на ПГ на ГЕРБ д-р Даниела Дариткова в Народното събрание, цитира я \"Фокус\". \"В първия ден на новата пленарна сесия заявихме, че ще търсим съгласие по две основни теми, които касаят демократичния процес в България. Едната от тях е изборното законодателство. На председателски съвет постигнахме такова съгласие да се направи работна група с представители на всички политически сили, които са избрани в това Народно събрание. Тази работна група ще се постарае в рамките на три месеца да анализира резултатите от изминалите избори. Да намери точки, по които можем да намерим максимален политически консенсус и да излъчим в края на работата на тази работна група законопроект за изменение на Изборния кодекс, който да отговаря на очакванията на българските граждани. На очакванията им изборният процес да бъде максимално прозрачен и да гарантираме сигурност, че всеки даден глас за избор на парламент или всеки друг избор, ще бъде коректно отчетен, ще се даде достатъчна легитимност на избора и по този начин разчитаме да повишим доверието в изборите, доверието в политическата система. Резултат, който очакваме, е накрая да се получи избор, който да бъде максимално легитимен\", заяви още д-р Дариткова. \"Всички резултати ще бъдат оповестени. Благодаря на колегите за тяхното отговорно политическо поведение\", посочи още председателят на ПГ на ГЕРБ. Сподели:", "date": "2020.01.16", "title": "Парламентарните групи се спазариха за промени в Изборния кодекс"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%BE%D1%85%D1%80%D0%B0%D0%BD%D0%B0-%D0%BF%D1%80%D0%B8-%D1%84%D1%80%D0%B8%D0%B7%D1%8C%D0%BE%D1%80%D0%B0-%D0%BD%D0%B0%D0%B2%D1%80%D1%8A%D1%85-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news898493.html", "text": "Лидерката на БСП Корнелия Нинова празнува с прическа рождения си ден днес, видяха папараците на ПИК.Червената шефка навършва 51 години и от ранни зори се е заела да подобри външния си вид и да младее, докато приема поздравленията за празника си. Това ще се случи в парламента, където тя се появи навреме в 9 часа за старта на пленарния ден. Преди работа обаче Нинова не пропусна да се разкраси и още след 7 сутринта шофьорът й я взе от дома й и се отправиха към престижен фризьорски салон в центъра на София. Любопитното е, че лидерката на БСП през цялото време бе придружавана от бодигард, който дори влезе с нея при коафьора й, пазейки я неясно от какво. Нинова прекара повече от час в салона и преди да излезе оттам, охранителят й щателно огледа улицата отпред и околните пресечки, сякаш търсеше невидима опасност. Едва тогава се върна да вземе шефката си и ходейки плътно до нея, я ескортира до колата и откара на работа в парламента. Там пък сътрудниците й я чакаха строени отвън и веднага й докладваха - вероятно докъде са стигнали с приготовленията за празника, тъй като ще има почерпка и в стаята на БСП в Народното събрание. Припомняме, че лидерката на БСП още преди година изненадващо реши, че се чувства застрашена и започна да се движи навсякъде с шофьор и охрана. Сподели:", "date": "2020.01.16", "title": "САМО В ПИК: Корнелия Нинова с охрана при фризьора навръх рождения си ден (ПАПАРАШКИ СНИМКИ)"}
{"url": "https://pik.bg/%D0%BC%D0%B1%D0%B0%D0%BB-%E2%80%9E%D0%B1%D1%83%D1%80%D0%B3%D0%B0%D1%81%D0%BC%D0%B5%D0%B4%E2%80%9C-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-%D0%B0%D0%BD%D0%B3%D0%B8%D0%BE%D0%B3%D1%80%D0%B0%D1%84%D1%81%D0%BA%D0%B0-%D1%81%D0%B8%D1%81%D1%82%D0%B5%D0%BC%D0%B0-news898515.html", "text": "Отделението по кардиология на бургаската многопрофилна болница „Бургасмед“ се сдоби с последно поколение ангиограф. Системата „Artis one“ на един от световните лидери в производството на медицинска апаратура Siemens Healthineers е произведен 2019г. и предоставя най-съвременната възможност за пълно, цялостно, пълноценно и по-безопасно изследване на пациентите. „Чрез новия ангиограф имаме възможност за осъществяване на коронарография, ангиографски изследвания на всички артерии, венозно изследване с цел различни диагностични уточнявания и терапевтични процедури. Можем да обхванем цялата гама сърдечно – съдови заболявания. Системата дава възможност и за диагностика и интервенционално лечение на пациенти с инсулт, което е съвременна тенденция в пълноценното лечение на тази честа и инвалидизираща болест.“, коментира д-р Петър Муховски, началник отделение по кардиология в МБАЛ „Бургасмед“. Ангиографията е метод за рентгеново изследване на съдовете, което позволява да се определи мястото на стеснението или запушването, както и мястото и степента на патологичното разширение при аневризъм, наличие на вътрешен кръвоизлив, степен на разпространение на метастази и други болести, които няма как да се диагностицират по друг начин. Новата ангиографска система в МБАЛ „Бургасмед“ предлага средства за изобразяване от следващо поколение, а именно – само с натискането на един бутон „Artis one“ автоматично се адаптира безпроблемно към потребностите, специфични за конкретната процедура. Интелигентната експлоатация е усъвършенствана чрез подлежащ на конфигуриране дисплей на нивото на очите, който позволява взаимодействие със системата по изцяло нов, интуитивен начин. Процедурите, които могат да се извършват с „Artis one“ включват сърдечна ангиография, невро-ангиография, обща ангиография, ротационна ангиография, многоцелева ангиография и рентгенови/ флуорскопски процедури за цялото тяло, както и поддръжка на процедури до масата, например за крайниците на пациента или хибридни процедури. Ангиографската система разполага с интегрирано 3D изобразяване, което предоставя едновременна обработка на текущо преглеждания пациент и един допълнителен пациент. Системата разполага и с функцията „Dyna3D“- основната техника на Siemens за реконструиране на 3D набори от данни, получени чрез ход на 3D графия, чрез която се визуализират висококонтрастни детайли, като кости, клипсове, съдове и др. “Кардиологичното отделение с налична Инвазивна катетеризационна лаборатория на „Бургасмед“ разполага с възможности за цялостна диагностика на сърдечносъдовите заболявания- ЕХО КГ апарати с възможности за изследване на пациента по съвременни кардиологични стандарти, рутинни ЕКГ апарати, вече и съвременна ангиографска система от ново поколение, която работи на територията на болницата от декември 2019г. с обширен пакет с допълнителни възможности и програми за цялостно и по-безопасно изследване на пациентите. В отделението могат да бъдат решени пълната гама на диагностичните проблеми при пациенти със сърдечно-съдови заболявания, както и да бъде проведено адекватно лечение според съвременните световни стандарти за Кардиология на болестите на тези пациенти“, уточнява д-р Муховски. Сподели:", "date": "2020.01.16", "title": "МБАЛ „Бургасмед“ с последно поколение ангиографска система"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B8%D0%B2%D1%88%D0%B0%D1%82%D0%B0-%D0%B6%D0%B5%D0%BD%D0%B0-%D0%BD%D0%B0-%D0%B1%D0%BE%D0%B9%D0%BA%D0%BE-%D1%81-%D1%88%D0%B5%D0%BC%D0%B5%D1%82%D0%B5%D0%BD-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news898239.html", "text": "Празниците за бившата съпруга на Бойко Борисова нямат край, защото веднага след Коледа и Нова година тя посрещна и рождения си ден. Хубавия повод д-р Стела Костова за пореден път отбеляза в Америка, където живее от дълги години. На личния си празник уважаваната лекарка и майка на единствената дъщеря на министър-председателя не посрещна гостите си у дома, а в райските градини на популярен ресторант. Заведението се намира в курортното градче Корона дел Мар, което е разположено на бреговете на Тихия океан. Всъщност то се намирало на няколко минути път с кола от къщата на Стела, която още преди време се установи трайно в щата Калифорния. Макар да е родена през зимата, там климатът е чудесен и времето позволило шеметната празнична вечеря да се проведе в градината. Малцина знаят, че хобито на докторката всъщност е градинарството, а нейната голяма слабост са цветята. Именно затова решила навръх рождения си ден да се потопи в красива обстановка, която да радва както нея, така и шепата гости, които присъствали на тържествената вечеря. Десетки честитки бившата съпруга на Борисов получила и от България. Приятели, съученици и роднини не пропуснали да я поздравят и да й пожелаят да бъде все така красива. От сестра й Петя, която също е лекар, но практикува у нас, при Стела пристигнала и специална изненада. Всяка година тя и семейството й имали традиция да сюрпризират рожденичката с кошница с цветя и мила картичка с послание. Натоварената програма на лекарката не й позволява да се връща толкова често в България, но пък благодарение на новите интернет технологии често се виждала с щерка си и внучетата по телефона. Сподели:", "date": "2020.01.16", "title": "САМО В ПИК И \"РЕТРО\": Бившата жена на Бойко с шеметен рожден ден (УНИКАЛНИ СНИМКИ)"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-%D0%B8-%D0%BC%D1%8A%D1%80%D0%B8-%D1%81%D1%82%D0%BE%D0%B8%D0%BB%D0%BE%D0%B2-news898454.html", "text": "Левски е спечелил на първа инстанция делото срещу бившия си треньор Станимир Стоилов. Искът беше заведен през пролетта на 2017 година, защото “сините” трябваше да решат казуса със 70 хил. лева, за които Мъри претендира. За да вземе лиценз, клубът даде наставника на съд и въпросът остана “висящ”. Не е ясно дали Стоилов смята да обжалва на следваща инстанция, предава \"Тема спорт\". Финансовите претенции на треньора са отпреди 10-ина години, още от времето, когато клубът бе на Тодор Батков. Всички собственици след него отлагаха плащането, но не го отричаха. Парите са за клауза в договора за получаване на процент от трансферите на продадени футболисти от школата, които са били наложени от Стоилов в първия състав на “сините”. Мъри заяви нееднократно, че когато му се издължат, ще дари парите за школата на “Герена”, както и за ветераните на Левски. Сподели:", "date": "2020.01.16", "title": "Гореща новина за Левски и Мъри Стоилов"}
{"url": "https://pik.bg/google-%D0%BF%D1%80%D0%B5%D0%BC%D0%B0%D1%85%D0%B2%D0%B0-%E2%80%9E%D0%B1%D0%B8%D1%81%D0%BA%D0%B2%D0%B8%D1%82%D0%BA%D0%B8%D1%82%D0%B5%E2%80%9D-%D0%B4%D0%BE-2-%D0%B3%D0%BE%D0%B4%D0%B8%D0%BD%D0%B8-news898410.html", "text": "Google оповести, че си дава двугодишен срок, за да отстрани от уебсайтове \"бисквитките\", предаде БТА, цитирана от Нова телевизия. Компанията оповести, че програмата й Privacy Sandbox, лансирана през август 2019 година, ще продължи да дава възможност на доставчиците да разпространяват послания, като се избягва възможността хора да бъдат следени от \"бисквитки\", докато използват браузъра Google Chrome. \"Целта е \"трети\" сайтове, които не са свързани с търсачката, а с посетения сайт, да станат \"отживелица\" до две години\", поясни Джъстин Шу от Chrome Engineering. \"Бисквитките\", инсталирани автоматично при посещение на уебсайт, служат за идентифициране на потребител в интернет и складиране на информация за предпочитанията му, но също за създаване на негов профил и установяване дали е кликнал върху реклама или я е гледал. Използването им е критикувано от защитници на неприкосновеността на личния живот, но е подкрепяно от разработчици на безплатни онлайн услуги, които разчитат на приходи от реклами. Сподели:", "date": "2020.01.16", "title": "Google премахва „бисквитките” до 2 години"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B8%D0%B1%D0%B5%D1%80%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B2-%D0%B3%D0%B4%D0%B1%D0%BE%D0%BF-%D1%8F%D0%B2%D0%BE%D1%80-%D0%BA%D0%BE%D0%BB%D0%B5%D0%B2-%D1%81-%D0%B2%D0%B0%D0%B6%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D0%BD%D0%B5-%D1%81%D1%82%D0%B0%D0%BD%D0%B5%D0%BC-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%BA%D0%B8%D0%B1-news898456.html", "text": "Колев уточни, че при последната атака е използван сървър на хостинг компания в Германия. Той коментира и друг тип атака, при която хакери рекетират, че имат компроматни записи от видеокамерите на личните ни компютри. Явор Колев призова хората да променят паролите си по-често, като се използват сложни комбинации, както и да се използва легален софтуер. Щетите от киберпрестъпления през миналата година се оценяват на 1 трилион долара, каза още Явор Колев. От 2016 г. отразяваме спам атаки, които използват авторитетата на сериозни институции, адвокати, като се приканват гражданите да отворят прикачен файл, който е заразен. Това коментира по БНТ Явор Колев, директор на отдел \"Киберпрестъпност\" на ГДБОП, след като вчера се появи информация за нова спам атака, която цели да зарази компютрите на потребители с вируса \"Троянски кон\". \" Сподели:", "date": "2020.01.16", "title": "Шефът на киберсигурността в ГДБОП Явор Колев с важни съвети как да не станем жертва на кибератаки"}
{"url": "https://pik.bg/%D0%B0%D0%B2%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D1%88%D1%83%D0%BC%D0%B5%D0%BD-%D0%B1%D0%B5%D0%B7-%D0%B2%D0%BE%D0%B4%D0%B0-news898443.html", "text": "Авария спря водоподаването в Шумен, съобщават от местното ВиК дружество, цитирани от Нова телевизия. Работата по аварията съвпада с началото на мащабен ремонт по мрежата, който първоначално беше планиран да започне в полунощ на 17 януари и да продължи 2 дни. По тръбата, която свързва язовир \"Тича\" с Шумен, Търговище и Велики Преслав, специалистите са набелязали общо над 20 проблемни участъци със засечени пробиви и загуба на питейна вода. Шуменската водоснабдителна система е сред най-проблемните у нас. Загубата на вода по мрежата е над 80%, посочват последните разчети на Комисията по енергийно и водно регулиране (КЕВР). В същото време цената за битовите абонати в града е в челото на класацията в страната - 3,54 лв. за куб.м. Според данните на Министерството на околната среда и водите язовир „Тича” е пълен на 55% със 173 милиона кубични метра вода. Сподели:", "date": "2020.01.16", "title": "Авария остави Шумен без вода"}
{"url": "https://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%87%D0%B5%D1%81%D1%82%D0%B2%D0%B0%D1%82-142-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B3%D1%80%D0%B0%D0%B4%D0%B0-news898388.html", "text": "142 години от Освобождението на Пловдив от османско иго се навършват днес, съобщава „Трафикнюз”. По този повод в 09:00 часа ще се проведе  поклонение пред паметника на капитан Бураго в Дондуковата градина (зад централния Дом на младоженците). Във военната церемония, включваща полагане на венци и цветя, ще участват Военен духов оркестър, представителен взвод, венценосци, представители на комитет „Родолюбие“. Слово по повод годишнината ще произнесе доц. д-р Петър Ненков, военен историк, преподавател във Висшето училище по сигурност и икономика в Пловдив, водещ ще е актьорът Петър Тосков. На поклонението ще присъстват кметът на Община Пловдив, народните представители от Пловдив в 44-то НС, областният управител, председателят на Общинския съвет, генерал-майор Явор Матеев - командир на \"Съвместното командване на специалните операции“, почетни консули, общински съветници, зам.-кметове, районни кметове, представители от общината, общественият посредник към Община Пловдив, представители на армията, църквата, политически и обществени организации, граждани, медии. Сподели:", "date": "2020.01.16", "title": "В Пловдив честват 142 години от освобождението на града"}
{"url": "https://pik.bg/%D1%84%D0%BE%D0%BD%D0%B4-%D0%B7%D0%B5%D0%BC%D0%B5%D0%B4%D0%B5%D0%BB%D0%B8%D0%B5%E2%80%9C-%D0%BE%D1%82%D0%BF%D1%83%D1%81%D0%BA%D0%B0-%D0%B4%D0%BE-15-900-%D0%BB%D0%B2-%D0%BD%D0%B0-%D0%BE%D0%BF%D0%BE%D0%B6%D0%B0%D1%80%D0%B5%D0%BD%D0%B0-%D1%84%D0%B5%D1%80%D0%BC%D0%B0-%D0%B7%D0%B0-%D0%BE%D0%B2%D1%86%D0%B5-news898503.html", "text": "Управителният съвет на държавен фонд \"Земеделие“ предоставя индивидуална помощ de minimis на семейство Димитрови от брациговското село Исперихово в размер на 15 900 лв., чиято ферма за овце остана без фураж заради пожар. Инцидентът стана дни преди Коледа и 400-те овце останаха без храна в студените зимни дни. В социалните мрежи съпричастни хора от цялата страна се трогнаха за животните и малко храна се осигури, а изпълнителният директор на ДФ \"Земеделие“ Васил Грудев лично се ангажира с проблема и обеща държавата в лицето на фонда да помогне за спасяване на бедстващите животни. Семейство Димитрови ще получат индивидуална помощ de minimis в размер до 15 900 лв. Подкрепата ще компенсира фермерите за щетите, които огнената стихия нанесе на стопанството, унищожавайки близо 20 тона зърно и 10 хил. бали фураж. С държавната помощ ще бъде закупено зърно и балиран фураж, с които ще се осигури изхранването на стадото овце през зимния период, пише \"Монитор\". Сподели:", "date": "2020.01.16", "title": "Фонд \"Земеделие“ отпуска до 15 900 лв. на опожарена ферма за овце"}
{"url": "https://pik.bg/%D0%BF%D0%BE%D0%B2%D0%B4%D0%B8%D0%B3%D0%B0%D1%82-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BF%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B0%D1%82%D0%B0-%D1%81%D1%85%D0%B5%D0%BC%D0%B0-%D0%B7%D0%B0-%D0%B8%D0%BC%D0%BE%D1%82%D0%BD%D0%B8-%D0%B8%D0%B7%D0%BC%D0%B0%D0%BC%D0%B8-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news898445.html", "text": "Очаква се днес спецпрокуратурата да повдигне обвинения на участниците в разкритата схема за имотни измами в столицата, съобщава БНТ. Осем души са задържани по нея, сред тях полицаи, служители на ЕСГРАОН, частен съдебен изпълнител и адвокат. Те успели да присвоят 15 апетитни имота в центъра на София и да откраднат спестявания за няколко милиона лева от възрастни хора без наследници. Измамниците набелязвали жертвите си предварително, следели начина им на живот и след смъртта им, сключвали фиктивни граждански бракове с тях за да ги онаследят. След финализиране на измамата, имотите били препродавани. Сподели:", "date": "2020.01.16", "title": "Повдигат обвинения по разкритата схема за имотни измами в столицата"}
{"url": "https://pik.bg/%D0%BE%D0%BA%D0%BE%D0%BB%D0%BE-5000-%D0%B4%D1%83%D1%88%D0%B8-%D1%81%D0%B0-%D0%B1%D0%B5%D0%B7-%D0%B4%D0%BE%D0%BC-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F%D1%82%D0%B0-%D0%B2-%D0%BF%D1%83%D0%B5%D1%80%D1%82%D0%BE-%D1%80%D0%B8%D0%BA%D0%BE-news898413.html", "text": "Около 5 000 души в момента са без дом след земетресенията в Пуерто Рико, съобщават световните агенции, цитирани от „Нюз.бг” и „Петел”. Те живеят в приюти седмици след мощния трус от 6, 4 по Рихтер. Бедствието причини смъртта на най-малко един човек, а други двама бяха ранени. През последните седмици островът бе разтърсен от серия земетресения със сила над 5 и 6 по Рихтер. Щетите са за поне 110 млн. долара. Трусовете причиниха и проблеми с електроенергията. Губернаторът на Ню Йорк Андрю Куомо, който пътува за Пуерто Рико тази седмица, критикува липсата на помощ на администрацията на Тръмп за острова след земетресението и разреши разполагането на 115 членове на Националната гвардия в Пуерто Рико. Сподели:", "date": "2020.01.16", "title": "Около 5000 души са без дом след земетресенията в Пуерто Рико"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B4-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D0%BD%D0%B5%D1%82%D0%BE%D1%82%D0%BE-%D0%B1%D1%8A%D0%BB%D0%B3%D0%B0%D1%80%D1%87%D0%B5-news898446.html", "text": "Протест пред посолството на Германия у нас ще се проведе днес заради информацията за отнено дете от българско семейство, съобщава Нова телевизия. На 9 януари родителите изпратиха сигнал до медиите. По думите им след катастрофа, лекари в Хамбург се усъмнили, че 7-месечната Катерина е била тормозена в семейството си. Родителите отричат, но въпреки това детето е било отнето и е настанено в приемно семейство. Българското външно министерство прави проверка по случая и е в постоянен контакт с родителите на Катерина. Сподели:", "date": "2020.01.16", "title": "Протест пред посолството на Германия заради отнетото българче"}
{"url": "https://pik.bg/%D0%B2%D0%B0%D0%BB%D0%B8%D1%83%D0%BC%D0%BD%D0%B8%D1%8F%D1%82-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87-%D1%81-%D0%B1%D0%BE%D0%B3%D0%B0%D1%82%D0%BE-%D0%BA%D1%80%D0%B8%D0%BC%D0%B8-%D0%B4%D0%BE%D1%81%D0%B8%D0%B5---%D0%BF%D0%BE%D1%81%D1%8F%D0%B3%D0%B0%D0%BB-%D0%BD%D0%B0-%D0%B6%D0%B5%D0%BD%D0%B8-%D0%B8-%D0%B2-%D0%BD%D0%B8%D0%B4%D0%B5%D1%80%D0%BB%D0%B0%D0%BD%D0%B4%D0%B8%D1%8F-%D0%BC%D0%B0%D0%BB%D1%82%D0%B0-%D0%B8-%D0%B8%D1%81%D0%BF%D0%B0%D0%BD-news898487.html", "text": "Предстои днес властите да обявят официално за какво е разследван \"Валиумният изнасилвач\" у нас. Вчера той беше върнат в жилището, което обитава в столицата, припомня Би Ти Ви Полицията води разследване, вчера са разпитани съседи. Междувременно в медиите се появи информация, че през октомври чуждестранният гражданин е изнасилил в дома си жена от Унгария, която му дошла на гости. Двамата пили алкохол, след което тя изпаднала в безсъзнание. На следващия ден се събудила с наранявания по тялото и с ясното усещане, че върху нея са извършвани насилствени действия. Подобен е случаят и с българка, която пострадала от ръцете на изнасилвача по Коледа, отново в София. Предишни провинения Оказва се, че чуждият гражданин има \"богато\" минало, свързано с изнасилвания на жени. Около 10 случая са известни, но в едва 3 от тях се е стигнало до обвинения. През 2006 г. мъжът бяга в Бразилия, след като властите в родната му Нидерландия пускат негова снимка с предупреждение. Арестуван е в град Куртиба и екстрадиран в Нидерландия. Вкарват го в затвора, но присъдата му е намалена. След като го освобождават, се води реабилитиран и в документите му не се посочва, че е бил осъждан. \"Валиумният изнасилвач\" дори успява да изтрие информацията за себе си в интернет. Така той се запознава с жени и ги примамва без те да усетят, че са в опасност. През 2014 г. е обвинен в изнасилване в Малта. След като отрича, обвиненията към него са свалени. Според властите в Испания през ноември 2016 г. е имало повдигнато обвинение срещу същия човек в Барселона. Запознава се с момиче, което тръгва с него доброволно. Краят на историята е сходен с предишните случаи. Сподели:", "date": "2020.01.16", "title": "\"Валиумният изнасилвач\" с богато крими досие - посягал на жени и в Нидерландия, Малта и Испания"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D1%81%D0%B0-%D0%BF%D0%BE%D0%B4%D0%BD%D0%BE%D0%B2%D0%B8%D0%BB%D0%B8-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D1%81-%D0%B8%D1%80%D0%B0%D0%BA-news898416.html", "text": "Въоръжените сили на САЩ са възобновили съвместните операции с Ирак, в това число и операцията срещу терористичната организация „Ислямска държава”, съобщава The New York Times, като се позовава на свои информирани източници. Военните на САЩ се стремяха към възможно най-бързо подновяване на съвместните действия, за да не бъде позволено на „Ислямска държава” да получи преимущество и да не бъде допуснат опит на терористите да обявят прекратяването на операцията като своя голяма победа. Съвместните операции на САЩ и Ирак бяха прекратени след протести пред американското посолство в Багдад на 31 декември. На 3 януари САЩ нанесоха два ракетни удара по територии край летището в Багдад. В резултата на тях бе убит иранският генерал Сюлеймани. След това парламентът на Ирак одобри резолюция с молба за извеждане на американските войски. В момента в Ирак има около 5 000 американски военни. Сподели:", "date": "2020.01.16", "title": "Американските военни са подновили съвместните операции с Ирак"}
{"url": "https://pik.bg/%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8%D1%82%D0%B5-%D0%B8%D0%B7%D0%BF%D1%80%D0%B0%D1%89%D0%B0-%D0%BE%D1%81%D0%BD%D0%BE%D0%B2%D0%B0%D0%BD%D0%B8%D1%8F%D1%82%D0%B0-%D0%B7%D0%B0-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0-%D1%81%D0%B5%D0%BD%D0%B0%D1%82%D0%B0-news898373.html", "text": "Камарата на представителите на САЩ прие резолюция за изпращане на двете основания за импийчмънт на президента Доналд Тръмп в Сената. Там трябва да започне съдебният процес за евентуалното му сваляне от длъжност, предаде „Франс Прес”, цитирана от БТА и Нова телевизия. Контролираната от демократите долна камара на Конгреса прие документа с 228 на 193 гласа. С тази резолюция се назначават седемте прокурори, чиито имена обяви по-рано председателят на Камарата Нанси Пелоси. Освен това се осигурява финансиране на процеса и се предават основанията за импийчмънт на горната камара. \"Днес сме тук, за да прекрачим един много важен праг в американската история\", заяви Пелоси преди гласуването. Днешният вот в долната камара на Конгреса идва четири седмици след като Камарата на представителите гласува за импийчмънт на президента за злоупотреба със служебно положение и възпрепятстване работата на Конгреса заради отношенията му с Украйна. Не се очаква съдебният процес на президента Тръмп да трае повече от две седмици, заяви пожелал анонимност високопоставен представител на администрацията на САЩ, цитиран от „Франс Прес”. \"Мисля, че е много слабо вероятно да продължи повече от две седмици\", каза източникът. Според него Белият дом смята, че Тръмп би трябвало бързо да бъде оневинен от горната камара на Конгреса, в която мнозинство имат републиканците. Сподели:", "date": "2020.01.16", "title": "Камарата на представителите изпраща основанията за импийчмънт на Доналд Тръмп на Сената"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%B2%D1%80%D0%B5%D0%BC%D0%B5-%D0%BD%D0%B0%D1%82%D0%B8%D1%81%D0%BA%D0%B0%D1%82-%D0%BD%D0%B8-%D0%B3%D1%8A%D1%81%D1%82%D0%B8-%D0%BC%D1%8A%D0%B3%D0%BB%D0%B8-%D1%81%D0%BB%D1%8A%D0%BD%D1%86%D0%B5-%D1%81%D0%B0%D0%BC%D0%BE-%D0%B7%D0%B0-%D0%BF%D0%BB%D0%B0%D0%BD%D0%B8%D0%BD%D0%B0%D1%80%D0%B8%D1%82%D0%B5-news898428.html", "text": "Над по-голямата част от страната днес ще бъде тихо с максимални температури между 2 и 7 градуса, съобщават от Националния институт по метеорология и хидрология (НИМХ), цитирани от „Фокус”. В равнинната част от страната ще има ниска облачност или мъгла. В по-голямата част от страната ще бъде тихо, утре, по-късно през деня по Черноморието ще духа до умерен изток-североизточен вятър. Минималните температури ще са предимно между минус 4 и 1 градус. Дневните температури в районите с трайна мъгла ще са по-ниски, предимно между 2 и 7 градуса, а в планинските райони, където ще бъде предимно слънчево - до 10 – 11 градуса. В София минималната температура ще е около минус 3 градуса, а максималната – около 6 градуса. Атмосферното налягане слабо ще се понижи, но ще остане по-високо от средното за месеца. По Черноморието ще е предимно облачно. Ще духа слаб до умерен североизточен вятър. В сутрешните часове в северните райони ще бъде с ниска облачност или мъгла. Максималните температури ще са между 7 и 9 градуса, колкото е и температурата на морската вода. Вълнението на морето ще бъде 2-3 бала. Над планините ще е предимно слънчево. Ще духа слаб до умерен североизточен вятър. Максималната температура на височина 1 200 метра ще бъде около 9 градуса, на 2 000 метра - около 3 градуса. Утре и в събота в планините и планинските райони ще остане слънчево и все още по-топло, докато в равнинната част от страната в нощните часове ще бъде с мъгла или ниска облачност, които в повечето райони ще се задържат през целия ден и дневните температури в тези места ще остават по-ниски, предимно между 0 и 5 градуса. Преобладаващите сутрешни температури ще са между минус 4 и 1 градуса. Ще духа слаб, в източните райони до умерен север-североизточен вятър, с който ще проникне малко по-студен въздух. На места по Черноморието ще преръмява. В неделя над страната ще преобладава облачно време. Със северен вятър температурите слабо ще се понижат. Само на изолирани места ще превали съвсем слаб сняг. Сподели:", "date": "2020.01.16", "title": "ОПАСНО ВРЕМЕ: Натискат ни гъсти мъгли, слънце само за планинарите"}
{"url": "https://pik.bg/%D0%BC%D0%B5%D1%80%D0%BA%D0%B8-%D0%B4%D0%B0%D0%B2%D0%B0%D1%82-2-000-%D0%B5%D0%B2%D1%80%D0%BE-%D0%B7%D0%B0-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%BE-%D0%B2-%D0%B3%D1%8A%D1%80%D1%86%D0%B8%D1%8F-news898374.html", "text": "Проектозаконът на гръцкото Министерство на труда и социалната политика, който беше внесен в гръцкия парламент вчера, включва нова правителствена мярка - надбавка от 2 000 евро за всяко новородено от 1 януари 2020 г., съобщава МИА, цитирана от БГНЕС и Нова телевизия. За получаване на надбавката, която ще се изплаща на две вноски на 1 000 евро, трябва да бъдат покрити определени критерии, включително годишният доход на семейството да не надвишава 40 000 евро и майката да пребивава законно и постоянно в Гърция. Ако е от трета държава, тя трябва да е живяла в Гърция поне 12 години, преди да кандидатства за надбавката. Помощта за новородено не принадлежи към категорията на доходите и е освободена от всякакъв допълнителен данък. Сподели:", "date": "2020.01.16", "title": "Мерки: Дават 2 000 евро за новородено в Гърция"}
{"url": "https://pik.bg/%D0%B0%D0%BF%D0%B5%D0%BB%D0%B0%D1%82%D0%B8%D0%B2%D0%BD%D0%B8%D1%8F%D1%82-%D1%81%D0%BF%D0%B5%D1%86%D1%81%D1%8A%D0%B4-%D1%80%D0%B5%D1%88%D0%B0%D0%B2%D0%B0-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%BB%D0%B8-%D0%B7%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D0%B2-%D0%B0%D1%80%D0%B5%D1%81%D1%82%D0%B0-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-news898429.html", "text": "Апелативният спецсъд ще реши днес дали да остави за постоянно в ареста бившият министър на околната среда Нено Димов, съобщкава БНР. В събота, на първа инстанция, на Димов бе наложена най-тежката мярка за неотклонение по обвинението в умишлена безстопанственост заради водната криза в Перник. Съдът откри достатъчно данни за неговата съпричастност за кризата с водата в предоставените от прокуратурата 59 тома доказателства. Видя опасност той да манипулира свидетели, заради високата му държавна позиция към онзи момент - с подадена, но неприета от парламента оставка. На лостовете, които постът му дава,  акцентира и наблюдаващият прокурор Ангел Кънев, който след съдебното решение коментира: \"Към момента е налице опасност да извърши друго престъпление с оглед високата степен на обществена опасност - на него самия като длъжностно лице, и на деянието, което е извършил.\" Дали това, че от вчера Нено Димов вече е бивш министър ще промени позицията на спецобвинението, ще стане ясно по-късно днес. В събота адвокатът на  Димов - Ина Лулчева разкритикува съдебния акт. Засега Нено Димов остава единственият отговорен за водната криза в Перник, а прокуратурата, която разсекрети част от доказателствата по делото, е категорична  - ако ексекоминистърът не беше разрешавал вода от язовир Студена да отива за промишлени нужди, до режим нямаше да се стигне. Сподели:", "date": "2020.01.16", "title": "Апелативният спецсъд решава ще остане ли за постоянно в ареста Нено Димов"}
{"url": "https://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D0%B8%D1%82%D0%B5-%D0%BF%D1%80%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B7%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81-news898426.html", "text": "Продължават консултациите при президента за промени в Конституцията, свързани със съдебната власт, съобщава БНР. Днешната среща е третата в рамките на консултациите, организирани от държавния глава, и ще бъде с представители на Висшия адвокатски съвет. Президентът започна срещите през  декември и обсъди темата с правния си съвет и с представители на академичната общност като припомни, че четири от досегашните пет поправки в Основния закон засягат съдебната власт. След срещата председателят на Висшия адвокатски съвет Ралица Негенцова заяви, че са готови да помагат на президента при коментиране на темите. Сподели:", "date": "2020.01.16", "title": "Продължават консултациите при президента Румен Радев за промени в Конституцията, свързани със съдебната власт"}
{"url": "https://pik.bg/%D0%B1%D0%B3-%D1%80%D0%BE%D0%BD%D0%B0%D0%BB%D0%B4%D0%BE-%D0%BE%D0%B1%D0%BB%D0%B5%D1%87%D0%B5-%D1%82%D0%B5%D0%BD%D0%B8%D1%81%D0%BA%D0%B0-%D1%81-%D0%BB%D0%B8%D0%BA%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B2-%D1%81%D0%BE%D0%BB%D1%83%D0%BD-%D1%84%D0%B5%D0%BD-%D0%BD%D0%B0-%D0%BA%D0%B0%D0%BD%D0%B0%D1%80%D1%87%D0%B5%D1%82%D0%B0%D1%82%D0%B0-news898420.html", "text": "Бившият футболист на Ботев (Пловдив) Даниел Златков, известен като БГ Роналдо, облече тениска с лика на убития в Солун фен на \"канарчетата\" Тоско Бозаджийски и в подкрепа на искането за справедливо възмездие срещу убийците му, съобщава \"Струма. бг\". Златков носеше екипа на Ботев между 2014 и 2017 г. и беше един от големите любимци на местните бултраси. Починалият 28-годишент запалянко беше прегазен от кола, докато се опитвал да избяга от нападение с хладно оръжие на привърженици на ПАОК след солунското дерби срещу Арис, чиято агитка е побратимена с пловдивчани. Сподели:", "date": "2020.01.16", "title": "БГ Роналдо облече тениска с лика на убития в Солун фен на \"канарчетата\""}
{"url": "https://pik.bg/%D0%B1%D0%BB%D0%B8%D0%B7%D0%BE-500-%D0%BC%D0%BB%D0%BD-%D0%BB%D0%B2-%D0%B5-%D0%BF%D1%80%D0%BE%D0%B5%D0%BA%D1%82%D0%BE%D0%B1%D1%8E%D0%B4%D0%B6%D0%B5%D1%82%D1%8A%D1%82-%D0%BD%D0%B0-%D0%B2%D0%B0%D1%80%D0%BD%D0%B0-%D0%B7%D0%B0-2020-%D0%B3%D0%BE%D0%B4%D0%B8%D0%BD%D0%B0-news898375.html", "text": "492 млн. лв. е проектобюджетът за тази година на община Варна. Това обяви на пресконференция кметът на града Иван Портних, цитиран от БНР. \"От тези тези средства около 108 млн. лв. са европейско финансиране. Акцентите в програмата ни отново извеждат образованието като приоритет номер едно на общината\", каза кметът на Варна. Той уточни, че през последните пет години приходите на общината са се увеличи с близо 75 процента, при това без повишаване на местните данъци и такси. Сподели:", "date": "2020.01.16", "title": "Близо 500 млн. лв. е проектобюджетът на Варна за 2020 година"}
{"url": "https://pik.bg/%D0%BD%D0%B5%D0%B4%D1%8F%D0%BB%D0%BA%D0%BE-%D0%BD%D0%B0-80-%D0%B2-%D1%87%D0%B5%D1%81%D1%82-%D0%BD%D0%B0-%D1%8E%D0%B1%D0%B8%D0%BB%D0%B5%D1%8F---%D0%BA%D0%BD%D0%B8%D0%B3%D0%B8%D1%82%D0%B5-%D0%BC%D1%83-%D0%BD%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D1%86%D0%B5%D0%BD%D0%B8-%D0%B2-%D0%BA%D0%BD%D0%B8%D0%B6%D0%B0%D1%80%D0%BD%D0%B8%D1%86%D0%B0-%D0%BC%D0%B8%D0%BB%D0%B5%D0%BD%D0%B8%D1%83%D0%BC-news898258.html", "text": "Недялко Йорданов става на 80 в събота, 18 януари, и в негова чест столичната книжарница \"Милениум\" (ул. \"Шишман\" 18, зад опашката на Коня) предлага всички книги на големия поет с 40% отстъпка от четвъртък до неделя. В подборката влизат стихосбирки, мемоари, романи, документални четива, с които можете да се сдобиете само сега на специална цена. Част от книгите са с личен автограф от автора. Промоцията важи и в сайта на издателство \"Милениум\" - Сподели:", "date": "2020.01.16", "title": "Недялко на 80! В чест на юбилея - книгите му на специални цени в книжарница \"Милениум\""}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-35-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D0%BD%D1%82%D0%B8-%D0%B2-%D0%B1%D0%B5%D0%B9%D1%80%D1%83%D1%82-news898400.html", "text": "Най-малко 35 души са пострадали при сблъсъци пред полицейското управление „Саканет Хулю” в Бейрут, съобщава РИА „Новости”, като се позовава на данни на ливанския Червен кръст. „Към момента са ранени 35 души, които са настанени в болница. Други десет души са получили първа помощ на място”, се казва в съобщението. До сериозни сблъсъци се стигна пред сградата на полицият на на улица „Корниш ел Мазраа” срещу посолството на Русия в Бейрут. През целия ден демонстранти се бяха разположили пред сградата на полицията, като настояваха за освобождаването на задържани във вторник техни съратници. Във вечерните часове снощи десетки митингуващи започнаха да провокират полицейските служители, хвърляйки по тях камъни и петарди. Жандармеристите им отговориха със сълзотворен газ, като използваха и сила за разгонването и задържането на участници в протестите. Демонстрантите принудиха служителите на реда да се приберат на територията на полицейското управление, като малко по-късно жандармеристите отново преминаха в настъпление. Както вече стана ясно, няколко петарди са попаднали на територията на посолството на Русия. Потвърждава се, че няма пострадали. От пресслужбата на руското посолство уточняват, че посолството на Русия не е център на агресията на демонстрантите, въпреки че се намира в центъра на събитията. Сподели:", "date": "2020.01.16", "title": "Най-малко 35 ранени при сблъсъци между полиция и демонстранти в Бейрут"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B9-%D0%B5-%E2%80%9E%D1%80%D0%B5%D0%BA%D0%BE%D1%80%D0%B4%D1%8C%D0%BE%D1%80%D1%8A%D1%82%E2%80%9D-%D1%85%D0%B2%D0%B0%D0%BD%D0%B0%D1%82-%D0%B4%D0%B0-%D1%88%D0%BE%D1%84%D0%B8%D1%80%D0%B0-%D0%BF%D0%B8%D1%8F%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news898382.html", "text": "44-годишният Георги Чакъров е мъртвопияният шофьор, заловенвчера на Централна гара в Пловдив, научи „Трафикнюз” Георги впечатли и дрегерът с 3.7 промила алкохол в кръвта. Мъжът е от Златитрап, но по-информация от социалните мрежи живее в Англия. Полицейският патрул го спрял за проверка, тъй като преминал на червено с „Опел Тигра“. След публикацията за постижението на Георги, коментарите в социалните мрежи не закъсняха, като много хора се чудят как изобщо е бил в състояние да шофира при такива резултати. Други пък се радват, че е бил спрян навреме от униформените преди да се стигне до инцидент. Сподели:", "date": "2020.01.16", "title": "Ето кой е „рекордьорът”, хванат да шофира пиян в Пловдив"}
{"url": "https://pik.bg/%E2%84%961-%D0%B2-%D1%81%D0%BF%D0%BE%D1%80%D1%82%D0%B0-%D0%B2-%D1%80%D1%83%D1%81%D0%B5-%D0%B7%D0%B0-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D0%B5-news898384.html", "text": "Състезателката по свободна борба Биляна Дудова за втори път грабна приза \"Спортист на годината на Русе\", съобщава БНР. Тя бе отличена сред 19 други шампиони, показали високо спортно майсторство през отминалата 2019 година. За 57-и път спортните журналисти в Русе отличиха най-добрите спортисти и определиха носителя на титлата \"Спортист на годината\". Инициативата е на вестник \"Утро\" и от скоро се подкрепя от общинската администрация. \"Не е важен само медалът, а и признанието на обществеността. Тези хора получават импулс да работят допълнително, с още по-голямо усърдие\", коментира Георги Христов, спортен журналист от регионалния вестник \"Утро\". Той изрази надеждата си за олимпийски медали от Биляна Дудова, Сезен Белберова, Ангел Русев и Стилиян Грозев. \"През изминалата година имах много трудности, особено в личен план, но се радвам, че успях да ги преодолея и са зад гърба ми и успях да се завърна на тепиха, и то с гръм и трясък. Ще дам всичко от себе си, за да отида на Олимпийските игри в Токио\", заяви трикратната европейска шампионка Биляна Дудова. Сподели:", "date": "2020.01.16", "title": "№1 в спорта в Русе за миналата година е..."}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0-%D1%82%D0%B5%D1%82%D0%B5%D0%B2%D0%B5%D0%BD-%D1%80%D0%B0%D0%B7%D0%B4%D0%B0%D0%B4%D0%B5-%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-%D1%81%D0%B8-%D0%BD%D0%B0%D0%B3%D1%80%D0%B0%D0%B4%D0%B8-news898386.html", "text": "В Тетевен, за трета поредна година, бяха връчени наградите „Работодател на годината“, ,,Инвеститор на годината“ и ,,Хотелиер на годината“, съобщиха от Община Тетевен за ПИК. Церемонията се превърна в традиция, като по този начин се даде публично признание за качеството и развитието на бизнеса. Фирмите на територията на община Тетевен активно участват в общинските политики за развитието на туризма и създаването на нови работни места, инвестирайки и подавайки ръка на младите хора, които да останат в родното си място. Наградите бяха връчени от д-р Мадлена Бояджиева – Кмет на Община Тетевен, която тържествено откри церемонията, Мария Стойчева – Председател на ОбС-Тетевен, Борис Врабевски и Тони Стоев – Зам.-кметове на Община Тетевен, Пенка Ганева – Кмет на с. Рибарица. На церемонията присъстваха общински съветници, представители от местни фирми и туристическия бизнес, директори на училища, ученици, членове на Общински консултативен съвет по въпросите на младежта, служители от Дирекция ,,Бюро по труда“ и от Общинска администрация, жители на община Тетевен. За 2019 г. почетното първо място за ,,Работодател на годината“ заслужено отиде при Фирми на Макс груп. На второ място се наредиха ,,Калинел“ ЕООД, а трета позиция заеха ,,Ария 777“ ЕООД. Номинацията ,,Инвеститор на годината“ бе разделена на три категории, които обхванаха не само наложилите се вече фирми на пазара, а и младите предприемачи, избрали да развиват бизнес в Тетевен. В категорията ,,Промишленост“ /вкл. дървопреработване, мебелна, млекопреработване, хранително-вкусова/ първото място заеха ,,Калинел“ ЕООД. Второто място бе спечелено от Фирми на Макс груп, а трета позиция бе за ,,Вита 02“ ЕООД. В категория ,,Туризъм, търговия, селско стопанство“ голямата награда отиде при ,,Фамилия Добревски“ АД, ,,Ресторанти Добревски“ ООД, втора награда при ,,Брента“ ЕООД и трета награда при ,,Маки и Милс ТМ“ ООД. В категория ,,Успешно младежко предприемачество за младежи до 29 г.“ на първото място се изкачиха Танчо и Иван Андрееви от с. Голям извор, на второ - ,,Евин – ЕМ“ ЕООД, а на трето - ,,Милен Стайл“ ЕООД. Грамоти ,,За успешен бизнес и партньорство с местната власт“ получиха и  ,,ДСП Бимекс“ ООД, ,,Гагомебел“ ЕООД, ,,Ария 777 Г“ ЕООД, ,,Пела“ ООД и ,,Скорпион 07“ ООД. Тази година ръководството на общината прецени, че заслужават обществена оценка и признание една категория млади хора, които се отличават сред своите връстници с отговорно отношение, инициативност, активност в учебния процес и най-вече с постигнати високи резултати в професионалната и общообразователната подготовка. Тазгодишната нова номинационна категория бе „Ученик на 2019 г. с постижения в общообразователната подготовка” и „Ученик на 2019 г. с постижения в професионалната подготовка”. Велизар Зарков от СУ ,,Георги Бенковски“ и Анаид Асенов от НПГГСД ,,Сава Младенов“, отличени за  постижения в общообразователната подготовка и Свилен Атанасов и Тодор Нинов от НПГГСД ,,Сава Младенов“, отличени за постижения в професионалната подготовка, са активни партньори и на Общината при реализиране на различни младежки инициативи. Номинацията ,,Хотелиер на годината“ бе разделена на три категории. В категория „Хотел“ първо място зае Семеен хотел „ Еница“ – гр. Тетевен. Второ място зае Хотел към ИА „ВК и ВПД“ – с. Рибарица, а трето - Семеен хотел „ Вит“ – гр. Тетевен. В категория „ Къща за гости“: първото място отиде при Къща за гости „Тримата глупаци“ – с. Рибарица, второ място при Къщи за гости - Вита, Бревита и Бояна - стопанисвани от „Бревита“ ЕООД – с. Черни Вит, трето място при Къща за гости „Вила Червен“ – гр. Тетевен. В категория „Стаи за гости“ първото място грабнаха Стаи за гости „Виктория“ – с. Рибарица - към \"Център за отслабване и активен отдих „Дебелариум – Мефисто“, второ място - Стаи за гости „ Уикенд  – 1, 2 и 3“ – с. Рибарица, трето - Стаи за гости „Аморе“ – с. Рибарица. За доброто настроение по време на церемонията бе организирана музикална програма с участието на Фолклорна формация ,,Алтън Тетевен“. Същевременно в залата бяха изложени картини на изявените тетевенски художници – Мони Матева и Милен Цаков. Сподели:", "date": "2020.01.16", "title": "Община Тетевен раздаде годишните си награди"}
{"url": "https://pik.bg/%D1%81%D1%8A%D1%80%D0%B1%D0%B8%D1%8F-%D0%B8-%D0%BA%D0%BE%D1%81%D0%BE%D0%B2%D0%BE-%D1%81%D1%8A%D1%89%D0%BE-%D0%B8%D0%BC%D0%B0%D1%82-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D1%81-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-%D0%B8-%D0%B1%D0%B5%D0%B7%D0%B2%D0%BE%D0%B4%D0%B8%D0%B5-news898379.html", "text": "Сърбия и Косово имат сходни проблеми на тези в България, съобщава БТВ. Мръсен въздух тормози западните ни съседи, а Косово е пред водна криза заради най-тежката суша от 20 години насам. Строг режим на водата е въведен в източната част на Косово. Миналата година са паднали едва 460 литра на квадратен метър. При норма между 650-700 литра. „Случва се за два дни водата да идва за по един час, понякога изобщо няма. Истински ад“, казва пенсионерът Реджеп Хусени. Засега Прищина не е засегната, но нивата на язовирите там също намаляват драстично. В Сърбия мръсният въздух предизвика извънредно заседание на правителството. Вчера Белград е бил градът с най-мръсен въздух в Европа според международни агенции. Лекарите препоръчаха на местните жители да не излизат, особено сутрин и вечер. В Босна стотици излязоха на протест срещу мръсния въздух. С маски на лицата демонстрантите поискаха правителството да вземе спешни мерки за справяне с кризата. Сподели:", "date": "2020.01.16", "title": "Сърбия и Косово също имат проблеми с мръсен въздух и безводие"}
{"url": "https://pik.bg/%D0%B1%D0%B5%D1%8A%D1%80-%D0%B3%D1%80%D0%B8%D0%BB%D1%81-%D0%B4%D0%B0-%D1%81%D0%B5-%D1%86%D0%BE%D0%BF%D0%BD%D0%B5-%D0%B2-%D1%80%D0%B8%D0%BB%D1%81%D0%BA%D0%B8%D1%82%D0%B5-%D0%B5%D0%B7%D0%B5%D1%80%D0%B0---%D0%BC%D0%B8%D1%81%D0%B8%D1%8F-%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D1%80%D0%B5%D0%B9%D0%BD%D0%B4%D0%B6%D1%8A%D1%80%D0%B8-%D1%89%D0%B5-%D0%BE%D1%85%D1%80%D0%B0%D0%BD%D1%8F%D0%B2%D0%B0%D1%82-%D1%87%D1%83%D0%B4%D0%BE%D1%82%D0%BE-%D0%BD-news897808.html", "text": "Оцеляващият Беър Грилс няма никакви шансове да се цопне отново в Рилските езера и да хапне от \"прочутите\" ни жаби. Защото тези уникални красоти ще бъдат охранявани от рейнджъри. Вече са изградени информационен център и база за планинските спасители и за тези, които извършват проверки на нарушителите. Осигурени са и необходимите средва - 250 хил. лв., за целта. Предстои избор на фирма изпълнител. Беър Грилс взриви природолюбителите през миналата година, след като извърши редица нарушения в Рила, без да се интересува от мястото е защитена територия. Той и колегата му Дерек Хъф палиха огън, ловуваха, ядоха жаби, палиха огън и дори се топнаха в едно от Рилските езера, за да снимат поредния си филм за оцеляване за \"Дискавъри\". Местните хората се надяват сега крисимите Рилски езера да бъдат защитени. Спасителната служба в Дупница няма собствено помещение и база на езерата, за известно време ползвала помещение в така наречената нова хижа. Според БЧК, дупнишкият спасителен отряд е трети по брой излизания в планината през 2019 г. Беър Грилс плати два акта за филма си. Сподели:", "date": "2020.01.16", "title": "Беър Грилс да се цопне в Рилските езера - мисия невъзможна! Рейнджъри ще охраняват чудото на природата"}
{"url": "https://pik.bg/-news604550.html", "text": "Открили нов химически елемент. Казва се \"Булгарий\" и периода му на разпадане е 1300 години. Сподели:", "date": "2020.01.16", "title": "ВИЦОВЕ"}
{"url": "https://pik.bg/%D0%B3%D1%80%D1%8A%D1%86%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BA%D0%B8%D1%80%D0%B8%D0%B0%D0%BA%D0%BE%D1%81-%D0%BC%D0%B8%D1%86%D0%BE%D1%82%D0%B0%D0%BA%D0%B8%D1%81-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B4%D0%B0%D0%BC%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news898372.html", "text": "Гръцкият премиер Кириакос Мицотакис предложи вчера председателката на Държавния съвет за президент на Гърция, съобщи \"Франс Прес\", цитирана от Нова телевизия. Ако 63-годишната Екатерини Сакеларопулу бъде одобрена от парламента, тя ще стане първата жена президент в историята на страната. Датата за гласуването не бе съобщена, но то трябва да се състои преди 13 февруари. Щом бъде одобрена от мнозинството от депутатите, както се очаква да стане, тя ще замени на поста Прокопис Павлопулос, чийто мандат изтича на 13 март. Избирането на Сакеларопулу въплъщава единството и прогреса, каза Мицотакис в телевизионно обръщение към нацията. Назначена от предишното ляво правителство начело на Държавния съвет преди година, Сакеларопулу стана първата жена, оглавила тази съдебна институция. Сподели:", "date": "2020.01.16", "title": "Гръцкият премиер  Кириакос Мицотакис  предложи дама за президент"}
{"url": "https://pik.bg/-news604551.html", "text": "Имало съревнование м/у Руската и Американската армия по пиене на водка. Попитали войниците кой може да изпие една бутилка водка. От двете армии можели около 500 човека. После попитали кой може да изпие две бутилки водка. От двете армии можели по около 100 човека. Когато стигнали до въпроса : ”Кой може да изпие 6 бутилки?”,от двете армии излезнал само по един човек. Когато попитали кой може да изпие 7 бутилки, руснака малко се замислил, но казал, че може, а американеца казал, че не може. Дошло време да проверят дали руснака наистина може да ги изпие. Той обаче ги помолил да дойде след 10 минути и тогава да проверят. Върнал се след 10 минути и изпил 7 бутилки водка една след друга.Руската армия била много доволна, че е победила в съревнованието. Командира казал на войника: - Браво на тебе! Само, че къде отиде преди това? - Пробвах дали мога да ги изпия - отговорил войника. Сподели:", "date": "2020.01.16", "title": "ВИЦОВЕ"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B0%D0%B4%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D0%B5-%D0%BE%D0%BB%D1%8F-%D0%B4%D0%B0-%D1%87%D0%B5%D1%82%D0%BA%D0%B0-%D0%BD%D0%B8%D0%BD%D0%BE%D0%B2%D0%B0---%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BB%D0%B8%D0%B4%D0%B5%D1%80%D0%BA%D0%B0-%D0%BC%D1%83-%D0%B1%D0%BB%D0%B0%D0%B3%D0%BE%D0%B4%D0%B0%D1%80-news898628.html", "text": "Корнелия Нинова показа, че не владее българския правопис, видя ПИК. В профила си във фейсбук тя благодари на президента Румен Радев за поздравленията му за рождения й ден с правописна грешка. \"Уважението ни е взаймно\", написа Нинова към Радев. Явно някой веднага я е светнал, че е сбъркала, тъй като малко по-късно грешката беше поправена. Президентът пусна изключително ласкателен поздравителен адрес към Нинова, с който самата тя се похвали. Надпартийният държавен глава й прати напоително хвалебствено слово за ЧРД. \"Надеждите на много българи за възстановяване на справедливостта и демократичните принципи в управлението на страната са фокусирани в лидера на опозицията. Вие сте демонстрирали последователност и решителност в своите действия\", пише Радев към Нинова. „Пожелавам Ви сили, воля и енергия за битките, които водите в името на по-доброто бъдеще на Отечеството и благоденствието на сънародниците ни!“, хвали я държавният глава. Сподели:", "date": "2020.01.16", "title": "ПЪРВО В ПИК! \"Надпартийният\" президент се оля да четка Нинова - червената лидерка му благодари с правописна грешка (СНИМКА)"}
{"url": "https://pik.bg/-news604552.html", "text": "Мъж седи в бараката и вари ракия.... Гледа по едно време водата се нагряла много и отива до кладенеца за вода. Връща се, а в бараката седят двама полицай, усмихват се иронично и говорят: - Aхааа, незаконна спиртоварна, сядай и пиши обяснения! - И кво да пиша? - Всичко, както си е било, така го пиши! Сяда човека, пише и след това дава листа на полицайте. - Кво си написал бе, идиот такъв? - Както си беше, така го написах: ”Отивам за вода до кладенеца, връщам се, а в бараката двама полицай, седят и варят ракия”. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604553.html", "text": "Клиент към продавачка: - Вчера пазарувах при вас и вие сгрешихте с 10 лв. - Вече е късно, трябвало е още вчера на касата да ми кажете! - Е, извинете, тогава ще ги задържа… Сподели:", "date": "2020.01.16", "title": "ВИЦОВЕ"}
{"url": "https://pik.bg/%D0%BC%D0%B5%D0%BD%D0%B8%D0%B4%D0%B6%D1%8A%D1%80%D0%B8%D1%82%D0%B5-%D0%BD%D0%B0-%D0%BA%D1%83%D0%B1%D1%80%D0%B0%D1%82-%D0%BF%D1%83%D0%BB%D0%B5%D0%B2-%D0%B8-%D0%B0%D0%BD%D1%82%D1%8A%D0%BD%D0%B8-%D0%B4%D0%B6%D0%BE%D1%88%D1%83%D0%B0-%D1%83%D1%82%D0%BE%D1%87%D0%BD%D1%8F%D0%B2%D0%B0%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D0%B5%D1%82%D0%B0%D0%B9%D0%BB%D0%B8-%D0%BE%D0%BA%D0%BE%D0%BB%D0%BE-%D0%BC%D0%B0%D1%87-%D0%B7%D0%B0-%D1%81%D0%B2%D0%B5%D1%82-news898376.html", "text": "Преговорите за мач между Кубрат Пулев и Антъни Джошуа са в напреднала фаза. Това потвърди пред bTV мениджърът на българския професионален боксьор Ивайло Гоцев. Двете страни уточняват последните детайлите около евентуален двубой за световната титла в тежката категория, както и мястото на сблъсъка. Това би бил втори мач на Кубрат за световната титла в тежката категория, след загубата от легендарния Владимир Кличко в края на 2014 г. Преговорите с известния промоутър Еди Хърн са продължили и вчера, като днес се очаква Гоцев да сподели повече подробности. Сблъсък между по-големия от братя Пулеви и Антъни Джошуа трябваше да има и през октомври 2017 г., но тогава тежка контузия попречи на Кобрата да се качи на ринга срещу световния шампион. Последният мач на Кубрат, който има 28 победи и само една загуба на професионалния ринг, бе срещу американеца Райдъл Букър на 10 ноември миналата година. Тогава българинът победи по точки в 10-рунда на галавечер във Фресно, Калифорния. Впоследствие Кобрата определи срещата като \"най-важния мач\" в своята кариера, защото тя отвори вратите към битка за световната титла в тежка категория на Международната боксова федерация (IBF). Пояс, който Джошуа ще защитава след взетия реванш срещу Анди Руис в края на 2019 г. Сподели:", "date": "2020.01.16", "title": "Мениджърите на Кубрат Пулев и Антъни Джошуа  уточняват последните детайли около мач за световната титла"}
{"url": "https://pik.bg/-news604554.html", "text": "- Как можахте да се напиете така? - Попаднах в лоша компания. Бяхме четирима души. Аз имах бутилка водка, а останалите не искаха да пият. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604555.html", "text": "Чукча отива на гости в съседното село при приятел. Пред иглуто на приятеля седи опната кожа от бяла мечка. Чукчата пита: - Колко пъти стреля в него? - Десет! - А, колко пъти го уцели? - Нито веднъж! - Е от какво умря? - От смях! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604549.html", "text": "Разговор между английски джентълмени: - Прощавайте за въпроса, сър, но защо плувате в Темза със смокинг? - Извинен сте, сър. Но ще ви обърна внимание на факта, че вие плувате, а аз се давя. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604556.html", "text": "На конкурс за прокопаване на голям тунел се явяват американска, френска и българска фирми. Основният въпрос е какво отклонение дават фирмите при срещата на двата ръкава. Американците: - Ние гарантираме отклонение от 1 метър! Французите: - Ние можем да постигнем отклонение 35 сантиметра! Българите: - Ако двата ръкава не се срещнат, ще прокопаем два тунела! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604558.html", "text": "Близкоизточна поговорка: Ако планината не отива при Мохамед - значи Моше е платил повече... Сподели:", "date": "2020.01.16", "title": "ВИЦОВЕ"}
{"url": "https://pik.bg/-news605004.html", "text": "На една германска уличка. - Господин полицай, откраднаха ми колелото! - Изправно ли беше? - Да, напълно! - Звънец имаше ли - Имаше, разбира се! - Фар? - Естествено! - Спирачка? - Ами имаше, но не работеше, спирах само с контрата... - Ясно. Тридесет евро глоба! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news605416.html", "text": "Двама тичат по улицата и мъкнат торба с долари, а полицията ги преследва. Единият вика на другия: - Казах ли ти аз - като забогатееш, веднага ти се появяват някакви проблеми. Сподели:", "date": "2020.01.16", "title": ":)"}
{"url": "https://pik.bg/-news605413.html", "text": "Само българинът може: 1. Да дава акъл, дори да не разбира. 2. Да може да прави всичко, без да учил за него, 3. Да иска европейска заплата, без да работи. 4. Да чака друг да го оправи. 5. Да даде половината си заплата за лотарийни билети и после да излезе на протест... за цената на тока... Сподели:", "date": "2020.01.16", "title": ":)"}
{"url": "https://pik.bg/-news605415.html", "text": "Най-добрата диета - ядеш каквото ти се яде, когато си поискаш и колкото си искаш. Вярно, не се отслабва, но затова пък ти е приятно да я спазваш. Сподели:", "date": "2020.01.16", "title": ":)"}
{"url": "https://pik.bg/-news605419.html", "text": "Разговор между двама за по-малкото и по-голямото зло в политиката: - По-добре по-малък мой отпред, отколкото по-голям чужд изотзад. Сподели:", "date": "2020.01.16", "title": ":)"}
{"url": "https://pik.bg/-news604557.html", "text": "Учителка задава въпрос на ученик: - Какво работи майка ти? - Майка ми е консултант. - Чудесно! А къде работи? - Вкъщи - непрекъснато дава акъл на баща ми. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news605418.html", "text": "- Купих си нов антирадар! На триста метра от катаджията започва да предупреждава: “Вади парите... Вади парите...” Сподели:", "date": "2020.01.16", "title": ":)"}
{"url": "https://pik.bg/-news605421.html", "text": "Срещнали се китаец и албанец. - Ние сме вече повече от милиард - казал гордо китаецът. - А вие? - Ние? Около два милиона... - Брей - завистливо рекъл китаецът. - И сигурно всички се познавате? Сподели:", "date": "2020.01.16", "title": ":)"}
{"url": "https://pik.bg/-news607336.html", "text": "Един треньор събрал футболен отбор, който побеждавал наред - немци, бразилци, италианци… Журналисти го питат, как е успял? Треньорът отговаря: - В нападение играят чеченци - трудно е да ги удържиш, в полузащита са грузинци - с тях е трудно да се разбереш, в защита са азербайджанци - докато не платиш, няма да минеш, а на вратата е арменец - и да вкараш гол, не можеш да докажеш… Сподели:", "date": "2020.01.16", "title": ":)"}
{"url": "https://pik.bg/-news606085.html", "text": "Полицай записва данните на арестуван: - Женен ли сте? - Да. - За кого? - За жена. - То е ясно, че е за жена. - Защо да е ясно? Сестра ми например е женена за мъж. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news605005.html", "text": "Веднага след като получил руско гражданство, Стивън Сегал подал заявление с молба да го изпратят да служи като корабен готвач на самолетоносача “Адмирал Кузнецов”. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604512.html", "text": "Пътува Бай Ганьо в един кораб с английската кралица. По едно време откъм водата се чуват силни викове за помощ - английската кралица, докато си гледала през парапета на палубата и… паднала вьв водата. Изведнъж се чува шум от второ тяло, падащо във водата - “пльос” - и кой си мислите - Бай Ганьо. Спасил Бай Ганьо английската кралица, и веднага любопитни репортери го обиколили, и го попитали: - Абе, Бай Ганьо, как ти най-смел от всички скочи във водата и спаси английската кралица ? А Бай Ганьо им вика: - Абе аз, че съм си смел, смел съм си, ама само да ми падне тоя който ме бутна! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news605417.html", "text": "Разговор между двама за по-малкото и по-голямото зло в политиката: - По-добре по-малък мой отпред, отколкото по-голям чужд изотзад. Сподели:", "date": "2020.01.16", "title": ":)"}
{"url": "https://pik.bg/-news604514.html", "text": "Дебел човек стои пред едно училище. Учителка го пита: - Извинете! Дете ли чакате? - Не, от бирата е. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604515.html", "text": "Една вечер съпрузи вървели по главната улица, когато жената спряла пред бижутерски магазин. -          О, виж онзи красив златен часовник - възкликнала тя. - Страшно ми харесва. -          Съпругът спокойно извадил тухла от джоба на сакото си, огледал се, за да се увери, че наоколо няма никого, хвърлил тухлата във витрината, грабнал часовника и избягал. -          След десет минути на съседната пряка видели друг бижутерски магазин. -          - О, божичко! - възкликнала съпругата. - Виж онзи превъзходен диамантен пръстен. Умирам си за него! Без да каже нито дума, мъжът извадил друга тухла от джоба на сакото си, уверил се, че наоколо няма никого, хвърлил тухлата във витрината, грабнал пръстена и избягал. -          След две преки съпругата спряла пред трети бижутерски магазин. -          - Не вярвам на очите си! - възкликнала тя. - Винаги съм искала диамантена огърлица като тази на витрината. Умирам си за нея! -          Само да можеше да е моя! -          Съпругът се обърнал към жена си и изсумтял: -          - Ти да не си мислиш, че тухлите ми нямат свършване? Сподели:", "date": "2020.01.16", "title": "ВИЦОВЕ"}
{"url": "https://pik.bg/-news605420.html", "text": "Двама тичат по улицата и мъкнат торба с долари, а полицията ги преследва. Единият вика на другия: - Казах ли ти аз - като забогатееш, веднага ти се появяват някакви проблеми. Сподели:", "date": "2020.01.16", "title": ":)"}
{"url": "https://pik.bg/-news604516.html", "text": "-          Двама крадци ограбват жилищен блок, когато чуват сирени на полицейски автомобили. -          - Бързо! Скачай! - казва единият. -          - Но ние сме на тринайсетия етаж! - възразява съучастникът му. -          Първият го прекъсва: -          - Сега не е време за суеверия! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604517.html", "text": "-          Адвокатът на обвиняемия казва на своя клиент: -          - Имам една добра и една лоша новина. Лошата е, че се получи резултат от кръвната ти проба и твоята ДНК съвпада с пробата от роклята на жертвата. -          - О, не! - ахва клиентът. - Свършено е с мен. А каква е добрата новина? -          - Холестеролът ти е спаднал с няколко единици от последното изследване. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604518.html", "text": "-          Мъж вдигнал телефона. -          - Да, майко - въздъхнал той. - Имах тежък ден. Милдред е в лошо настроение... Знам, че трябва да съм по-твърд с нея, но не е лесно. Знаеш я... Да, помня, че ти ме предупреждаваше... Да, помня, че я описваше като зло същество, което ще ми стъжни живота... Да, помня, че ме умоляваше да не се женя за нея. Ти беше права... Искаш да разговаряш с нея ли? Добре. - Той оставил слушалката и извикал на жена си в съседната стая: - Милдред, майка ти иска да приказва с теб! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604519.html", "text": "-          Мъж, който живеел на втория етаж в блок, една сутрин се надвесил от прозореца да провери дали вали, когато в шепата му, не щеш ли, паднало стъклено око. Той погледнал нагоре и видял, че от шестия етаж го гледа момиче. -          - Това ваше ли е? - извикал мъжът. -          - Да - потвърдило момичето. -          - Чакайте, ще ви го донеса. -          И занесъл стъкленото око в апартамента на момичето. То го поканило вътре и се заговорили. Момичето не само му било извънредно признателно, но и го намерило за невероятно привлекателен и го поканило на вечеря. Той с радост приел. Прекарали страхотно, после момичето му предложило да отидат в неговия апартамент и да спят заедно. -          Когато на другата сутрин момичето си тръгвало, мъжът казал: -          - Съжалявам, но трябва да те попитам нещо. С всеки срещнат мъж ли се държиш така? -          - Не - отвърнала тя. - Само с ония, които ми хванат окото. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604522.html", "text": "Малки обяви Търся жилище в района - обява в автобус Продавам старинно бюро за жени с дебели крака и чекмеджета. Продавам шестмесечен ваксиниран немски овчар. Продава се дог. Яде всичко. Много обича деца. Студент търси да наеме стая със сънитарен възел в центъра! \"Супрадин\" подпомага \"Спешно отделение\". -Телевизионна реклама Продава се агне,шарено, по гърба мъжко! - обява в малко село. Търсим две секретарки, едната с два езика, другата без език. Фирма търси млади пенсионери за охрана. Давам стая за момиче с голям балкон. Търся работници за скара. Обява в пресата: Мога да давам уроци по френски, аритметика, латински. Изпитана методика. Но не искам. Телефон 2-11-11. Давам стая под наем срещу отглеждане на две крави. Може и студенти. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news605414.html", "text": "Малко преди началото на мача единият отбор излиза от съблекалнята, хваща рефера в тунела и започва да го налага. - Ама какво правите - дърпа се нещастникът. - Защо ме биете, мачът даже не е започнал... - Автобусът ни тръгва веднага след мача, може тогава да нямаме време... Сподели:", "date": "2020.01.16", "title": ":)"}
{"url": "https://pik.bg/-news604524.html", "text": "Рано сутринта преди Бъдни вечер се звъни в дома на собственика на магазина за алкохол. - Извинете, просто се чудех кога ще отваряте? - Предполагам знаете, че днес е Бъдни вечер. Затова днес магазинът ще е затворен! На следващата сутрин пак се звъни: - Ишфинете, само са шудех ккога ша отваряти днеш? - Но днес е Коледа! - бил отговорът на собственика. - Нима очаквате от мен да отворя точно днес?! На сутринта след Коледа телефонът пак иззвънял: - Ъъъъ, мноооогхо ша ишфиняам, ама днешш шъ утваряттти ли? - Вижте какво! По време на празниците не спряхте да ме тормозите! Обещавам ви утре, като отворя, вас лично да ви пусна първи да влезете, само ме оставете на мира!!! - Да ме пушнете да фляса?! Нно аш ишкам да ишляша!!! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604523.html", "text": "Началникът на едно предприятие отишъл при подчинения си Бай Иван и му казал: - Бай Иване, другата седмица ще идва на посещение президента Плевнелиев, искам всичко да е на ред. Бай Иван го уверил, че всичко ще бъде както трябва и няма да има проблеми. Така и станало. Президентът пристигнал и като видял Бай Иван още от портала се запрегръщали - станало ясно, че са приятели. Сложили големите софри - ядене пиене, минала срещата... След месец началника отива по същия повод при Бай Иван със заръката всичко да бъде както трябва, ще идва на посещение президентът на Русия - не може да допуснат да се изложат. Срещата протича по същия начин, Путин се оказва в много добри приятелски отношения с Бай Иван, отново големите софри - всичко минало безпроблемно. След още два месеца, началника пак отива при Бай Иван и му казва: - Бай Иване, много допринесе за това предприятие, много помогнаха приятелските ти отношения с тези влиятелни хора, като възнаграждение искам да дойдеш с мен във Ватикана - за литургията на Папата. Така и станало - отишли на литургията, а там много народ. Бай Иван и началника му застанали в центъра на тълпата и литургията започнала. По едно време Папата казал по микрофона: - Бай Иване, ти тук ли си бил? Ела при мен горе. Отишъл Бай Иван, литургията свършила, а когато се върнал началника му бил припаднал и се опитвали с вода и шамари да го свестят. Когато дошъл на себе си Бай Иван го попитал: - Началник, какво ти стана, защо припадна? А началника отговорил: - Добре... че си приятел с Плевнелиев го приех, че сте близки с Путин пак го преживях, че Папата те познава - как да е; но не можах да издържа когато един японски журналист дойде при мен, посочи към трибуната и попита: - Абе, кой е оня там горе до Бай Иван? Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604525.html", "text": "Разговор между българи в Русия, “перфектно” владеещи руски, пред асансьор в хотел: - Въй сефте в Маскву? - Имеет си хас. - А асансьор бачкает? - Йок, ево мама! Закеркенечился между етажами! - Е, значит прийдьотся качваться па стъпалами… - А до коими етажами? - Хич хабер си не имею… Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604527.html", "text": "Католически свещеник, равин и православен поп спорят кога е започнал животът. Католикът: - Животът започва след зачеването. Равинът: - Животът започва след раждането. Попът: - Животът започва, когато жената вземе децата и замине на море... Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604526.html", "text": "Животът е много прост. Една дума, казана в църквата и си женен. Една дума, изречена насън и си разведен... Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604521.html", "text": "-          Засрамена от разкритието, че се готви да прати дъщерите си в швейцарско училище вместо в британско, йоркската херцогиня решила да помогне с нещо на местното общинско училище. Зарадваният директор я помолил да съдийства на футболен мач. -          Десет минути след началото на играта херцогинята забелязала, че едно от момчетата е съвсем само далеч от другите играчи. Тя го попитала дали е добре, но момчето само кимнало. След още десет минути херцогинята пак го попитала, но момчето настояло, че няма проблем. -          - А защо стоиш съвсем сам? Защо не се включваш в играта? -          - Защото съм вратар! - изсумтяло момчето. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604528.html", "text": "Животът е много прост. Една дума, казана в църквата и си женен. Една дума, изречена насън и си разведен... Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604529.html", "text": "След празнуването на Нова година. Звъни телефонът. Сънен човек: - Кой идиот звъни в 16 часа през нощта?!? Сподели:", "date": "2020.01.16", "title": "ВИЦОВЕ"}
{"url": "https://pik.bg/-news603164.html", "text": "- Как полицаят пие \"средно кафе\"? - Нарежда три чашки една до друга и пие от средната. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604530.html", "text": "Нане и Вуте седят пред селска къща. Навън е страхотен студ. Единият е с кожена шапка, другият е гологлав. - Слушай, Нане, ти защо си с гола глава? Ще се простудиш! 20 градуса под нулата е! - Гледай сега, Вуте, един път седях пред къщата с ушанка на главата, съседът ме повикал да пием ракия, пък аз не съм го и чул! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news603165.html", "text": "Едно момченце си купило \"Кока-кола\" и не можело да си отвори бутилката. Огледало се наоколо и вижда на отсрещния тротоар един полицай. Отива при него и го моли: - Чичко полицай, ще ми отвориш ли бутилката? Полицая взел шишето, поогледал го и извикал: - Отваряй! Полиция! Сподели:", "date": "2020.01.16", "title": "ВИЦОВЕ"}
{"url": "https://pik.bg/%D1%87%D0%B5%D1%82%D0%B8%D1%80%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%B8%D1%81%D0%BA%D0%B0%D1%82-%D0%B4%D0%B0-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D0%BF%D1%8A%D1%82%D1%8F-%D0%B1%D0%B5%D1%80%D0%BA%D0%BE%D0%B2%D0%B8%D1%86%D0%B0-%D0%BC%D0%BE%D0%BD%D1%82%D0%B0%D0%BD%D0%B0-news898333.html", "text": "Общо четири оферти са подадени за рехабилитацията на 7 км от второкласния път II-81 Костинброд - Берковица – Монтана, от 94-ти до 101-ви км в област Монтана, съобщиха от Агенция „Пътна инфраструктура“ (АПИ). Проектът ще се финансира от ЕС по програмата за развитие на граничните зони „Интеррег V-A Румъния-България 2014-2020“, чрез Европейския фонд за регионално развитие. Индикативната стойност на строително-монтажните работи е 5.55 млн. лв. без ДДС. Отворените оферти са на компаниите: „ХИДРО-ВОД СТРОЙ“ ДЗЗД, с участници: „ВДХ“ АД и „ХИДРОСТРОЙ“ АД; „ГРОМА ХОЛД“ ЕООД „ПЪТИНЖЕНЕРИНГ - М“ АД „ТРЕЙС ГРУП ХОЛД“ АД Началната точка на ремонта е при 94-ти километър след с. Благово в посока Монтана, а краят – при 101-ви км в Северната промишлена зона на Монтана. Предвижда се полагане на нова асфалтова настилка, уширяване на пътното платно в стеснените участъци до достигане на габарита на пътя. Ще бъде укрепен участък от 120 м със свлачищен процес при 95-ти км, в непосредствена близост до язовир „Чернила“. Основно ще се ремонтира и моста при 98-ми км над река Огоста и жп надлеза при км 100, с дължина 64 м. Срокът за изпълнение на строително-монтажните работи е 12 месеца Сподели:", "date": "2020.01.16", "title": "Четири компании искат да ремонтират пътя Берковица-Монтана"}
{"url": "https://pik.bg/-news604513.html", "text": "След проверка на училищните съчинения на тема \"Как изкарах лятото\" бяха разкрити два грабежа, една кражба и три изнасилвания!!! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news603172.html", "text": "Пиян се удавил в реката. Полицай пише: \"Акт за одавяване\". Помислил, задраскал го и написал: \"Акт за отдавяне\". Замислил се пак и написал: \"Акт за влизане на тялото във водата и неговото неизлизане\". Сподели:", "date": "2020.01.16", "title": "ВИЦОВЕ"}
{"url": "https://pik.bg/-news603173.html", "text": "Пиян катаджия спори със шофьор на камион: - Гражданино шофьор! Вече десети път ви питам - защо камионът ви не е уплътнен добре и сипете товара си по пътя? - Гражданино полицай! Аз пък вече за десети път ви обяснявам, че съм от \"Чистота\" и сипя пясък заради поледицата. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news603170.html", "text": "Катаджията дълго гледа книжката на спрелия шофьор и накрая казва: - Абе нещо не ми харесва тая книжка... Нещо със снимката май не е наред? - Какво не е наред бе, старши? Ето ме на снимката - третия отляво съм! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news603166.html", "text": "Из отчет на полицаи след обиск в нелегална спиртоварна: \"След извършеният обиск, аз и сержант Михайлов изпитахме известни трудности да намерим вратата. Тъй като той заспа в тоалетната, се принудих да го оставя там и да се прибера сам. Защо обаче съм донесъл със себе си въпросната врата нямам спомен...\" Сподели:", "date": "2020.01.16", "title": "ВИЦОВЕ"}
{"url": "https://pik.bg/-news603174.html", "text": "Полицейска школа за повишаване на квалификацията. Инструкторът дава задача: - В язовир плува лодка с шест човека на борда. Обръща се и всички се издавят. Колко човека са загинали? - Шест! - обажда се един новобранец. - Неправилно, Петров! Дванадесет са загинали - шест при инцидента и шест при следствения експеримент. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news603171.html", "text": "Катаджия спира шофьор: - Книжката и талона, ако обичате! - казва полицаят. - Само това ли? - А какво друго? - Помислих си, че ще искате и пари... Сподели:", "date": "2020.01.16", "title": "ВИЦОВЕ"}
{"url": "https://pik.bg/-news603175.html", "text": "Един полицай копаел дупка в двора си. Минал комшията му и го попитал: - За какво ти е тая дупка? - Абе ще се снимам... - Е, и? - Ами искат ми снимка до кръста. На другия ден съседът пак видял, че полицаят копае нова дупка до първата. - Сега пък защо копаеш? - Ами не съм разбрал вчера, те ми искали две снимки. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604488.html", "text": "Редник яде ябълка, разрязва я, вади семките и ги слага в джоба си. Старшината го вижда и пита защо? Редника: - После ще купят от мен тези семки, повишават интелекта. - Старшината: - Може ли и на мен да ми продадеш една?! - Заповядай, два лева. Старшината купува семката, изяжда я и казва: - Но за два лева можеше да купя два килограма ябълки! - Виждаш ли - веднага поумня! - Да, наистина... Продай ми още малко! *** Мъж и жена си стоят вкъщи и гледат телевизия и жената пита мъжа си: - Мъжо, искаш ли да играем на море? - Добре, но не знам как. - Нищо сложно няма. Аз ще ти изневерявам, а ти ще се вълнуваш. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604490.html", "text": "- Защо закъсня? - - Ударих си главата във възглавницата и изгубих съзнание за два часа... Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604489.html", "text": "Учителката пита: - Иванчо, какво ти подари татко ти за рождения ден? - Четири прашки, госпожо! - Престани да се шегуваш, сериозно те питам! - Не се шегувам, моят татко е единствения стъклар в квартала! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604493.html", "text": "Свещеник се кара на ходожник, който прави стенописите в църквата: - Синко! Какво си нарисувал? Къде си виждал ангели с ботуши? - А вие, отче, къде сте виждали ангели без ботуши? - невъзмутимо отговаря художника. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604492.html", "text": "След 30 години едни съученици се би ли събрали на банкет. Имало много лекари, учители, техници, инженери и един свещеник. По едно време един от учителите попитал: - Василе, кажи ми честно, има ли бог или не? Свещеникът въздъхнал и отговорил: - Нека да не си говорим за работа! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604494.html", "text": "В България най-добрата снегопочистваща техника си остава пролетта. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604491.html", "text": "Две жени си говорят преди Бъдни вечер: - Твоят тиквеник стана ли? - Не, още спи. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604497.html", "text": "Разпитват пияница: -          Какво ви кара да пиете толкова много? -          - Нищо не ме кара, аз съм доброволец. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604495.html", "text": "Вълка гонил заека, но по едно време паднал в една дупка. Тогава заека застанал на ръба на дупката и започнал да псува вълка. Тръгнал да си ходи заека, но изведнъж се обърнал да го оплюе и се засилил, но се спънал и паднал в дупката при вълка. Тогава вълка се наддигнал над заека. А заека с ръка на сърце казал: -А ко щеш ми вярвай, дойдох да се извиня. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604496.html", "text": "На преглед при лекаря: - Имате високо кръвно. - Това е защото много ходя за риба… - Как така? Риболовът би трябвало да успокоява? - Ами аз ходя на забранено място. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604499.html", "text": "-          След войната в Косово, САЩ и Русия се споразумели да унищожат всичките си оръжия, за да не се повтарят подобни неща за в бъдеще. Клинтън обаче си запазил тайно 30 самолета. Минала половин година и решил да нападне Русия. Летели си самолетите над нива в Русия, а долу си орали трактори. Изведнъж паднали всички плугове и сеялки, появили се оръдия и картечници, и свалили самолетите. Клинтън позвънил на Елцин: -          - Елцин, продай ми 20 трактора от твоите! -          - Хе хе, ти още малко ще поискаш и комбайн с вертикално излитане! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604498.html", "text": "-          - Ако се появят проблеми, имаш ли ми номера? -          - Имам! -          - Да го изтриеш! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604501.html", "text": "-          София. 2068 година. Внук пита дядо си: -          - А защо нашата страна се казва България? -          - Защото още като бях малък, в нея живееха българи, внучето ми. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604500.html", "text": "-          Пациент при доктора : -          -Докторе имам един много сериозен проблем.. -          - Знам ! Имате проблем с очите. -          - Но как аз още не съм ви казал какъв е проблема ?! -          - Няма нужда да ми казвате вратата беше отворена, а вие влезнахте през прозореца. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604502.html", "text": "Къде се срещат времето и пространството? - В казармата, когато старшината каже \"Сега ще копате от тая ограда до обед!\" Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604520.html", "text": "-          - Докторе, докторе, по време на изпити за шофьорска книжка ставам страшно нервен и ме е страх. -          - Не се безпокойте, ще издържите и ще преминете изпита. -          - Но аз съм инструктор! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604510.html", "text": "Пациент пита офталмолога: - Докторе, помогнете ми, непрекъснато виждам пред очите си зелени кръгове! - А вие кой цвят предпочитате? Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604531.html", "text": "Срещат се двама бизнесмени .Единият пита: - Как вървят нещата с младата ти съпруга? - Засега нормално. - Какво означава\"за сега\"? -Засега имам пари. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604508.html", "text": "Очен лекар чете лекция: - Всеки човек със слабо зрение трябва да има два чифта очила - едни за четене и другите, за да намира първите. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604532.html", "text": "Приятели си приказват преди празниците: - Ще дойдеш ли с нас да пием на Нова година? - Не, в къщи съм...освен ако не се скарам с жената. - Постарай се,.....все пак Нова година е! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604509.html", "text": "Докторе, а вие сигурен ли сте, че ако ям много моркови, зрението ми ще се подобри? - Разбира се, вие виждали ли сте заек с очила! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604507.html", "text": "Офталмолог получил за рождения си ден кристално око, в което вместо зеница били поставили негова снимка. - Какво щастие, че не съм гинеколог! - благодарил лекарят. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604534.html", "text": "SS загражда квартирата на Щирлиц. Мюлер се провиква: - Щирлиц, обграден си, излизай! Знаем, че си вътре! Щирлиц също знаеше, че е вътре, но упорито мълчеше... Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604537.html", "text": "Двама рибари са нападнати от комари през нощта. Бързо се скриват в палатката си. След малко единият се показва навън, за да види какво е положението. Вижда да се приближава рояк светулки. - Какво става? Как е? - пита го другият. - Ужас! Връщат се да ни търсят с фенери! Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604543.html", "text": "Блондинка пътувала в автобуса и прозореца до нея бил отворен. Мъжът, който седял наблизо й казал: - Бихте ли затворили прозореца, навън е студено! Тя го погледнала и нищо не отговорила. След известно време мъжът казал отново: - Бихте ли затворили прозореца, навън вече е много студено! Блиндинката го погледнала и пак нищо не казала. Мъжът се ядосал, станал и затворил прозореца. - И какво сега? Навън стана ли по-топло? Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604538.html", "text": "Военен парад. Президентът приема парада. Пред него минават танкове, артилерия, вътрешни войски, в небето трещят вертолети и самолети... След поредната рота униформени войници се задава каре от дребни хорица с костюми и дипломатически куфарчета. - Какви са тия? - пита шашнат президентът. - Най-страшното ни оръжие! - отговарят генералите. - Чиновниците от финансовото министерство. За нула време могат да разкажат играта на всяка държава. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604533.html", "text": "Щирлиц си плуваше, когато видя чифт жълти очи във водата. - Мюлер! - помисли си Щирлиц. - Отчасти... - помисли си крокодилът. Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604536.html", "text": "Обява: \"Извършвам безплатна дегустация на алкохол по домовете с материали на клиента\". Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604544.html", "text": "В аквариума спорят две риби: ”Има ли Господ или няма”. Накрая се стига до скандал. След два часа вече уморени от спорене рибите отиват да питат най-старата в аквариума. Задават и въпроса, тя се замисля и отговаря: - Абе, да ви кажа честно, не знам дали има Господ или няма, обаче някой редовно ни сменя водата... Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604545.html", "text": "Учителят пише забележка на своя ученичка: \"Марийка говори много!\". На другия ден момичето връща бележника на учителя си. Баща й е написал: \"Да бяхте чули майка й!\". Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604546.html", "text": "Колко души от вашата зодия са нужни, за да се смени крушка? Овен: \"Само един. При това може да смени не само крушката!!!\" Телец: \"Предпочитам естествена светлина. И абсолютно сигурни ли сте, че старата крушка е изгоряла? Мразя да хвърлям неща, които биха могли да са полезни!\" Близнаци: \"Един вероятно е най-добрият вариант, защото ако са повече от един, ще се отплеснат в разговори и напълно ще забравят за крушката...\" Рак: \"Четирима. Един рак и трима психотерапевти, които да помогнат за мъчителния процес на смяната\" Лъв: \"Истинските лъвове не сменят крушки! Истинските лъвове намират някой друг да направи това вместо тях.\" Дева: \"Точно 1,655221 души в средностатистическия случай\" Везни: \"Добре, де, ще го направя... освен ако ти не си така добър да го свършиш вместо мен, но явно си много зает в момента... тъй че ще го направя... И все пак, не искаш ли ти да го свършиш?\" Скорпион: \"Нито един. Скорпионите не ги е страх от тъмнината!\" Стрелец: \"Айде стига, бе! Я погледни навън... Слънцето грее, птичките пеят, животът е пред нас, а ти се шашкаш за някаква глупава крушка?!?!?!\" Козирог: \"Нямам време за глупости.\" Водолей: \"Виж сега, енергията е материя, а дали материята е енергия още не е доказано, но със сигурност светлината е форма на енергия и тъй като електрическата крушка е материя....\" Риби: \"Каква крушка?\" Сподели:", "date": "2020.01.16", "title": "ВИЦОВЕ"}
{"url": "https://pik.bg/-news604548.html", "text": "Командирът пита касиера: - Къде държите парите на полка? - В здрава кутия. - Надеждна ли е? - Абсолютно! Никакъв ключ не може да я отвори. - А вие как я отваряте? - С кламер. Сподели:", "date": "2020.01.16", "title": "ВИЦОВЕ"}
{"url": "https://pik.bg/%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F%D1%82-%D0%B5%D0%BF%D0%B8%D0%B7%D0%BE%D0%BE%D1%82%D0%B8%D1%87%D0%B5%D0%BD-%D1%81%D1%8A%D0%B2%D0%B5%D1%82-%D1%83%D1%82%D0%B2%D1%8A%D1%80%D0%B4%D0%B8-%D0%BF%D0%BB%D0%B0%D0%BD-%D0%B7%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D1%8F%D0%B2%D0%B0%D0%BD%D0%B5-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%87%D1%83%D0%BC%D0%B0%D1%82%D0%B0--news898337.html", "text": "Централният епизоотичен съвет днес проведе заседание, в рамките на което беше представен и утвърден План за контрол, управление при кризи и предотвратяване на разпространението на заболяването АЧС в България през 2020 г. , съобщи правителственият пресцентър. Настоящият план следва да бъде гласуван от Министерския съвет, а неговата цел е да разпредели  дейностите за борба с болестта между различни държавни структури. Стратегията за борбата с АЧС включва пет основни стълба:  засилен граничен контрол на движението на живи животни и личен багаж на пътниците, пристигащи на територията на страната; засилени мерки за биосигурност в свиневъдните обекти; редуциране плътността на популацията от дива свиня на територията на Република България; организиране и провеждане на лабораторен контрол и провеждане на информационна кампания и обучения. Планът описва подробно организацията за оповестяване, информиране, реагиране и управление на силите и средствата на органите на изпълнителната власт при превенцията. Предмет са и процедурите с конкретни задачи и срокове към над 10 институции. Сподели:", "date": "2020.01.16", "title": "Централният епизоотичен съвет утвърди План за предотвратяване разпространението на чумата по свинете"}
{"url": "https://pik.bg/-news607337.html", "text": "Родителите на известен спортист в захлас гледат по телевизията победите на сина си. Майката казва на бащата: - Интелигентността е взел от мен. - Права си, вярно е. Защото моята си я имам още... Сподели:", "date": "2020.01.16", "title": ":)"}
{"url": "https://pik.bg/-news607341.html", "text": "В село дошъл театър. Пиесата завършвала с полов акт, а артистите се срамували да го изиграят пред толкова стари хора. Решили да поканят Асан и Айшето да изиграят сцената. Асан и Айшето се съгласили и на излизане от вкъщи на път за театъра Айшето казало на Асан: - Асане, айде да вземем и брат ти ! - Е за какво ти е и брат ми, ма! - Па ако ни изкарат на бис, ти не можеш да повториш! Сподели:", "date": "2020.01.16", "title": ":)"}
{"url": "https://pik.bg/%D0%BC%D0%B0%D0%B3%D0%B4%D0%B0-%D0%BA%D1%80%D1%8A%D1%81%D1%82%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%BD%D0%B8%D0%BA%D0%BE%D0%BB-%D1%81%D0%BD%D0%B8%D0%BC%D0%BA%D0%B8-news898336.html", "text": "Феновете определиха песента като хит. Щастливи събития и специални моменти бележат старта на Новата 2020 година за Магда. Само преди няколко дни певицата и нейната половинка организираха втория рожден ден на своята дъщеря Никол. 11 януари е специалната дата в личния календар на изпълнителката, която и тази година се погрижи да направи рождения ден на дъщеря си незабравим. Цветно детско парти в приятелски кръг и голяма торта за малката рожденичка, бяха само част от изненадите. А месец преди втория си рожден ден, малката Никол стана християнка. Много от моментите Магда сподели със своите почитатели в официалния си Инстаграм. Наред със семейните празници и специалните събития в живота на малката й дъщеричка, Магда изпрати една успешна професионална година. Чаровната изпълнителка се радва на успеха на последния си сингъл \"Тегля майни\". Сподели:", "date": "2020.01.16", "title": "Магда кръсти дъщеря си Никол (СНИМКИ)"}
{"url": "https://pik.bg/%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-%D1%81%D0%BB%D0%B5%D0%B4-%D1%82%D1%80%D1%83%D0%B4%D0%B5%D0%BD-%D1%83%D1%81%D0%BF%D0%B5%D1%85-%D0%BD%D0%B0%D0%B4-%D1%83%D1%83%D0%BB%D0%B2%D1%8A%D1%80%D1%85%D0%B5%D0%BC%D0%BF%D1%82%D1%8A%D0%BD-news898393.html", "text": "Отборът на Манчестър  Юнайтед успя да се промъкне до осминафиналите на турнира за Купата на Футболната асоциация на Англия. В преиграване от четвъртия кръг на надпреварата избраниците на мениджъра Оле-Гунар Солскяер победиха трудно гостуващият Уулвърхемптън с 1:0. Пуан Мата в 67-атао минута вкара „златният” гол за Манчестър Юнайтед. С успеха \"червените дяволи\" спряха серията си от пет мача без успех срещу \"вълците\". Уулвърхемптън пък вече няма победа в 11 поредни гостувания на Манчестър Юнайтед. Тимоът от Манчестър може и да се класира за осминафиналите, но даде свидна жертва. Влезлият като резерва в 64-ата минута Маркъс Рашфорд напусна терена с контузия четвърт час по-късно. Така голмайсторът на 20-кратния английския шампион стана първият играч на \"червените дяволи\" от 2006 г. насам, който се появява като смяна и впоследствие отстъпва мястото си заради травма. За последно това сполетява Алън Смит. В следващия кръг Манчестър Юнайтед ще се изправи срещу победителя от двойката Уотфорд - Транмиър. Сподели:", "date": "2020.01.16", "title": "Манчестър Юнайтед продължава за Купата на Англия след труден успех над Уулвърхемптън"}
{"url": "https://pik.bg/-news604511.html", "text": "Мъж отива в престижен исторически музей във Франция. Спира се на един обект и пита човекът, който го развежда: -Това картина \"Селянин чопли семки\" ли е? -Не-е! Това е огледало 12 век Сподели:", "date": "2020.01.16", "title": "ВИЦОВЕ"}
{"url": "https://pik.bg/%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D1%81%D0%BA%D0%BB%D1%8E%D1%87%D0%B8-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%85%D0%B8%D0%BF%D0%B5%D1%80%D0%B7%D0%B2%D1%83%D0%BA%D0%BE%D0%B2%D0%BE-%D0%BE%D1%80%D1%8A%D0%B6%D0%B8%D0%B5-news898397.html", "text": "Управлението за перспективни изследователски проекти към Министерството на отбраната на САЩ е сключило с компанията „Локхийд Мартин” договор за осъществяване на третия етап от работата по хиперзвуковото ракетно оръжие OpFires за 31,9 млн. долара, съобщават световните агенции, цитирани от RT. „Управлението за перспективни изследователски проекти сключи с компанията „Локхийд Мартин” договор на стойност 31,9 млн. долара по програмата за интеграция на системи от третия етап на работата по създаването на системи за въоръжение OpFires”, се посочва в официално съобщение на сайта на компанията. Уточнява се, че програмата OpFires предполага разработката на нова система с наземно базиране, която позволява хиперзвукова ракетна система да преодолява провитовъздушните системи на противника. Също така се съобщава, че ракетите с наземно базиране имат важно значение за армията на САЩ от гледна точка на бързото реагиране и отблъскване на вражески заплахи. По-рано заместник-министърът на отбраната на САЩ по продоволствието и силовото обзепечаване Елън Лорд съобщи, че Съединените щати планират съществено активизиране на разработването на средствата за защита от безпилотни летателни апарати, както и хиперзвуково въоръжение. Сподели:", "date": "2020.01.16", "title": "Пентагонът сключи договор за създаването на хиперзвуково оръжие"}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B0%D1%82%D0%B0-%D0%B4%D1%83%D0%BC%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D1%89%D0%B5-%D1%80%D0%B0%D0%B7%D0%B3%D0%BB%D0%B5%D0%B4%D0%B0-%D0%B4%D0%BD%D0%B5%D1%81-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%BC%D0%B8%D1%85%D0%B0%D0%B8%D0%BB-%D0%BC%D0%B8%D1%88%D1%83%D1%81%D1%82%D0%B8%D0%BD-%D0%B7%D0%B0-%D0%BF%D1%80%D0%B5%D0%BC%D0%B8%D0%B5%D1%80-news898390.html", "text": "На днешното си заседание Държавната Дума ще обсъди кандидатурата на Михаил Мишустин за министър-председател на Русия, съобщават световните агенции, цитирани от БНР. Бившият ръководител на Федералната данъчна служба беше предложен за поста от президента Владимир Путин, след като вчера кабинетът на премиера Дмитрий Медведев подаде оставка. На работна среща с президента Владимир Путин снощи Михаил Мишустин се съгласи да оглави новото правителство. След това бъдещият премиер участва в извънредно заседание на Съвета на Държавната Дума. Председателят на долната комара на парламента Вячеслав Володин описа Мишустин като професионалист в областта на финансовото и данъчното законодателство. „Притежава качества като откритост, динамичност, познаване на регионите“, посочи Володин и добави, че на срещата не е бил обсъждан съставът на новия кабинет. Дмитрий Медведев подаде оставка, след като президентът Владимир Путин предложи съществени промени в конституцията във вчерашното си послание към Федералното събрание. Те предвиждат разширяване на правомощията на парламента за сметка на президентските, превръщането на Държавния съвет в конституционен орган и приоритет на руската конституция над международното право. Сподели:", "date": "2020.01.16", "title": "Държавната Дума на Русия ще разгледа днес кандидатурата на Михаил Мишустин за премиер"}
{"url": "https://pik.bg/%D0%B5%D0%BA%D1%81%D1%86%D0%B5%D0%BD%D1%82%D1%80%D0%B8%D0%BA-%D0%B4%D0%B6%D0%B8%D0%B9%D1%81%D1%8A%D0%BD-%D0%B1%D1%80%D0%B0%D0%B4-%D0%BB%D1%8E%D0%B8%D1%81-%D0%BF%D0%B0%D0%B7%D0%B0%D1%80%D1%83%D0%B2%D0%B0-%D0%BF%D0%BE-%D1%85%D0%B0%D0%BB%D0%B0%D1%82-%D0%B2-%D1%87%D0%B5%D1%80%D0%B5%D1%88%D0%BA%D0%B0%D1%82%D0%B0---%D1%88%D0%BE%D1%83%D0%BC%D0%B5%D0%BD%D1%8A%D1%82-%D0%BE%D1%81%D1%82%D0%B0%D0%B2%D0%B8-%D1%84%D1%8A%D0%BD%D0%BA%D0%B8-%D0%B6%D0%B0%D0%B4%D0%B5%D0%BD-news898129.html", "text": "Джийсън Брад Люис, който се представя като рекламен консултант и сценарист, изкопира гримьора Валентин Кулагин в \"Черешката на тортата\". Людмил Августинов, както е истинското му име, избра да пазарува по халат, точно както постъпи преди години и Кулагин, забеляза \"Хотнюз\". За разлика от гримьора обаче вчерашният домакин бе избрал стар и доста неугледен халат, с който събра погледите на продавачи и просяци на Женския пазар. Люис продължи с провокациите, този път насочени към неговите гости. Той категорично отказа да харчи пари за алкохол и с огромно задоволство обяви, че нарочно е купил най-гадното вино. Още като го опита, Фънки направи недоволна гримаса, но това не трогна домакина. Той се изложи напълно и с готвенето, като дълго рекламира шоколадовия си сладкиш, който се оказа тънък като подметка. \"Абсолютен хляб, на нищо не прилича\", доволен обяви Джийсън, който все пак го сервира на гостите си. Ексцентрикът не успя да направи и брускети с авокадо - елементарна манджа, която не може да затрудни дори дете. Сподели:", "date": "2020.01.16", "title": "ЕКСЦЕНТРИК: Джийсън Брад Люис пазарува по халат в \"Черешката\" - шоуменът остави Фънки жаден"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D0%BE%D1%82%D0%BC%D0%B5%D0%BD%D0%B8-%D0%B7%D0%B0%D0%B1%D1%80%D0%B0%D0%BD%D0%B0%D1%82%D0%B0-%D0%B7%D0%B0-wikipedia-news898377.html", "text": "Турски съд отмени забраната за Wikipedia, продължила почти три години. Това съобщи БГНЕС, цитирани от Нова телевизия. Югоизточната ни съседка беше единствената държава в света освен Китай, която изцяло блокира достъпа до онлайн енциклопедията. Конституционният съд на страната реши, че забраната, действаща от април 2017 г., нарушава свободата на изразяване. Тогава турските власти обявиха, че забраната е необходима, тъй като Wikipedia не премахна съдържание, обвиняващо правителството в подпомагане на терористични групи. Правозащитните групи редовно критикуват липсата на свобода на словото в Турция при президента Реджеп Ердоган, особено след неуспешния опит за преврат през 2016 г. Потребителите в Анкара и Истанбул заявиха, че от късно снъщи уебсайтът вече е достъпен. Сподели:", "date": "2020.01.16", "title": "Турция отмени забраната за Wikipedia"}
{"url": "https://pik.bg/-news607340.html", "text": "Някакви получили покана за симфоничен концерт. Малко позакъснели, настанили се на местата си и попитали съседа: - Какво свирят в момента? - Девета симфония от Бетовен. - Бре, значи доста сме позакъснели! Цели осем симфонии сме пропуснали! Сподели:", "date": "2020.01.16", "title": ":)"}
{"url": "https://pik.bg/%D1%83%D0%BD%D0%B8%D1%89%D0%BE%D0%B6%D0%B5%D0%BD%D0%B0-%D1%80%D0%B5%D0%BA%D0%BE%D0%BB%D1%82%D0%B0-%D0%BD%D0%B0-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B0%D0%BD%D0%B0%D0%BD%D0%B0%D1%81%D0%B8%D1%82%D0%B5-%D0%BF%D0%BE%D1%81%D0%B8%D0%B2%D1%8F%D1%85%D0%B0-news898418.html", "text": "Пробуждането на втория по активност вулкан на Филипините – Таал, предизвика страхове и опасения от криза на остров Лусон, съобщават световните агенции, цитирани от БТВ. След като кратерът, който се намира на 70 километра от столицата Манила, изригна лава и пепел на 800 метра височина и предизвика серия от трусове, десетки хиляди хора бяха евакуирани. Засегнати от изригването на вулкана са не само хората, но и растенията. Точно преди да се пробуди вулкана местните фермери са се готвили да приберат реколтата от ананаси. Сега обаче много от тях са оставили тропическите плодове неприбрани, а покритите с вулканична пепел растения с ананаси приличат на сюрреалистична каменна гора. „Ананасите са покрити от тънка кора с кал, която се втвърдява - разказва фермерът Джон Империал. - Ние бяхме засегнати лошо от изригването на Таал, както и фермите ни за ананаси. Не успяхме да приберем плодовете, които бяха узрели и сега трябва да приемем, че сме на загуба“. Сподели:", "date": "2020.01.16", "title": "Унищожена реколта: На Филипините ананасите посивяха"}
{"url": "https://pik.bg/%D0%BA%D0%B0%D0%BD%D0%B0%D0%B4%D0%B0-%D0%B2%D1%81%D0%B5-%D0%BE%D1%89%D0%B5-%D0%BD%D0%B5-%D0%B5-%D0%BF%D0%BE%D0%BB%D1%83%D1%87%D0%B8%D0%BB%D0%B0-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D1%87%D0%B5%D1%80%D0%BD%D0%B8%D1%82%D0%B5-%D0%BA%D1%83%D1%82%D0%B8%D0%B8-%D0%BD%D0%B0-%D1%81%D0%B2%D0%B0%D0%BB%D0%B5%D0%BD%D0%B8%D1%8F-%D0%B2-%D0%B8%D1%80%D0%B0%D0%BD-%D1%81%D0%B0%D0%BC%D0%BE%D0%BB%D0%B5%D1%82-news898404.html", "text": "Канадските специалисти все още не са получили достъп до черните кутии на самолета на украинските авиолинии, който бе свален в Иран. Това заяви министърът на транспорта на Канада Марк Гарно, пред телевизия CTV. Уточнява се, че черните кутии на самолета са на разположение на властите на Иран. Марк Гарно каза, че двама специалисти от Канада вече са в Иран и имат готовност да пристъпят към разшифроването на черните кутии на самолета. По-рано от Бюрото по разследване на авиокатастрофи на Франция опровергаха информациите, че разшифроването на черните кутии на сваления край Техеран украински пътнически самолет „Боинг” ще се проведе в Париж. Сподели:", "date": "2020.01.16", "title": "Канада все още не е получила достъп до черните кутии на сваления в Иран самолет"}
{"url": "https://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D1%81%D0%B8%D1%80%D0%B8%D1%8F-%D0%BB%D0%B8%D0%B1%D0%B8%D1%8F-%D0%B8-%D0%B8%D1%80%D0%B0%D0%BD-news898406.html", "text": "Президентите на Съединените щати и Турция Доналд Тръмп и Реджеп Ердоган са провели телефонен разговор, съобщава РИА „Новости”. Агенцията се позовава на съобщение от пресслужбата на Белия дом. Според информацията двамата лидери са обсъдили ситуацията в Сирия, Либия и Иран,  засягайки и темата за сваления украински пътнически самолет в Иран. „Тръмп и Ердоган са обсъдили ситуацията в областта на безопасността в Сирия и Либия, протестите в Иран, както и инцидента със сваления в Иран полет PS752 на украинските международни авиолинии”, се казва в съобщението. Сподели:", "date": "2020.01.16", "title": "По жицата: Доналд Тръмп и Реджеп Ердоган обсъдиха ситуацията в Сирия, Либия и Иран"}
{"url": "https://pik.bg/%D0%B7%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BD%D1%8F%D0%BC%D0%B0-%D0%B3%D1%80%D0%B0%D0%BD%D0%B8%D1%86%D0%B8-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%BB%D0%BE%D0%BA%D0%BE-%D0%BC%D0%BE%D1%81%D0%BA%D0%B2%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B1%D1%80%D0%B0%D0%BA-%D0%BD%D0%B0-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%B2%D0%BD%D1%83%D1%87%D0%BA%D0%B0-%D0%BD%D0%B0-%D0%B5%D0%BB-news898225.html", "text": "Спортния и светски елит на Русия се развънлува от предстояща звездна сватба! Нападателят на московския \"Локомотив\" и бившето гадже на моделната и телевизионна звезда Виктория Лопирева, ще се жени за внучката на Борис Елцин - Мария Юмашева, научи ПИК. Според руските медии връзката на двамата е била публична тайна, но 30-годишният играч на московчани чак сега призна публично за своите чувства, предлагайки брак на 17-годишната си изгора. В момента Федор и Мария почиват на Карибите и споделят снимки от ваканцията си. Въпреки критиките за разликата във възрастта им, влюбените не се притесняват от хорското мнение. И планират да вдигнат сватба през 2021 година, след като внучката на Елцин навърши 18. Според руските закони, на тази възраст тя вече може да се омъжи. Между другото, Юмашева има и австрийско гражданство, но и там бракът не е позволен под 18-годишна възраст. Роднините на Мери изобщо не са против планираната сватба. Те се разбират отлично с футболиста. Засега мечтата на влюбените е да сключат брак на бутикова сватбена церемония на остров Сейнт Барт - точно там, където бъдещите съпруг и съпруга почиват в момента. Сподели:", "date": "2020.01.16", "title": "ЗА ЛЮБОВТА НЯМА ГРАНИЦИ: Звезда на \"Локо\" (Москва) предложи брак на непълнолетната внучка на Елцин - сватбата ще е на Карибите... (СНИМКА)"}
{"url": "https://pik.bg/%D1%85%D0%B8%D1%82-%D0%B2-%D1%81%D0%BB%D0%BE%D0%B2%D0%B5%D0%BD%D0%B8%D1%8F-%D0%B7%D0%B0%D0%BC%D0%B5%D0%BD%D1%8F%D1%82-%D1%81%D0%B5%D0%BA%D1%81-%D1%82%D1%80%D1%83%D0%B6%D0%B5%D0%BD%D0%B8%D1%87%D0%BA%D0%B8%D1%82%D0%B5-%D1%81--news898389.html", "text": "Публичен дом с роботи и кукли, които могат да говорят и да се движат като хора, а и дори достигат човешка температура бе открит в Словения, съобщава Би Ти Ви. Tова вече е тенденция по света, но заведението в град Сезана е първото от този вид в малката страна на границата между Балканите и Централна Европа. Затова собствениците се насочват основно към италиански клиенти. Идеята на собственицата на заведението Сандра Кнего за неговото създаване идва, когато вижда репортаж за подобен публичен дом в италианско шоу. Роботите приличат изключително много на обикновени секс кукли. Направени са от силикон, който може със своята мекота да наподоби усещането за докосване на човешко тяло. Засега в публичния дом има само три кукли, които са предназначени за клиенти мъже и всяка една от тях струва около 1 500 евро. Собствениците обещават скоро да има и мъжки кукли за дамите, тъй като се очаква търсенето им да е високо. Сподели:", "date": "2020.01.16", "title": "Хит: В Словения заменят секс труженичките с ..."}
{"url": "https://pik.bg/%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BE%D0%B1%D1%81%D1%8A%D0%B4%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D1%81%D1%80%D0%B5%D1%89%D1%83-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D1%87%D0%B5%D1%85%D0%B8%D1%8F-news898411.html", "text": "За никаква толерантност към конфликта на интереси се обяви еврокомисарят Виргиниюс Синкявичус, чийто ресор са околна среда, океаните и рибарството. Той докладва пред евродепутатите в Страсбург заради ситуацията с чешкия премиер Андрей Бабиш, съобщава БНР. В пленарната зала бе обсъдено възобновяването на процеса срещу него за конфликт на интереси и злоупотреба със служебно положение. Бабиш е обвинен в злоупотреба с европрограми на ЕС с цел лично облагодетелстване. \"Окончателният дебат, който е представен на чешките власти, не представлява последната стъпка от процедурите за Европейския социален фонд и Европейския фонд за регионално развитие. Съдържанието на докладите към тях трябва да остане конфиденциално, докато процедурата не приключи до момента, в който Комисията не вземе посленото си решение\", заяви еврокомисаря по околната среда, отговарящ и за разследването на ситуацията около потенциалния конфликт на интереси срещу чешкия премиер Андрей Бабиш. Сподели:", "date": "2020.01.16", "title": "Европарламентът обсъди разследването срещу премиера на Чехия"}
{"url": "https://pik.bg/27-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D0%BA%D1%8A%D1%81%D0%BD%D0%BE-%D0%BF%D0%B5%D1%82%D0%B8%D0%BC%D0%B0-%D0%BA%D1%83%D1%80%D0%B0%D0%B6%D0%BB%D0%B8%D0%B8-%D1%89%D0%B5-%D0%BE%D0%BF%D0%B8%D1%82%D0%B0%D1%82-%D0%B4%D0%B0-%D0%BF%D1%80%D0%B5%D0%B2%D0%B7%D0%B5%D0%BC%D0%B0%D1%82-%D0%B5%D0%B2%D0%B5%D1%80%D0%B5%D1%81%D1%82-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news898424.html", "text": "През 1993 година за последен път човек се качва на връх Еверест през зимата. Първото такова постижение е през 1980 г. Днес, 27 години по-късно, петима мъже ще се опитат отново да достигнат върха в суровото време, съобщава \"Днес.бг\". Трима шерпи и двама германци вече се намират в базовия лагер, където се аклиматизират  към височината и чакат хубаво време за да стигнат върха. Те решават, че ще пропуснат тълпите, които се събраха и поеха към Еверест през април и май, за да предприемат предизвикателство, с което не всеки би се справил. Германците ще стигнат до върха под съпровода поне на един шерп. Не се знае, дали и останалите двама ще се включат в приключението с тях. Въпреки че няма закон, който забранява катеренето през зимата, малко са хората, които предприемат подобни действия. Миналата година властите в Непал все пак обявиха, че обмислят въвеждането на по-строги правила относно това, кой може да се изкачва да върха, блокирайки онези, които нямат опит. Сподели:", "date": "2020.01.16", "title": "27 ГОДИНИ ПО-КЪСНО: Петима куражлии ще опитат да превземат Еверест през зимата"}
{"url": "https://pik.bg/%D0%B4%D0%B5%D1%84%D0%B8%D1%86%D0%B8%D1%82%D0%BD%D0%B0-%D1%81%D1%82%D0%BE%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D1%81%D0%B2%D0%B8%D0%BD%D1%81%D0%BA%D0%BE-%D0%BF%D0%BE-%D0%BC%D0%B0%D0%B3%D0%B0%D0%B7%D0%B8%D0%BD%D0%B8%D1%82%D0%B5-%D0%B2-%D1%81%D0%BB%D0%B8%D0%B2%D0%B5%D0%BD-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-news898415.html", "text": "Предлагането на свинско месо произведено в България по месарските магазини в Сливен намалява, заради въведената забрана в цялата страна за движение на свине от и към животновъдните ферми и кланиците, като мярка за ограничаване на АЧС, съобщава БНР. Някои от месарниците в града и щандовете в покрития пазар вчера не отвориха. Директорът на ОДБХ Сливен д-р Пламен Пенчев съобщи, че след проверките две кланици от съществуващите пет на територията на областта вече работят. Продавачите в халите в Сливен коментираха, че вече се усеща недостига на свинско месо, произведено в България. Към момента цената на свинското няма повишение, но търговците коментираха, че не се знае какви ще бъдат цените, след падането на забраната. В големите вериги магазини, освен произведено в България има свинско месо внос от държави от ЕС. Сподели:", "date": "2020.01.16", "title": "Дефицитна стока: Българското свинско по магазините в Сливен намалява"}
{"url": "https://pik.bg/%D0%BB%D0%BE%D0%B2%D1%86%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0%D1%82-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D1%81-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%87%D1%83%D0%BC%D0%B0-%D0%B2-%D1%8F%D0%BC%D0%B1%D0%BE%D0%BB%D1%81%D0%BA%D0%BE-news898395.html", "text": "Нови мерки за ограничаване на разпространението на чума по свинете предприемат в Ямболска област, съобщава БНР. До края на месеца отново ще се броят животните, отглеждани при домашни условия, ще се премахват микросметища и строителни отпадъци. Четири огнища на африканска чума са регистрирани при лов на диви прасета на територията на областта. Обезпокоителното е, че те се намират в голям периметър, в землища на отдалечени едно от друго населени меса, посочи областният управител Димитър Иванов. \"Затова призовавам всички ловни дружинки и ангажирани с дейности в гората при намиране на умряло животно, незабавно да се уведомява Държавно горско стопанство и ветеринарите\", добави той. В общините Тунджа, Стралджа, Болярово и Елхово има определени и утвърдени терени за загробване на животни. От община Ямбол все още няма посочена подходяща площадка. В региона има пет промишлени свинекомплекса с над 32 000 животни. Сподели:", "date": "2020.01.16", "title": "Ловци се включват в  битката с африканска чума  в Ямболско"}
{"url": "https://pik.bg/%D0%BF%D1%8A%D1%80%D0%B2%D0%B8-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B7%D0%B0%D1%80%D0%B0%D0%B7%D1%8F%D0%B2%D0%B0%D0%BD%D0%B5-%D1%81-%D0%BD%D0%BE%D0%B2%D0%B8%D1%8F-%D1%82%D0%B8%D0%BF-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD-%D0%B2-%D1%8F%D0%BF%D0%BE%D0%BD%D0%B8%D1%8F-news898421.html", "text": "Първи случай на заразяване с новия тип коронавирус от Китай е бил регистриран в Япония, съобщава агенция „Киодо”, цитирана от „Газета”. Агенцията се позовава на източници от правителството на страната. Вирусът е бил открит от японски медици в организма на гражданин на Китай, който е пътувал до град Ухан. По-рано бе съобщено, че в град Ухан в китайската провинция Хубей е избухнала епидемия от пневмония с неизвестен произход. В първите дни на януари стана ясно, че причинител на заболяването е нов тип коронавирус. Сподели:", "date": "2020.01.16", "title": "Първи случай на заразяване с новия тип коронавирус бе регистриран в Япония"}
{"url": "https://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BF%D0%BE%D0%B4%D0%BD%D0%BE%D0%B2%D0%B8-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D0%B8%D0%B4%D0%BB%D0%B8%D0%B1-news898422.html", "text": "Сирийската армия е подновила операцията си в провинция Идлиб, съобщава РИА „Новости”, като се позовава на информация на радиостанция Sham FM. Причината за подновяването на операцията е станало нарушаване от страна на терористите на режима на прекратяване на огъня. Посочва се, че сирийската армия води подготовка за атака на позициите на терористите. На 9 януари в Идлибската зона на деескалация на конфликта в Сирия бе въведен режим на прекратяване на огъня. Сподели:", "date": "2020.01.16", "title": "Сирийската армия поднови военната операция в Идлиб"}
{"url": "https://pik.bg/%D0%BF%D1%80%D0%B5%D0%B7%D0%B0%D1%80%D0%B5%D0%B6%D0%B4%D0%B0%D0%BD%D0%B5-%D0%B0%D0%BB%D0%B8%D1%81%D0%B8%D1%8F-%D1%81%D0%B5-%D1%82%D1%83%D0%BD%D0%B8%D0%BD%D0%B3%D0%BE%D0%B2%D0%B0-%D1%81-%D0%BD%D0%BE%D0%B2%D0%B0-%D0%BA%D0%BE%D0%BB%D0%B0-%D0%B8-%D1%82%D0%B0%D1%82%D1%83%D0%B8%D1%80%D0%BE%D0%B2%D0%BA%D0%B0-news898191.html", "text": "Певицата изглежда повече от доволна и дори повози приятелка в лъскавата си придобивка. Не само автомобилът е нов за Ася, както е истинското ѝ име. Изпълнителката на \"Запали\" се тунингова и с чисто нова татуировка на прасеца, която е под формата на сърце, пише столичен вестник. Преди време се заговори, че красавицата ще слезе от сцената, за да създаде семейство с половинката си Симеон Филипов. Милионерът отдавна намеквал на любимата си, че няма нужда да пее по задимените кръчми и той е готов да подсигури лукс и бляскаво бъдеще както за нея, така и за сина ѝ Валерко. Самата Алисия от доста време насам неглижирала кариерата си. Откакто е с Мони Филипов, изявите ѝ рязко намаляха. Когато пък приеме участие, редовно закъснява с часове и така изнервя феновете ѝ. Певицата неведнъж е виняла кариерата си и постоянните си отсъствия нощем за разделите с бившите ѝ половинки. Този път обаче смятала да избере любовта пред работата си и най-сетне да създаде стабилно семейство. Фолкпевицата Алисия се сдоби с чисто нова кола. Сподели:", "date": "2020.01.16", "title": "ПРЕЗАРЕЖДАНЕ: Алисия се тунингова с нова кола и татуировка"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D1%81%D1%83%D1%82%D1%80%D0%B8%D0%BD-%D1%81-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-%D0%B2-%D1%81%D0%BE%D1%84%D0%B8%D1%8F-news898442.html", "text": "И тази сутрин е регистриран мръсен въздух в София, съобщава БНТ. Данните на Столичната община показват превишаване на нормите в кварталите Павлово и Хиподрума, макар отчетените стойности да са по-ниски в сравнение с вчерашните. Данните се потвърждават и от Европейската агенция за чистота на въздуха. Гражданската платформа airbg.info предупреждава за замърсяване 6 пъти над нормата в района на Малинова долина, Горна баня и Бояна. От общината съветват гражданите да използват градския транспорт вместо личните си автомобили и при възможност да преминат на отопление с по-екологично гориво. Сподели:", "date": "2020.01.16", "title": "Поредна сутрин с мръсен въздух в София"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D1%87%D0%B0%D0%BA%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BE%D0%BF%D1%80%D0%B0%D0%B2%D0%B4%D0%B0%D0%BD-%D0%B2-%D0%BF%D1%80%D0%BE%D1%86%D0%B5%D1%81%D0%B0-%D0%BF%D0%BE-%D0%B8%D0%BC%D0%BF%D0%B8%D0%B9%D0%BC%D1%87%D1%8A%D0%BD%D1%82-news898391.html", "text": "Процесът срещу мен е поредна измама на демократите. Това заяви президентът на САЩ Доналд Тръмп, цитиран от Fox News, на които се позовават „Факти” и „Петел”. Процесът ще започне през следващата седмица. Крайното решение е на Сената. Там ще гласуват импийчмънт на президента. То вече бе прокарано през Камарата на представителите. „Отново зпочваме с измама на демократите. Предполага се, че това трябва да бъде свършено от Камарата на представителите, а не от Сената“, заяви Тръмп. Републиканците имат мнозинство в Сената. За това и президентът обяви, че очаква пълно оправдаване. Сподели:", "date": "2020.01.16", "title": "Доналд Тръмп очаква да бъде оправдан в процеса по импиймчънт"}
{"url": "https://pik.bg/%D0%BF%D0%BE-%D1%81%D1%82%D1%80%D0%BE%D0%B3%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%B3%D0%BE%D1%80%D0%B8%D0%B2%D0%BE-%D1%89%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-news898433.html", "text": "Народното събрание ще обсъди на първо четене промените в Закона за административното регулиране на икономическите дейности, свързани с нефт и продукти от нефтен произход. Те предвиждат бензиностанции и складове за горива да бъдат запечатвани за 2 години, ако продават контрабандно гориво, а цистерните, които го превозват, да бъдат спирани от движение за една година, съобщава БНР. На запечатване ще подлежат обектите, които търгуват с нерегламентирано гориво, независимо дали са на собственика или са отдадени под наем, а цистерните с контрабандно гориво ще се конфискуват. С промените в Закона за горивата се предвижда още от обхвата на закона да бъде извадена дейността по временно съхранение или зареждане от земеделски стопанин на негово гориво, извън данъчните складове, предназначено за собствена употреба, което не подлежи на последваща продажба. Ако земеделски производители осъществяват търговия с горива, без да са регистрирани за дейността, ще подлежат на санкции. Законопроектът предвижда прагът на регистрация на фирмите и банковата гаранция за дейност да се намалят, като ще зависят от техния оборот. Създава се и възможност вътрешният обект, от който ще се извършва търговия на едро и дребно, съхранява, транспорт на горива, пълнене и дистрибуция на газови бутилки,  да не е само трайно прикрепен към недвижим имот, а и да бъде преместваем. Законопроектът за изменение на закона за горивата е подкрепен от Асоциацията на българските търговци, производители, вносители и превозвачи на горива и от Националната асоциация на зърнопроизводителите. Сподели:", "date": "2020.01.16", "title": "По-строги санкции срещу контрабандата на гориво ще обсъждат депутатите"}
{"url": "https://pik.bg/%D0%B1%D1%81%D0%BF-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news898450.html", "text": "БСП започва консултации за пореден вот на недоверие срещу кабинета Борисов. Левицата ще търси подкрепа от ДПС и депутатите на Веселин Марешки. Ако всички поканени подкрепят вота на недоверие, общият брой на народни представители ще бъде 124, коментират от редиците на опозицията. Темата, по думите им, е провал в екополитиката на правителството. Конкретните обвинения са мръсният въздух, водната криза и боклукът от Италия. От ''Позитано'' 20 са категорични, че българите дишат мръсен въздух, в Перник няма яснота докога ще продължи режимът и дали няма да се утежни. Според социалистите именно правителството носи вина за кризите с водата и вноса и горенето на отпадъци. Те считат още, че нито арестът, нито оставката на ресорния министър изчерпват въпроса за политическата отговорност на правителството на премиера Борисов. Сподели:", "date": "2020.01.16", "title": "БСП започва преговори в парламента за вота на недоверие"}
{"url": "https://pik.bg/%D0%B3%D0%BE%D1%80%D0%B4%D0%BE%D1%81%D1%82-%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%B4%D0%B2%D0%B0%D0%BC%D0%B0-%D0%B3%D0%BE%D0%BB%D0%B5%D0%BC%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D0%B2%D0%B5%D1%82%D1%86%D0%B8---%D0%B5%D1%82%D0%BE-%D0%B8-%D0%BA%D0%BE%D0%B9-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D1%87%D0%B5%D1%80%D0%BF%D0%B8-%D0%B7%D0%B0-%D0%B8%D0%BC%D0%B5%D0%BD-%D0%B4%D0%B5%D0%BD-news898451.html", "text": "Когато пораснал, родителите му поискали да го задомят, но той избягал тайно от тях в столицата Търново и в манастира \"Св. Богородица Пътеводителка\" бил постриган за монах с името Роман. Неговото безпрекословно послушание и благоговението му пред Бога, неговото мъдро смирение и любов към всички и най-вече към болните били известни на всички братя в търновската \"Света Гора\" и в местността \"Устие\", обитавани от множество монаси, та всички започнали да го наричат \"Калороман\" по гръцки или \"Добрият Роман\" по български. Той чул, че великият подвижник на благодатното безмълвие (исихазъм) и богосъзерцание св. Григорий Синаит преминал да живее на българска земя в местността \"Парория\" (\"пригранична\" – на границата между България и Византия, предполага се, че това е планината Странджа). Роман оставил всичко и дошъл тук, където бил приет добре и обучаван във високите добродетели на истинския духовен живот: получил дара на постоянната молитва, на постоянното вдъхновение, на постоянните покайни сълзи, на боговдъхновеното поучение. Турските нашествия, разбойническите нападения, смъртта на св. Григорий Синаит го заставили да се завърне във вътрешността на България, но жаждата за парорийното усамотение и безмълвие го върнали отново в Парория, гдето приел велика монашеска схима с името Ромил. После той заминал с ученика си Григорий (който написва житието му) за Атонска св. Гора, гдето в местността Мелания се подвизавал много време и събрал монашеско братство. След злополучната за християните битка с турците при река Марица на 26 септември 1371 г. св. Ромил – като мнозина други – бил принуден да напусне Атон, да се пресели с учениците си в Авлона (близо до Драч), а оттам – в Раваница (Сърбия), в манастира \"Св. Възнесение\", гдето скоро и починал на 16 януари 1375 година. - Свети свещеномъченик Дамаскин, родом от Габрово, бил Хилендарски монах и игумен. По уреждане на манастирски работи отишъл в Свищов в Светогорския метох. Турци, имащи парични задължения към манастира, вместо да се издължат, наклеветили преп. Дамаскина, че имал връзки с една туркиня. Изправен пред съда, кадията разбрал, че е невинно обвинен. Но събралата се тълпа турци поискали да бъде потурчен или да се обеси. Преп. Дамаскин твърдо изповядвал вярата си в Христа. Вързали му ръцете отзад, повели го и го обесили - 1771 година. На мястото на тогавашния метох сега се намира манастирът \"Св. св. Петър и Павел\", дето се сочи издънка от дървото на обесването и гробът му. - родно място на преподобни Ромил е бил град Бдин (Видин). Майка му била българка, а баща му – грък. При св. Кръщение бил наречен Руско. Заможността на родителите и неговата даровитост му дали възможност да получи добро образование, с което възхищавал всички около себе си. Сподели:", "date": "2020.01.16", "title": "ГОРДОСТ: Честваме двама големи български светци - ето и кой трябва да почерпи за имен ден"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%B7%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D0%B0%D0%BB%D0%B8%D0%B0%D0%BD%D1%81-%D0%B7%D0%B0-%D0%B2%D1%8A%D0%B7%D0%BF%D0%BE%D0%BC%D0%B8%D0%BD%D0%B0%D0%BD%D0%B8-news898444.html", "text": "Вицепремиерът и министър на външните работи Екатерина Захариева ще ръководи българската делегация по време на срещата в Брюксел на външните министри на държавите-членки на Международния алианс за възпоминание на Холокоста (МАВХ), която ще се проведе на 19 януари 2020 г. в Брюксел, съобщава „Дарик”. В рамките на срещата министри и високопоставени представители на 35 държави, както и ръководители на различни международни организации, ще обсъдят въпроси от актуалния политически дневен ред. Те ще препотвърдят ангажимента си за борба с антисемитизма и други форми на дискриминация, както и за съхраняване на историческата памет за Холокоста. Очаква се участниците да приемат декларация по повод 75 години от освобождението на нацисткия концлагер Аушвиц-Биркенау. Домакини на събитието са МАВХ и правителството на Люксембург. Сподели:", "date": "2020.01.16", "title": "Вицепремиерът Екатерина Захариева заминава за среща на Международния алианс за възпоминание на Холокоста в Брюксел"}
{"url": "https://pik.bg/%D0%BD%D0%B5%D0%B2%D0%BE%D0%BB%D0%B8%D1%82%D0%B5-%D0%BD%D0%B0-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82---%D0%BE%D0%B1%D1%8F%D0%B2%D0%B8%D1%85%D0%B0-%D0%BE%D1%82%D0%BD%D0%BE%D0%B2%D0%BE-%D0%BE%D0%BF%D0%B0%D1%81%D0%BD%D0%B8-%D0%BD%D0%B8%D0%B2%D0%B0-%D0%BD%D0%B0-%D1%81%D0%B5%D1%80%D0%B5%D0%BD-%D0%B4%D0%B8%D0%BE%D0%BA%D1%81%D0%B8%D0%B4-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85-news898453.html", "text": "Отново повишени нива на серния диоксид във въздуха на Перник. Около полунощ превишението е било двойно или 700 микрограма на кубичен метър. Вчера сутринта беше още по-притеснителни показатели. Повишение на серния диоксид три поредни часа затвори прозорците на детските градини. Учебни часове се провеждат, но само в класните стаи. Причините за проблема се оказаха мъглата, потреблението на твърдо гориво и работата на ТЕЦ \"Република\" към \"Топлофикация\" Перник. Чувствителните групи от населението са деца, възрастни и хора с астма, сърдечно-съдови или хронични белодробни заболявания. Сподели:", "date": "2020.01.16", "title": "Неволите на перничани продължават - обявиха отново опасни нива на серен диоксид във въздуха"}
{"url": "https://pik.bg/%E2%80%9E%D1%82%D0%BE%D0%B9%D0%BE%D1%82%D0%B0%E2%80%9D-%D1%89%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-%D0%BE%D0%BA%D0%BE%D0%BB%D0%BE-400-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B2-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-news898439.html", "text": "Японската автомобилна компания „Тойота” ще инвестира 394 млн. долара в американската компания Joby Aviation, която се специализира в разработката на летящ транспорт, който се използва като такси, съобщава RT. „Имаме намерение да работим за решаване задачата за авиопревоз съвместно с Joby и да развием потенциала за промени в областта на транспорта”, се посочва в официално изявление на компанията. Уточнява се, че основната цел на компанията е масово производство на дадения вид транспорт. Допълва се, че по-конкретно за сътрудничеството ще бъде обявено на по-късен етап. Сподели:", "date": "2020.01.16", "title": "„Тойота” ще инвестира около 400 млн. долара в производството на..."}
{"url": "https://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2%D0%B5%D1%87%D0%B5-%D0%B8%D0%BC%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D1%8F-%D0%B7%D0%B0-%D1%81%D0%B0%D0%BC%D0%BE%D0%BB%D0%B8%D1%87%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%82%D0%B5-%D0%BF%D1%80%D0%B8-%D0%B2%D0%B7%D1%80%D0%B8%D0%B2%D0%B0-news898461.html", "text": "Имаме косвени доказателства за самоличността на жертвите. Изчакваме заключението на ДНК експертизата, което ще ни каже със сигурност кои са жертвите. Това заяви пред Би Ти Ви окръжният прокурор на Варна Красимир Конов по повод взрива в жилищен блок в морската столица, който отне живота на двама души. \"Жертвите се намират в два съседни апартамента. Двата апартамента са напълно унищожени. Срутени са преградните стени помежду им\", обясни магистратът. \"Наясно сме с характеристиките на взрива - той е от т.нар. обемен взрив, който се изразява в концентрация на леснозапалими вещества в затворено положение. Няма епицентър на взрива\", разкри окръжният прокурор на Варна. \"Не може с категоричност да кажем кой е извършителят. Събран е огромен обем от информация. Дали се касае за виновно човешко поведение, или за нелеп инцидент, това ще стане ясно след заключението на експертизите\", добави Красимир Конов. \"Може да се каже, че в жилището е имало леснозапалими вещества. Нямаме потвърждение дали е имало взривни вещества\", добави той. \"Вече е направено конструктивно обследване на блока. Част от жилищата вече са обитаеми и хората вече са се нанесли в тях\", каза още магистратът. Сподели:", "date": "2020.01.16", "title": "НОВИ РАЗКРИТИЯ: Прокуратурата вече има предположения за самоличността на убитите при взрива във Варна"}
{"url": "https://pik.bg/%D1%81%D0%B8-%D0%B4%D0%B7%D0%B8%D0%BD%D0%BF%D0%B8%D0%BD-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D0%BD%D0%B0%D1%81%D1%82%D1%8A%D0%BF%D0%B2%D0%B0%D1%89%D0%B0%D1%82%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news898441.html", "text": "Лидерът на Китай Си Дзинпин поздрави президента на САЩ Доналд Тръмп с настъпването на Новата година по лунния календар, съобщава ТАСС. „След няколко дни ще настъпи Нова година по лунния календар. – Празник на пролетта Чунзце”, се посочва в посланието на Си Дзинпин. Освен президента на САЩ, китайският лидер е поздравил и съпругата му и останалата част от семейство Тръмп. Си Дзинпин добавя, че е готов да поддържа с американския президент тесни контакти. Поздравлението на лидера на Китай идва на фона на подписаното от Доналд Тръмп и вицепремиера на Държавния съвет на Китай Лю Хе споразумение за първа фаза на търговска сделка между САЩ и Китай. Сподели:", "date": "2020.01.16", "title": "Си Дзинпин поздрави Доналд Тръмп за настъпващата китайска Нова година"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%B5%D1%80%D0%BD%D0%B8%D0%BA-%D0%B2%D0%B4%D0%B8%D0%B3%D0%BD%D0%B0-%D1%80%D1%8A%D1%86%D0%B5-%D0%B7%D0%B0-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-%D0%B8-%D0%B2%D0%BE%D0%B4%D0%BD%D0%B8%D1%8F-%D1%80%D0%B5%D0%B6%D0%B8%D0%BC-%D0%BD%D0%B5%D1%80%D0%B2%D0%B8%D1%82%D0%B5-%D1%81%D0%B0-%D0%BD%D0%B8-%D0%BE%D0%BF%D1%8A%D0%BD%D0%B0%D1%82%D0%B8-news898458.html", "text": "Въздухът в Перник отново отбеляза високи стойности на серен диоксид. Те са замерени късно снощи около 21 часа. От РЗИ обясниха, че от отровния взъдух в града, най-много страдат малките деца, възрастните хора и страдащите от респираторни и сърдечни заболявания. \"Когато хората излизат извън домовете си, е хубаво да си носят маски\", посъветваха още от здравната инспекция в града. \"Вчера, когато получихме сведенията, че данните са завишени, издадохме заповед децата от детските градини и училищата, да не излизат навън\", коментира пред Нова телевизия кметът на Перник Станислав Владимиров. \"Вчера в града се създаде една истерия. В момента нервите са ни опънати заради водната криза\", оплака се още Владимиров. \"По заповед на министъра правим проверки всеки месец, но вчера проверката беше извънредна\", отчетоха от РИОСВ. Те обясниха още, сероочистващата инсталация на ТЕЦ \"Република\" работи нормално. \"Не сме ние причината да са завишени стойностите. Ние си работим в нормален режим, нивата също са нормални\", заяви шефът на ТЕЦ-а. Сподели:", "date": "2020.01.16", "title": "Кметът на Перник вдигна ръце за мръсния въздух и водния режим: Нервите са ни опънати!"}
{"url": "https://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%B4%D0%B8%D1%88%D0%B0%D1%82-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-%D0%BD%D0%B0%D0%B4-35-%D0%B4%D0%BD%D0%B8-%D0%B2-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news898464.html", "text": "В София въздухът е некачествен над 35 дни в годината, отчитат гражданските станции. „Няма как да очакваме да има по-чист въздух, при положение, че не сме променили начина си на живот, при положение, че мерки не се взимат вече толкова много време. Нашите станции показват завишени стойности в мъгла, но човек трябва да си покаже носа навън, за да разбере, че имаме проблем, особено при отоплителния период“, каза пред Би Ти Ви съоснователят на еърбг.инфо Стефан Димитров. По думите му „политиците тупат топката вече 30 години“. Димитров обърна внимание, че фините прахови частици в контакт с мъглата са изключително опасни за здравето. А според проф. Христомир Брънзов от Националния институт по метеорология и хидрология (НИМХ) причината за замърсяването се крие в температурната инверсия и географските особености на София. Не на последно място професорът посочва и праха в града, който е постоянно явление и също влияе на качеството на въздуха. „Утре малко ще намалее вероятността за замърсяване от гледна точка на метеорологичните условия, тъй като ще се появи източен вятър. В събота пак ще се вдигне степента на възможност за замърсяване“, каза той. Сподели:", "date": "2020.01.16", "title": "ПРИТЕСНИТЕЛНО: Софиянци дишат мръсен въздух над 35 дни в годината"}
{"url": "https://pik.bg/%D0%B4%D0%B2%D0%B0-%D0%BE%D1%81%D1%82%D1%80%D0%BE%D0%B2%D0%B0-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D1%81%D0%B0-%D0%BF%D0%BE%D0%B4-%D0%B2%D0%BE%D0%B4%D0%B0-news898436.html", "text": "Два острова в индонезийската провинция Южна Суматра останаха под вода заради повишаването на нивото на морето, предизвикано от климатичните промени, съобщава  Jakarta Post, като се позовава на данни от Индонезийския форум по околната среда. Необитаемите острови Бетет и Гундул към момента са под вода, съответно на 1 и 3 метра под нивото на морето. От потапяне са заплашени още четири острова, които са на височина не повече от четири метра над морското равнище. Някои от тези острови са населени. Сподели:", "date": "2020.01.16", "title": "Два острова в Индонезия са под вода"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BA%D0%BE%D0%BC%D0%B5%D1%80%D1%81%D0%B0%D0%BD%D1%82-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%BF%D0%BB%D0%B0%D0%BD%D0%B8%D1%80%D0%B0%D0%BB-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%BF%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BC%D0%BE%D0%B4%D0%B5%D0%BB-%D0%B2-%D1%80%D1%83%D1%81%D0%B8%D1%8F-news898423.html", "text": "Дмитрий Медредев, който вчера подаде оставка като премиер на Русия, е планирал провеждането на политическа реформа по американски модел, съобщава „Комерсант”. По данни на изданието Медведев е бил привърженик на сливането на президентската и изпълнителната власт, което би превърнало държавният глава реално в глава на изпълнителната власт. Подобна политическа система действа в САЩ. След като Медведев обяви вчера, че правителството му подава оставка, президентът Владимир Путин номинира за премиерския пост председателят на ФНС Михаил Мишустин. Медведев ще заеме поста на заместник-председател на Съвета за сигурност на Руската федерация. Този пост ще бъде създаден специално за него. Това ще го превърне реално в работен ръководител на Съвета за сигурност, чийто председател е Владимир Путин. Сподели:", "date": "2020.01.16", "title": "РАЗКРИТИЕ НА \"КОМЕРСАНТ\": Медведев планирал политическа реформа по американски модел в Русия"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%BF%D1%8A%D1%80%D0%B2%D0%BE%D1%82%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B0-%D0%BF%D0%BE-%D0%BF%D0%BE%D0%BF%D1%80%D0%B0%D0%B2%D0%BA%D0%B8-%D0%BD%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83-news898402.html", "text": "Първото съвещание на работната група по подготовка на предложения за внасянето на поправки в Конституцията на Русия трябва да се проведе на 17 януари (петък), съобщава РИА „Новости”. Агенцията се позовава на изявление на ръководителя на конституционния комитет на Съвета на Федерациите Андрей Клишас. Най-напред членовете на работната група ще се съберат днес за провеждането на встъпително заседание. След това, на 17 януари (петък), е предвидено да се проведе и първото работно заседание на групата. Както по-рано стана ясно, президентът на Русия Владимир Путин подписа заповед за създаването на работна група за подготовка на предложения за внасянето на поправки в Конституцията на Русия. Сподели:", "date": "2020.01.16", "title": "Ето кога трябва да се проведе първото заседание на работната група по поправки на Конституцията на Русия"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D0%B8%D0%B7%D0%BB%D0%B5%D0%B7%D0%B5-%D1%81-%D0%BF%D1%80%D0%B8%D0%B7%D0%B8%D0%B2---%D0%B5%D0%B2%D1%80%D0%BE%D0%BF%D0%B0-%D1%82%D1%80%D1%8F%D0%B1%D0%B2%D0%B0%D0%BB%D0%BE-%D0%B4%D0%B0-%D0%B1%D1%8A%D0%B4%D0%B5-%D1%81%D0%B0%D0%BC%D0%BE%D1%81%D1%82%D0%BE%D1%8F%D1%82%D0%B5%D0%BB%D0%BD%D0%B0-news898465.html", "text": "Европа трябва да е готова да поеме повече отговорност в световната политика и да развие своя военен потенциал, тъй като отношенията й със САЩ ще продължат да се променят. Това заяви в интервю, публикувано във \"Файненшъл Таймс\" германският канцлер Ангела Меркел. \"Вниманието на САЩ към Европа отслабва и това ще бъде при всеки президент. Ето защо всички ние в Европа и особено в Германия трябва да поемем повече отговорност”, каза Меркел. Според нея това се отнася и за военната сфера, където Европа трябва да надгради своя потенциал и да увеличи разходите за отбрана, изразходвайки повече от 2% от БВП за това. Според Меркел настоящото ниво на европейските разходи за отбрана само по себе си не е достатъчно, предава още Нова телевизия. \"Европа също така трябва, ако е необходимо, да бъде готова да се намеси в разрешаването на конфликти в чужбина\", каза Меркел, припомняйки участието на Германия в международни мисии в Афганистан, Мали, Сенегал и Сомалия. В същото време канцлерът подчерта, че сътрудничеството между Европа и Съединените щати ще продължи и ще бъде от голямо значение, особено в областта на решаването на основни въпроси, свързани със световните ценности и интереси. Според нея ключът към успеха на Германия и Европа в международната политика ще бъде единството на ЕС, защото Германия е твърде малка, за да може независимо да упражнява значително геополитическо влияние в света. Тя също така заяви, че търговските конфликти между западните страни и Китай са нежелателни на фона на нарастващата икономическа конкуренция, тъй като изолацията от Китай не е решение. Сподели:", "date": "2020.01.16", "title": "Меркел излезе с призив - Европа трябвало да бъде самостоятелна"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D0%B1%D1%80%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B4%D0%B6%D0%BE%D1%88%D1%83%D0%B0-%D0%BF%D1%80%D0%B5%D0%B7-%D0%BC%D0%B0%D0%B9-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news898495.html", "text": "Мачът между Кубрат Пулев и Антъни Джошуа се задава. Кобрата ще се боксира срещу британеца за световната титла в тежка категория на Международната боксова федерация (IBF) през месец май в Истанбул, съобщи bTV. Двубоят ще бъде на клубния стадион на турския гранд \"Бешикташ\" - \"Водафон Арена\", като допълнително ще бъде обявена и официалната дата. Сподели:", "date": "2020.01.16", "title": "ИЗВЪНРЕДНО: Кобрата срещу Джошуа през май в Истанбул"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D1%81%D1%82%D0%B8%D0%BB%D0%B8%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%BE%D1%82%D0%BD%D0%BE%D0%B2%D0%BE-%D1%84%D0%B0%D0%B2%D0%BE%D1%80%D0%B8%D1%82-%D0%B7%D0%B0-%D1%88%D0%B5%D1%84-%D0%BD%D0%B0-%D0%B1%D1%84%D1%81-%D0%B2%D1%8A%D1%80%D0%B2%D1%8F%D1%82-%D1%81%D0%BE%D0%B2%D0%B0%D0%BB%D0%BA%D0%B8-%D0%BD%D0%B0-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%BE-%D0%BD%D0%B8-news898468.html", "text": "Стилиян Петров отново е фаворит за нов президент на БФС. Легендарният капитан на националния отбор получи покана да оглави родната футболна централа около месец, след като шефското място беше овакантено от Борислав Михайлов. Тогава Стенли отхвърли предложението. Сега обаче той е променил мнението си на 180 градуса и вече е склонен да седне на шефското място. Петров е провел разговори на най-високо ниво, за да се обсъди кандидатурата му. Според запознати към днешна дата шансът Стенли да е основен претендент за президент на родната централа е близо 90 процента, пише \"Меридиан мач\". Припомняме, че двама от вицепрезидентите на БФС - Атанас Фурнаджиев и Михаил Касабов, който в момента изпълнява временно шефската длъжност, отказаха да наследят Боби Михайлов. Третият - Йордан Лечков, пък тотално се компрометира с нелепите си опити да оглави служебно централата и е аут от организацията. Възможно е все пак Лечков да се кандидатира на конгреса, който е насрочен за 7 юни тази година, но шансовете му за победа гравитират около нулата. Като други евентуални кандидати за нов президент на БФС се спрягат имената и на Димитър Бербатов и Емил Костадинов. На този етап обаче и двамата не дават категоричен отговор дали ще се кандидатират. Сподели:", "date": "2020.01.16", "title": "ФУТБОЛНА БОМБА: Стилиян Петров отново фаворит за шеф на БФС! Вървят совалки на най-високо ниво"}
{"url": "https://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%87%D0%B5%D1%80%D0%BF%D0%B8-%D0%B7%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D1%81-%D0%B1%D0%BE%D0%BD%D0%B1%D0%BE%D0%BD%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%80%D0%B5%D0%B6%D0%B5-%D1%82%D0%BE%D1%80%D1%82%D0%B0-%D0%B7%D0%B0-%D0%B2%D0%B5%D1%80%D0%BD%D0%B8%D1%82%D0%B5-%D1%81%D0%B8-%D0%B4-news898501.html", "text": "Корнелия Нинова лично премина през работните бюра на репортерите, за да ги почерпи с бонбони за рождения ден. Сред пожеланията към нея беше и това да бъде преизбрана за лидер на БСП. Тази година соцпартията за първи път ще проведе вътрешен избор сред всички членове за председател на партията. Досега това правеше Конгресът. Малко по-късно Нинова събра верните си другари от парламентарната група и разряза торта. Чаша за нея вдигна Нона Йотова, в първите редици беше и Сашо Симов, а Крум Зарков я изненада с букет. Сподели:", "date": "2020.01.16", "title": "Корнелия Нинова черпи за рождения си ден с бонбони в парламента, реже торта за верните си другари (СНИМКИ)"}
{"url": "https://pik.bg/%D0%B4%D0%B6%D0%B8%D0%BF-%D0%BF%D0%BB%D0%B0%D0%BC%D0%BD%D0%B0-%D0%BA%D0%B0%D1%82%D0%BE-%D1%84%D0%B0%D0%BA%D0%BB%D0%B0-%D0%B2-%D0%B1%D1%83%D1%80%D0%B3%D0%B0%D1%81-news898486.html", "text": "Джип \"Сузуки Гранд Витара\" пламна като факла в бургаския жилищен комплекс \"Лазур”. Автомобилът, собственост на 50-годишен бургазлия, бил паркиран пред вх. 2 на блок 9 в комплекса, когато около 20:45 ч. бил обгърнат от пламъци. Сигнал за случващото се бил подаден към тел. 112 няколко минути по-късно. Пристигналите на място четирима огнеборци бързо изгасили огъня. От пожара обаче напълно изгорял двигателния отсег на автомобила, панорамното му стъкло, арматурното табло и цялата предна част, пише за пожара \"Флагман\". Причините за инцидента са неясни, а служители на Пето РУ и пожарникари разследват всички възможни версии, включително и тази за умишлен палеж. Сподели:", "date": "2020.01.16", "title": "Джип пламна като факла в Бургас"}
{"url": "https://pik.bg/%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D1%8A%D1%82%D1%8F-%D0%B4%D0%BE%D0%BB%D0%BD%D0%B8-%D0%B4%D1%8A%D0%B1%D0%BD%D0%B8%D0%BA---%D0%B8%D1%81%D0%BA%D1%8A%D1%80-news898519.html", "text": "Ограничението е въведено временно поради възникнал пътен инцидент със самокатастрофирал товарен автомобил. Сигнал за произшествието е постъпил в полицията около 09.00 часа тази сутрин. Поради неопесъчена пътна настилка на същото място е възникнала и верижна катастрофа. Броят на автомобилите участници във верижната катастрофа се уточнява. По първоначална информация няма пострадали участници в движението. Движението ще бъде спряно до опесъчаване на участъка и обработване на произшествието. Движението се регулира от пътна полиция, посочват от полицията. Временно е затворен пътят Долни Дъбник - Искър. Обходният маршрут е Долни Дъбник - Горни Дъбник - Писарево - Искър - Кнежа, съобщи Областната дирекция на МВР в Плевен. Сподели:", "date": "2020.01.16", "title": "Верижна катастрофа затвори пътя Долни Дъбник - Искър"}
{"url": "https://pik.bg/%D0%B4%D0%B8%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BD%D0%B5%D1%82%D0%B0-%D0%BA%D0%B0%D0%BB%D0%B8%D0%BD%D0%B0-%D0%BF%D0%B0%D1%81%D0%BA%D0%B0%D0%BB%D0%B5%D0%B2%D0%B0-%D0%B7%D0%B0%D1%81%D0%BD%D0%B5-%D0%BD%D0%BE%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B2-%D0%BD%D0%B0%D1%80%D1%83%D1%88%D0%B5%D0%BD%D0%B8%D0%B5-%D0%BD%D0%B0-%D0%BF%D1%8A%D1%82%D1%8F-%D0%B1%D0%BE%D0%B3%D0%BE%D0%BC%D0%B8%D0%BB-%D0%B1%D0%BE%D0%BD%D0%B5%D0%B2-%D1%81%D0%BA-news898502.html", "text": "Див скандал се заформи в социалната мрежа Фейсбук между журналистката Калина Паскалева и бившия министър на вътрешните работи Богомил Бонев, видя ПИК. Причината да си разменят \"любезности\" стана депутатът от парламентарната група на БСП и половинка на гореспоменатия Нона Йотова. Скандалът избухна заради снимки, направени от Паскалева снощи около 20 ч. на столичната ул. \"Раковски\". С гневна публикация в профила си, Калина се възмути, че народната избраница гази правилата за движение по пътищата. И документира това с няколко кадъра, на които ясно се личи, че автомобилът, в който Йотова се качва, е навлязал във велоалеята. \"Отивам на премиера на новата книга на Людмила Филипова, която много харесвам като писател, в известен столичен клуб. Излизам да пуша цигара пред клуба и точно пред входа тузарска немска лимузина навлиза във велоалеята и спира. Прави две груби нарушения - нито има право да паркира там, още повече да препречва пътя на колоездачите. Шофьорът обаче не се измества повече от пет минути. Чака някой. Аз се чудя кой. И също изчаквам. Любопитно ми е кой си мисли, че за него е позволено да паркира по този начин. От входа излиза г-жа Нона Йотова, депутат от БСП. Народен представител, говорещ от парламентарната трибуна за правата на гражданите. Явно за нея законите не важат, по-ценно е да не се налага да прави излишни крачки до паркинг, където е разрешено личният й шофьор да я изчака. Шокирана съм и възмутена. Ще попитате дали депутатката от БСП видя, че я снимам? Разбира се, но наглостта може би я е заслепила, защото колата отпраши с мръсна газ. С поредно нарушение. П.С: Г-жа Йотова, велоалеята не е за немски лимузини. А постъпката Ви изглежда като на мутра от 90-те. Днес сме 2020\", изригна Калина по адрес на Йотова. Справка на ПИК показа, че според чл. 98, ал.1, т. 5 от Закона за движение по пътищата се забранява \"Престоят и паркирането на пешеходни или велосипедни пътеки и на разстояние по-малко от 5 метра преди тях\". Снимките, които злепоставиха депатутката от БСП обаче не се понравиха на бившия министър от служебния кабинет на Стефан Софиянски 4 той скочи да брани благоверната си като млад опълченец. Бонев прехвърли вината за цялата ситуация на личния си шофьор, който по думите му е бил зад волана на автомобила му миналата вечер. Напрежението обаче ескалира, след като бившият политик си позволи откровено просташки изказ и обидни квалификации ( ) спрямо Паскалева. \" \"Обещавам да накажа строго шофьора си. Това е служебната ми кола. Не е паркирал, а спрял за малко. Там няма къде да се спре заради фалшивата велоалея на Фандъкова. Нона нищо не е направила, защото не е забранено да се возиш на кола. И такси да беше поръчала, пак там щеше да спре. Защо не виждам колоездач с грейка в този момент, в който госпожицата се е преживявала на папарак?\", пусна в действие всякакви възможни  аргументи в отбрана на жена си Бонев. Богомил Бонев е бил министър на вътрешните работи и може би това му дава право да ме нарича ПРОСТИТУТКА публично. Неговата половинка Нона Йотова е депутат от БСП, моите данъци плащат нейната заплата. Виждам, че толкова съм ги ядосала като съм си позволила да ги снимам, че г-н Бонев трябва да продължи с обидите и да ме нарече и к*рва! БРАВО, Вие сте истински представители на номенклатурката и социалистическа партия!\", не му остана длъжна Калина. Сподели:", "date": "2020.01.16", "title": "ДИВ СКАНДАЛ В НЕТА: Калина Паскалева засне Нона Йотова в нарушение на пътя. Богомил Бонев скочи на амбразурата с просташки език, полетяха и закани за съд... (СНИМКИ)"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%85%D0%B0-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2%D1%8A%D0%B2-%D0%B2%D0%B0%D0%BB%D1%83%D1%82%D0%BD%D0%B8%D1%8F-%D0%B7%D0%B0%D0%BA%D0%BE%D0%BD-news898521.html", "text": "Депутатите приеха промени във Валутния закон на първо четене. Измененията са внесени от Министерски съвет. „За“ тях гласуваха 90 народни представители, „против“ – 4 и „въздържали се“ – 1, с което те бяха приети. Промените целят прецизиране на разпоредбата във връзка с осъществяването на законосъобразен и ефективен валутен контрол. Предвижда се изрично да бъде закрепено в закона правомощието на митническите органи да не допускат пренасянето на парични средства в размер на 30 000 лв. или повече, или тяхната равностойност в друга валута, през границата на страната за трета страна при получена от митническите органи по служебен път информация за наличието на публични задължения на лицето. Предложено уеднаквяване на определената законова компетентност по установяването на нарушения на Валутния закон, както на външната, така и на вътрешната граница. Сподели:", "date": "2020.01.16", "title": "Депутатите гласуваха промените във Валутния закон"}
{"url": "https://pik.bg/%D0%B0%D0%B1%D1%81%D1%83%D1%80%D0%B4-%D0%BD%D0%BE%D1%80%D0%BC%D0%B0%D1%82%D0%B8%D0%B2%D0%BD%D0%B0-%D0%BD%D0%B5%D1%83%D1%80%D0%B5%D0%B4%D0%B8%D1%86%D0%B0-%D0%BE%D1%81%D1%82%D0%B0%D0%B2%D0%B8-%D0%BF%D0%BE%D1%87%D1%82%D0%B8-13-%D1%85%D0%B8%D0%BB-%D0%B4%D1%83%D1%88%D0%B8-%D0%B1%D0%B5%D0%B7-%D0%BB%D0%B8%D1%87%D0%BD%D0%B8-%D0%B0%D1%81%D0%B8%D1%81%D1%82%D0%B5%D0%BD%D1%82%D0%B8-news898387.html", "text": "Нормативна неуредица остави почти 13 000 души без лични асистенти. Причината – техните казуси не са предвидени в новия Закон за личната помощ, съобщава БТВ. 50 години Петрана и Константин се грижат за сина си, който е с увреждания. Преди година обаче бащата сяда в инвалидна количка след ампутация на крака. Така върху майката падат грижите и за двамата. Жената е назначена като личен асистент на сина си по новия закон. Казва, че ще е доволна, ако има помощник за съпруга ѝ. На него обаче не се полага такъв тази година, защото според ТЕЛК няма нужда от чужда помощ. А програмите, които предлагаха услугата на хора като Константин, приключиха в края на 2019 г. „Да, това беше известно на всички. Ние изпратихме препоръка до министъра и сега отново във връзка с много жалби и сигнали“, коментира омбудсманът Диана Ковачева. Така близо 13 000 души са останали без асистенти. Около 5 000 от тях са на възраст над 65 години. От социалното министерство обещават до седмица да имат решение. „Работим в момента по възможности да направим Национална програма за грижи в домашна среда“, каза социалният министър Деница Сачева. Сподели:", "date": "2020.01.16", "title": "Абсурд: Нормативна неуредица остави почти 13 хил. души без лични асистенти"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%88%D0%B5%D1%84-%D0%B2-%D0%B0%D0%BF%D0%B8-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-270-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D1%82%D1%80%D1%83%D0%BC%D0%B0-news898469.html", "text": "Оттеглянето дава възможността да продължим да работим усилено по проекта екипно и да потърсим европейското финансиране. Това каза по Нова телевизия председателят на УС на АПИ Георги Терзийски, след като вчера стана ясно, че България оттегля искането си за финансирането с европейски средства на строителството на последния 15-километров участък на магистрала \"Струма\" в размер на 270 млн. евро. \"Оттегляме се, тъй като ЕК има препоръки, свързани с допълнителни мерки по отношение на екологията. Агенцията ще изпълни специални мерки срещу увеличаващият се трафик през Дефилето\", обясни още шефът в АПИ. \"Категорично заявявам - това не е отказ. Ние оттегляме апликационната форма. Препоръките са да изпълним мерките, но за да ги изпълним, ние имаме нужда от технологично време\", разясни Терзийски. Според него, с това оттегляне се запазва възможността за европейско финансиране. В противен случай е имало риск ЕК да спре процедурата и така да изгубим възможността за финансиране на проекта и изграждането на магистрала \"Струма\". \"Обект на апликационната форма са последните 15 км. Сроковете остават такива, каквито са\", разясни Георги Терзийски. По думите му, България има готовност да участва с други проекти за финансиране с пари от Европа, като един от тях е магистрала \"Европа\" от Калотина до София. Сподели:", "date": "2020.01.16", "title": "ГОРЕЩА ТЕМА: Шеф в АПИ обясни защо България се отказа от 270 млн. евро за магистрала \"Струма\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BA%D0%BE%D0%BC%D0%B0%D0%BD%D0%B4%D0%B8%D1%80%D0%BE%D0%B2%D0%B0-%D0%BA%D0%BE%D0%BD%D1%81%D1%83%D0%BB%D0%B0-%D0%B4%D0%B0-%D1%80%D0%B5%D1%88%D0%B0%D0%B2%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%81-%D0%BE%D1%82%D0%BD%D0%B5%D1%82%D0%BE%D1%82%D0%BE-%D0%B1%D1%8A%D0%BB%D0%B3%D0%B0%D1%80%D1%87%D0%B5-%D0%B2-%D0%B3%D0%B5%D1%80%D0%BC-news898527.html", "text": "Вицепремиерът и външен министър Екатерина Захариева изнася последни новини за отнетото българче в Германия. Припомняме, че днес ще се проведе протест пред посолството на Германия у нас заради отнемането на дете от българското семейство. Сподели:", "date": "2020.01.16", "title": "ПЪРВО В ПИК TV! Захариева командирова консула да решава проблема с отнетото българче в Германия (ОБНОВЕНА)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%B0%D1%87%D0%B5%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B8-%D0%B1%D1%81%D0%BF---%D0%B5%D1%82%D0%BE-%D0%BA%D0%B0%D0%BA-%D1%81%D0%B0-%D0%BF%D1%80%D0%B5%D1%86%D0%B0%D0%BA%D0%B0%D0%BB%D0%B8-%D1%85%D0%BE%D1%80-news898532.html", "text": "Социалният министър Деница Сачева скочи на БСП и Мая Манолова заради отпадането на лични асистенти за 13 хиляди хора с увреждания, което се случва със закон, наложен от тях. \"Всичко се случва заради закона за личната помощ. Беше приет под натиск от Мая Манолова. Да се приемат набързо текстове с отрицателни становища от финансите и социалното и агенцията за социално подпомагане. Само заради цели, които не са свързани с приемането на устойчив и справедлив закон. Това е некомпетентност. От септември досега имаме нарастване на получилите личен асистент хора с увреждания – от 5 станаха 20 хиляди. 5 хиляди възрастни обаче са изключени от системата\". Това заяви на специален брифинг социалният министър Деница Сачева. \"Ще внесем \"Програма за осигуряване на грижи в лична среда\", която ще осигури 4800 асистенти. Ще търсим начини през бюджетите на общините и оперативната програма за развитие на човешките ресурси за тази помощ. Отговорност за сегашната ситуация трябва да носят колегите от БСП и Мая Манолова\", добави тя. Сподели:", "date": "2020.01.16", "title": "ИЗВЪНРЕДНО В ПИК TV: Министър Сачева скочи на Мая Манолова и БСП - ето как са прецакали хората с увреждания"}
{"url": "https://pik.bg/%D0%BF%D1%80%D0%B5%D0%BA%D1%80%D0%B0%D1%82%D0%B8%D1%85%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F%D1%82%D0%B0-%D0%BD%D0%B0-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D1%81%D0%B5%D0%BB%D0%BE-%D0%BA%D0%BE%D0%BB%D0%B0%D1%80%D0%BE%D0%B2%D0%BE---%D0%BD%D0%B0%D1%80%D1%83%D1%88%D0%B5%D0%BD%D0%B8%D0%B5%D1%82%D0%BE-%D0%B9-%D0%BA%D0%B0%D1%82%D0%BE-%D0%BD%D0%B0-%D0%B1-news898476.html", "text": "Районната избирателна комисия в Петрич сътвори истински прецедент в Благоевградска област, след като прекрати предсрочно правомощията на кмета на едно от най-големите села в областта - Коларово. Величка  Спасова от Българска Нова Демокрация е нарушила чл. 41 от ЗМСМА, като не е уведомила в срок ОБС и избиртелната комисия по действията си за заличаване като търговец, след като е била избрана за кмет на селото. Текстът от ЗМСМА предвижда в 30-дневен срок след обявяване на изборния резултат, новоизбраните кметове да прехвърлят фирмите си, да обявят това обстоятелство в избирателната комисия и общински съвет и да се заличат като търговци в Търговския регистър. Трите условия вървят заедно и нарушението на едно от тях, води до предсрочно прекратяване на правомощията, информира \"Струма.ком\". На заседанието на РИК-Петрич почти единодушно членовете й, голяма част от които са юристи, са гласували за прекратяване на правомощията, спазвайки закона. Отстранената кметица ще обжалва решението на РИК в съда. Нарушенията по този член не се тълкуват, а са императив -  задължителни са за изпълнение. Въпреки политическите различия, деветима от членовете на РИК са гласували \"за\" прекратяване, срещу трима, които са гласували против, загърбвайки разпоредбите на закона. Така е направено истинско показно от районната избирателна комисия в Петрич на ОИК-Благоевград, която отказа да прекрати правомощията на благоевградския кмет, който е погазил чл. 41 от ЗМСМА във всичките му изисквания. Кметът на Благоевград Румен Томов е пропуснал в рамките на законовия срок да се заличи като търговец, не е подал уведомление за действията си в ОИК и Общински съвет, извършил е прехвърляне на фирмата си, но не е изпълнил останалите изисквания, поради което и до днес той продължава да е търговец по смисъла на закона и кмет на Благоевград. Сподели:", "date": "2020.01.16", "title": "Прекратиха предсрочно правомощията на кметицата на село Коларово - нарушението й като на благоевградския кмет"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE---%D0%BE%D1%82%D0%BA%D1%80%D0%B8%D1%85%D0%B0-%D0%B1%D0%BE%D0%B5%D0%BD-%D0%B0%D1%80%D1%81%D0%B5%D0%BD%D0%B0%D0%BB-%D0%B2-%D0%B4%D0%B2%D0%B5-%D0%BA%D1%8A%D1%89%D0%B8-news898535.html", "text": "При акция на полицията беше открит цял боен арсенал в две къщи във врачанското село Соколаре, съобщиха от областната дирекция на МВР във Враца, цитирани от \"Труд\". На 15 януари след оперативно-следствени действия е извършена проверка в частен дом в село Соколаре. Намерени и иззети са 444 боеприпаси – патрони от различен калибър, самоделно изработен пистолет, пушка, 980 къса цигари от различни марки, без български акцизен бандерол. Образувано е бързо полицейско производство. На друг частен адрес в същото село са намерени и иззети 217 боеприпаси, за които лицето не притежава разрешение за съхраняване. Образувано е бързо полицейско производство. Сподели:", "date": "2020.01.16", "title": "Акция във Врачанско - откриха боен арсенал в две къщи"}
{"url": "https://pik.bg/%D1%81%D0%BB%D0%B5%D0%B4-%D0%BE%D0%B3%D0%BD%D0%B5%D0%BD%D0%B0%D1%82%D0%B0-%D0%B2%D0%B5%D0%BD%D0%B4%D0%B5%D1%82%D0%B0-%D0%B0%D0%B4%D0%B2%D0%BE%D0%BA%D0%B0%D1%82-%D0%B8%D1%80%D0%B5%D0%BD-%D1%81%D0%B0%D0%B2%D0%BE%D0%B2%D0%B0-%D0%BF%D0%BE%D1%81%D0%BE%D1%87%D0%B8-%D1%87%D0%BE%D0%B2%D0%B5%D0%BA%D0%B0-%D0%B4%D1%80%D0%B0%D1%81%D0%BD%D0%B0%D0%BB-%D0%BA%D0%BB%D0%B5%D1%87%D0%BA%D0%B0%D1%82%D0%B0-%D0%BD%D0%B0-%D0%B4%D0%BE%D0%BC%D0%B0-%D0%B9---%D0%BF%D0%B8%D1%80%D0%BE%D0%BC-news898459.html", "text": "Вчера рано сутринта разбрах за пожара. Веднага отидохме на място. Това заяви пред Би Ти Ви адвокат Ирен Савова по повод умишления палеж на къщата й. Припомняме, че през 2018 година Ирен Савова е била защитник на Десислава Иванчева – отстранената от длъжност и разследвана за корупция кметица на „Младост”. \"За мен по-важно е какво правят институциите и допускат поредица от адвокати, изпълнявайки професионалните си задължения, да търпят такива деяния\", попита адвокатката. \"Имаме всички данни да считаме, че пожарът е умишлен защото на покрива се намери още една туба със запалително вещество\", каза още адвокатката и добави: \"Една трета от покрива е засегнат. Вторият етаж също е сериозно засегнат.\" \"Когато гледахме камерите, приликата на младежа, който се качва на покрива, е толкова голяма с тези, които сложиха подслушващите устройства\", заключи Ирен Савова. Сподели:", "date": "2020.01.16", "title": "СЛЕД ОГНЕНАТА ВЕНДЕТА: Адвокат Ирен Савова посочи човека, драснал клечката на дома й - пироманът преди това сложил и подслушвателни устройства"}
{"url": "https://pik.bg/%D1%80%D0%BE%D0%BA%D0%B0%D0%B4%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%8E%D0%BB%D0%B8%D0%B0%D0%BD-%D0%B0%D0%BD%D0%B3%D0%B5%D0%BB%D0%BE%D0%B2-%D0%BE%D0%B3%D0%BB%D0%B0%D0%B2%D0%B8-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D0%B1%D0%BE%D1%80%D0%B1%D0%B0-%D1%81%D1%8A%D1%81-%D1%81%D0%B8%D0%B2%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%B8-%D0%BA%D0%BE%D0%BD%D1%82%D1%80%D0%B0%D0%B1-news898539.html", "text": "Народното събрание избра Юлиан Ангелов от парламентарната група на \"Обединени патриоти\" за председател на парламентарната комисия за наблюдение на приходните агенции и борба със сивата икономика и контрабандата. Той заема мястото на Емил Димитров-Ревизоро, който вчера беше избран за министър на околната среда и водите. В същото време Ангелов беше освободен от парламентарната комисия по политиките за българите в чужбина. Сподели:", "date": "2020.01.16", "title": "РОКАДА В ПАРЛАМЕНТА: Юлиан Ангелов оглави комисията за борба със сивата икономика и контрабандата"}
{"url": "https://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B5%D0%BD-%D0%BF%D1%81%D0%B8%D1%85%D0%BE%D0%BB%D0%BE%D0%B3-%D1%80%D0%B0%D0%B7%D0%BD%D0%B8%D1%89%D0%B8-%D0%B7%D0%BB%D0%B8%D1%8F-%D0%B3%D0%B5%D0%BD%D0%B8%D0%B9-%D0%B7%D0%B0%D0%B4-%D0%B2%D0%B7%D1%80%D0%B8%D0%B2%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news898474.html", "text": "Изповедта на Веселин Димитров, за когото се предполага, че е причинил взрива във Варна, е параноична. Имало е динамика в отношението на двойката. Логиката му е силно едностранчива. Това каза криминалният психолог Росен Йорданов в ефира на Би Ти Ви. „За този човек еманципацията не е нещо добро като развитие. Подозрителността около това, че може да се случи нещо лоши с хората, които обичаш. Тези отношения са подложени на силен натиск и проверки. В отношенията им е имало едно огромно недоверие“, изказа мнение той. „Да той си е отмъстил, ще решат всички хора, но аз не бих правил бързи заключения. Нека да излязат фактите“, призова психологът. Той разкри, че експертите у нас са малко. „Хората си представят, че имаме експерти като Хорейшио от сериала в „От местопрестъплението“, но ако знаят каква е реалността у нас, ще им стане лошо“, разкри . Росен Йорданов Сподели:", "date": "2020.01.16", "title": "Криминален психолог разнищи злия гений зад взрива във Варна"}
{"url": "https://pik.bg/%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D1%80%D1%83%D0%BC%D1%8A%D0%BD%D0%B5%D1%86-%D0%BF%D1%80%D0%B8%D1%87%D0%B8%D0%BD%D0%B8%D0%BB-%D1%81%D0%BC%D1%8A%D1%80%D1%82-%D0%BD%D0%B0-%D1%85%D0%B5%D0%BC%D1%83%D1%81-news898332.html", "text": "26-годишният подсъдим бе лишен и от право да управлява МПС за срок от една година и половина, съобщиха от пресцентъра на Апелативната прокуратура - Варна. Наказанието на причинилия пътнотранспортното произшествие на автомагистрала \"Хемус\" млад мъж, завършило със смъртта на негов роднина, бе постановена при условията на съкратено съдебно следствие, с признаване на вина. Мирча Б. е с чисто съдебно минало и по време на катастрофата не е употребил алкохол. По данни на прокуратурата, в управлявания от него автомобил на 1 юли 2013 г.,след почивка в България, пътували съпругата му, сестра му и нейният мъж с детето им. Край Нови пазар, в опит да заобиколи куче, румънският водач предприел маневри, но заради високата скорост, близка до максимално разрешената от 140 км/час, автомобилът излязъл от пътното платно и се преобърнал в канавка. Съпругът на сестрата на Мирча, бил най-тежко ранен. Той бил приет за лечение в шуменската болница, а впоследствие транспортиран в Букурещ, където починал на 29 юли. По реда на международната правна помощ Окръжната прокуратура в Шумен изискала за нуждите на разследването в България протокола от аутопсията и извършената съдебномедицинска експертиза на починалия в резултат на тежката гръбначномозъчна травма мъж. Присъдата на Шуменския окръжен съд подлежи на обжалване пред Апелативния съд във Варна. Една година \"лишаване от свобода\", с тригодишен изпитателен срок, е наказанието на румънския гражданин Мирча-Костин Б., който се яви лично в съдебната зала на Шуменския окръжен съд днес. Сподели:", "date": "2020.01.16", "title": "Условна присъда за румънец, причинил смърт на \"Хемус\""}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2---%D0%BE%D0%B1%D0%B6%D0%B0%D0%BB%D0%B2%D0%B0-%D0%BE%D1%82%D0%BA%D0%B0%D0%B7%D0%B0-%D0%B7%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0--news898553.html", "text": "Прокуратурата неочаквано зае страната на шоумена Слави Трифонов по дело във Върховният касационен съд. То се гледа днес и е във връзка със спора за флага в знака на партията му \"Няма такава държава\". Софийски градски съд отказа да я регистрира с флага в символа и хората на шоумена обжалват пред ВКС. По-любопитното обаче е, че на страна на адвокатите на шоумена са и от прокуратурата, които също са обжалвали отказа на СГС. Подобна практика е необичайна, но до момента не е ясно на какво се дължи решението на обвинението. Още повече, че в Закона за политическите партии е ясно указано, че партии не могат да използват в своите символи герба или знамето на България или друга държава. Припомняме, че по време на заседанието в СГС прокуратурата отново се оказа на страната на партията на шоумена, като не се обяви против името на партията \"Няма такава държава\" и от обвинението заявиха, че в него няма нищо обидно. Решението на ВКС, което ще е окончателно, трябва да излезе в срок до месец. Сподели:", "date": "2020.01.16", "title": "Прокуратурата на страната на Слави Трифонов - обжалва отказа за регистрацията на партията му пред ВКС заедно с адвокатите му"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D1%80%D0%B5%D1%88%D0%B0%D0%B2%D0%B0-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%B4%D0%B0%D0%BB%D0%B8-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BE%D1%81%D1%82%D0%B0%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0---%D0%BF%D1%80%D0%BE%D0%BA%D1%83%D1%80%D0%B0-news898434.html", "text": "Апелативният специализиран наказателен съд решава окончателно дали бившият екоминистър Нено Димов остава за постоянно в ареста на следствието. Той беше задържан по време на мегаакция на прокуратурата заради водната криза в Перник на 9 януари и оставен в ареста с постоянна мярка за неотклонение на 11 януари. След обжалването й днес ще стане ясно дали Нено Димов, който подаде оставка на 10 януари от ареста и тя незабавно беше приета от премиера Бойко Борисов, ще изчака края на разследването и разглеждането на делото за виновниците, предизвикали изпразването на язовир \"Студена\", зад решетките. По време на заседанието от прокуратурата разкриха, че са присъединени още два тома с доказателства към предишните близо 60. Оттях ставало ясно, че водата за промишлени цели е продавана за 0.13 лв. за кубик, а за питейни - за 2 лв. на кубик. От обвинението правят извода, че ако МОСВ са оставили малкото останала вода за питейни цели, държавата е щяла да спечели повече и има сериозно ощетяване извън моралния елемент. Прокурорът заяви също, че само Нено Димов имал право да утвърждава графици с подписа си. Към момента продължават разпити на свидетели и събиране на писмени доказателства, заявиха още от обвинението пред съда. \"Събраните доказателства са от разпити на свидетели. Макар да има твърдения от страна на защитата, че реално водата, която е потребена за промишлена дейност е платена, тя е платена, но на 0,13 стотинки на кубически метър. Ако този воден ресурс не беше отишъл за промишлена дейност, обемът на язовир \"Студена\" щеше да бъде много по-нормален\", коментира прокурорът по делото. Очаква се в 14.00 часа съдът да излезе с определение дали Нено Димов ще остане в ареста. \"Нито една заявка за битови нужди не е отказана заради промишлените. Цената не се образува от министъра. Водата се продава на тази цена, на която е определена. Предприятието има право да получи тази вода, при положение че има капацитет. Не виждам защо се смята, че е обществено вредно да се продава вода за обществени нужди\", заяви от своя страна защитничката на Нено Димов Ина Лулчева. Сподели:", "date": "2020.01.16", "title": "ИЗВЪНРЕДНО В ПИК TV! Спецсъдът решава окончателно дали Нено Димов остава в ареста - прокуратурата разкри, че промишлената вода е продавана в пъти по-евтино от питейната (ОБНОВЕНА)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BC%D0%B0%D1%81%D0%BB%D0%BE%D0%B4%D0%B0%D0%B9%D0%BD%D0%B0%D1%82%D0%B0-%D1%80%D0%BE%D0%B7%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news898437.html", "text": "Парламентът обсъжда на второ четене промените в Закона за маслодайната роза . Те предвиждат в земеделското министерство да бъде създаден публичен електронен регистър на производителите, преработвателите и обектите за производство на продукти от маслодайна роза. Въпросът с розопроизводителите и решаването на проблемите им, особено в частта с цените на изкупуване на продукцията, се поставя остро от засегнатите всяка пролет, когато започва сезонът на брането на розовия цвят. Сподели:", "date": "2020.01.16", "title": "ИЗВЪНРЕДНО В ПИК TV: Депутатите променят Закона за маслодайната роза (ОБНОВЕНА)"}
{"url": "https://pik.bg/%D0%B2%D1%82%D0%BE%D1%80%D0%B8-%D0%B4%D0%B5%D0%BD-%D0%BB%D0%B5%D1%82%D0%B8%D1%89%D0%B5-%D0%B1%D0%B5%D0%BB%D0%B3%D1%80%D0%B0%D0%B4-%D0%BE%D1%82%D0%BC%D0%B5%D0%BD%D1%8F-%D0%BF%D0%BE%D0%BB%D0%B5%D1%82%D0%B8-%D0%B7%D0%B0%D1%80%D0%B0%D0%B4%D0%B8-%D0%B3%D1%8A%D1%81%D1%82%D0%B0-%D0%BC%D1%8A%D0%B3%D0%BB%D0%B0-news898552.html", "text": "Летище Белград отмени днес полетите за Тирана и Подгорица заради гъстия смог, предадоха ТАСС и БТА. Заради лошите атмосферни условия е отложено и отлитането на самолет за Любляна. Регионалните полети от белградското летище \"Никола Тесла\" се отменят за втори пореден ден. Причина за промените в разписанието е гъстият смог над сръбската столица, който през последните дни достигна показатели, опасни за здравето на хората. Тази сутрин видимостта в Белград не превишаваше 100 метра, а през нощта бе снижена до 20 метра. Смогът предизвиква проблеми в цяла Западна Сърбия, Шумадия и Войводина. Днес Белград влезе сред десетте най-замърсени градове в света според международния портал AirVisual. Лекарите препоръчаха гражданите да не излизат без нужда навън, особено в сутрешните и вечерните часове. В Белград броят на хоспитализираните с белодробни и сърдечносъдови заболявания е нараснал в последно време няколко пъти. Вчера бе свикано спешно заседание на правителството във връзка със замърсения въздух, на което бяха взети решения за продължаване на проектите за озеленяване и за стимулиране на гражданите да преминат на централно отопление и постепенно да се откажат от автомобили под стандарта Евро-3. Премиерът Ана Бърнабич каза, че \"няма причини за паника\", и призова гражданите да запазят спокойствие. Според експерти основни причини за екологичните проблеми в Сърбия са климатичният и антропогенният фактор. През зимата количеството на валежите в региона намалява значително, което при липса на сняг води до повишено замърсяване на въздуха. Планинският релеф допринася за натрупването на вредни вещества над градовете. От друга страна, големите градове в Сърбия са пренаситени с остарели транспортни средства. В Белград, където има от 750 хиляди до един милион автомобили, средната възраст на колите достига 17 години. Още един проблем за страната е производството на електроенергия с използване на въглища, при което сръбските топлоцентрали не притежават необходимите филтри. Освен това повечето жители на сръбските градове се отопляват с въглища и дърва, което с настъпването на зимата води до сериозно задимяване. Сподели:", "date": "2020.01.16", "title": "ВТОРИ ДЕН: Летище Белград отменя полети заради гъста мъгла"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B0%D1%81%D0%B0%D1%84-%D1%85%D0%B0%D0%B4%D0%B6%D0%B8%D0%B5%D0%B2-news898557.html", "text": "Председателят на Народното събрание Цвета Караянчева се срещна с генералния секретар на Парламентарната асамблея на Черноморското икономическо сътрудничество (ПАЧИС) Асаф Хаджиев. Гостът е на работно посещение в България от 14 до 16 януари. Резултатите от 54-ата Генерална асамблея на ПАЧИС, чиито домакин през ноември 2019 г. беше Народното събрание, бяха сред основните теми на разговора. Председателят на парламента Цвета Караянчева изрази задоволство от засиления диалог между Народното събрание и Асамблеята и подчерта активното участие на българските парламентаристи в дейността на ПАЧИС. Приемаме участието на парламентаристи от всички държави-членки на ПАЧИС в 54-ата Генерална асамблея в София като оценка за конструктивната роля на България в организацията, подчерта Цвета Караянчева. Тя изрази надежда ползотворното сътрудничество в рамките на ПАЧИС да продължи да се обогатява и да подпомага решаването на проблемите на страните от Черноморския регион. Генералният секретар на ПАЧИС Асаф Хаджиев поздрави председателя на Народното събрание Цвета Караянчева за отличната организация на 54-ата Генерална асамблея. Той подчерта, че България за пореден път е показала своя ангажимент към разширяване на диалога и сътрудничеството между парламентаристите от Черноморския регион. Асаф Хаджиев запозна председателя на българския парламент с работната програма на Асамблеята за 2020 г. и отправи покана Цвета Караянчева да бъде гост на предстоящата през юни в Грузия 55-а Генерална асамблея на ПАЧИС. Сподели:", "date": "2020.01.16", "title": "Цвета Караянчева се срещна с Асаф Хаджиев"}
{"url": "https://pik.bg/%D1%8F%D0%BC%D0%B1%D0%BE%D0%BB-%D1%87%D0%B5%D1%81%D1%82%D0%B2%D0%B0-142-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D1%81%D0%B8-news898440.html", "text": "Посещение на знакови места, свързани с 142 години от Освобождението на Ямбол, организират днес от Регионалния исторически музей, съобщава БНР. Ямбол е освободен на 17 януари, като дните преди тази дата остават в историята на града като \"Петте дни на ужаса\" припомня директорът на музея Стефан Бакърджиев. \"През града преминава една 10 000 турска армия, която се оттегля, опитват се да опожарят една част от града, разграбват голяма част от домовете на хората. Хората бягат. Гражданството на Ямбол успява да се укрие една част на Ормана, друга на Зайчи връх. Любопитен факт е, че руските казаци почти успяват да преминат през целия град и чак тогава се появяват българите\", разказва Бакърджиев. Пешеходната обиколка ще започне от Безистена и ще приключи на мястото, където са посрещнати руските войни. Сподели:", "date": "2020.01.16", "title": "Ямбол чества 142 години от Освобождението си"}
{"url": "https://pik.bg/%D0%B0%D0%BB%D0%B5%D0%BA%D1%81-%D0%BB%D0%B0%D0%B7%D0%B0%D1%80%D0%BE%D0%B2-%D0%B3%D1%80%D0%B8%D0%B3%D0%BE%D1%80-%D0%B5-news898481.html", "text": "Българският тенисист Александър Лазаров сподели пред \"Гонг\" своите впечатления от наскоро приключилия турнир АТП Къп, където родните национали се представиха страхотно като останаха на косъм от излизане от групите. Алекс Лазаров се превърна в сензацията на българския отбор, а може би и на целия турнир, след невероятната му победа с Григор Димитров на двойки срещу тима на Великобритания. Ето част от най-любопитните фрази, които споделя Лазаров: \"След като спечелихме първия мач дори почнахме да се шегуваме, че трябва да си променяме билетите, защото има вероятност да останем по-дълго време\". \"Отборният дух, колективът бяха много важни\". \"Трябва да има повече такива събития, защото нещата се случват по съвсем друг начин\". \"На двойки примерно имаше два мачбола за великобританците и бяхме почти паднали, но се борихме докрай. За мен бе много важно да видя като човек как се държи (говори за Григор Димитров). Всички знаем, че той е голям тенисист, но той е и голям човек\". \"Аз лично предпочитам да играя на сингъл, защото там всичко си зависи от теб\". \"Тази година ще направя всичко възможно да си подобря ранкинга\". Сподели:", "date": "2020.01.16", "title": "Алекс Лазаров: Григор е..."}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BD%D0%B5-%D0%B7%D0%B0%D0%B4%D0%B0%D0%B2%D0%B0%D0%B9%D1%82%D0%B5-%D0%BC%D0%BD%D0%BE%D0%B3%D0%BE-%D0%B2%D1%8A%D0%BF%D1%80%D0%BE%D1%81%D0%B8-news898448.html", "text": "Успехът съпътства тези, които са готови да усвоят нещо ново, нова професия, чужд език. Полезно е не само да овладявате нови знания, но и да предавате своя опит на другите, без да налагате своето мнение. Общувайте, водете постоянно разговори, дебати, полемика, но много въпроси не задавайте. Това е хороскопът на астроложката Ивалина Пенчева за днес. \"Благоприятно е за покупки, за търговия, за парични операции, за контакти, за общуване, за учене, натрупване на информация, за овладяване на нови навици, за пътуване\", съветва тя. \"Денят призовава към сериозен размисъл и спокойствие. Помислите трябва да са чисти и насочени към благи дела. Разграничавайте доброто от злото. Бъдете милостиви и състрадателни. Помагайте на нуждаещите се. Проявявайте търпимост към чуждите недостатъци. Дайте на всеки правото на избор да прецени сам от какво се нуждае. Подходящо време за четене на молитви\", препоръчва астроложката. \"Не се препоръчва да се занимавате с пране, гладене, всякаква домакинска работа. Избягвайте да каните гости у дома си, освен роднини. Не трябва да лъжете. Не нагрубявайте другите, не ги осъждайте за техните недостатъци, но и не толерирайте чуждите грехове. Не игнорирайте тези, които искат милостиня. Да се изгорите с огън е лош знак\", предупреждава Пенчева. \"Добре е да се избавите от ненужни връзки и лъжливи приятели. Борете се с лошите мисли. Избягвайте да давате пари назаем днес\", завършва хороскопа си Ивелина Пенчева. Сподели:", "date": "2020.01.16", "title": "Астролог с важно предупреждение: Не задавайте много въпроси"}
{"url": "https://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%B2%D0%BC%D1%80%D0%BE-%D1%81%D0%B5-%D0%B7%D0%B0%D0%B5%D1%85%D0%B0-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%82%D0%BE%D1%81%D0%BA%D0%BE-%D0%B2-%D1%81%D0%BE%D0%BB%D1%83%D0%BD---%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%BF%D1%80%D0%B5%D0%B4%D0%BF%D1%80%D0%B8-news898538.html", "text": "Евродепутатите на ВМРО от групата на Европейските консерватори и реформисти (ЕКР) в ЕП изпратиха писма относно случая с Тоско Бозаджийски. Привърженикът на футболен клуб Ботев Пловдив беше убит в Солун, а други двама българи пострадаха от побой. Писмата са адресирани до външния министър Екатерина Захариева, извънредния и пълномощен посланик на Република България в Република Гърция Валентин Порязов и посланика на Република Гърция в Република България Димитрис Хронопулос. Евродепутатите посочват, че едно от задържаните лица, което всъщност е и подбудителят за побоя над българските граждани, е син на гръцки полицейски началник с ресор \"Футболно хулиганство“. На база този довод евродепутатите от ВМРО имат опасения, че той може да се укрие и затова молят да бъдат защитени правата на българските граждани, които са пострадали от това умишлено нападение в Солун. Друга молба, която изразяват е свързана с оказването на помощ и съдействие на близките и семейството на Тоско Бозаджийски при опита им за постигане на частично възмездие, осъждайки извършителите на възможно най-високата присъда за подобно деяние, съобразно гръцкото законодателство. Делегацията на ВМРО в групата на ЕКР има особена молба към българския външен министър Екатерина Захариева  да изрази протест пред компетентните гръцки власти относно извършеното убийство. Припомняме, че на 4 януари 2020 г. Тоско Бозаджийски и негови приятели са посетили футболна среща, състояла между градските съперници Арис и ПАОК. На следващия ден, отивайки към своите автомобили, българските граждани са нападнати от около 20 маскирани лица, които са били въоръжени с ножове, стоманени тръби и други хладни оръжия. След извършеното нападение умира Тоско Бозаджийски, а други двама българи са откарани в болница с множество нанесени тежки телесни повреди. Сподели:", "date": "2020.01.16", "title": "Евродепутатите от ВМРО се заеха с убийството на Тоско в Солун - ето какви действия предприеха войводите"}
{"url": "https://pik.bg/%D0%BD%D0%B0-%D1%81%D1%83%D1%85%D0%BE-%D1%80%D0%B0%D0%B7%D0%BB%D0%BE%D0%B3-%D1%81%D0%BF%D1%80%D1%8F-%D0%B2%D0%BE%D0%B4%D0%B0%D1%82%D0%B0-%D0%BD%D0%B0-%D0%B1%D0%B0%D0%BD%D1%81%D0%BA%D0%BE-news898489.html", "text": "Кметът на община Разлог Красимир Герчев издаде заповед, с която забранява извозването на минерална вода с цистерни за хотелите в Банско. Зачестилите през последните няколко години практики, собствениците на хотели в Банско, да вземат минерална вода от изворите района на Разлог, накара Герчев да гарантира количества за туристическия бранш в Разлог, предава \"Струма.ком\". Заповедта е налице и вече няма да има проблем със захранването на басейните в Разлог и Баня. Температурата на минералната вода от изворите в района на село Баня е около 60 градуса, което я прави изключително подходяща за хотелиерите, които искат да развиват СПА туризъм. В момента всички хотели са пълни и черпенето на вода от минералните извори е достигнал своя пик. В същото време хотелиери от Банско предпочитат да извозват водата до своите хотели, която след това само подгряват. До момента са издадени 65 разрешителни за вземане на вода от извора в село Баня, като всяка година броят на желаещите да ползват вода се увеличава. Хората в селото са притеснени, че от честото преминаване на цистерните, пълни с вода се руши и пътната настилка. Остава възможността с извозване на минерална вода от изворите в село Елешница, където количествата са свободни, заради липсата на хотели и басейни, които да ползват природното богатство. Сподели:", "date": "2020.01.16", "title": "НА СУХО: Разлог спря водата на Банско"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D1%81%D0%B0%D1%89-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BA%D0%B0%D0%BA-%D0%BC%D0%B5%D0%B4%D0%B0%D0%BB%D1%8C%D0%BE%D0%BD%D1%8A%D1%82-%D0%BD%D0%B0-%D1%85%D0%B0%D0%BD-%D0%BE%D0%BC%D1%83%D1%80%D1%82%D0%B0%D0%B3-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0-%D1%82%D1%8A%D1%80%D0%B3-%D0%B2-%D0%BD%D1%8E-%D0%B9%D0%BE%D1%80%D0%BA-news898543.html", "text": "Медальон на хан Омуртаг се появи на търг в Ню Йорк. Цената му достигна 47,500 долара. Историческата ценност е същата като тази, която пазим в Археологическия музей у София. Сега излиза въпросът как медальонът се е оказал в Ню Йорк и дали е истински. Какво знаем за историческата ценност? Медальонът на хан Омуртаг е единственият медальон, който се намира в колекцията на български музей. Той е ценен с това, че от владетелите на Първата българска държава само хан Омуртаг издава паметници от този характер. Издава се по специален повод от владетеля на негови приближени и на представители на аристокрацията. Медальонът, който се намира в музея в София, е открит през 70-те години на западния склон на хълма Царевец. Намерен е в квартал, където са живеели представители на дворцовата аристокрация. Има още един открит подобен медальон в началото на XX век от чешко-българския археолог и музеен деец Карел Шкорпил. Дали обаче откритият в началото на XX век медальон е същият от търга в Ню Йорк – не се знае. Не е ясно и как експонатът се е оказал зад океана. „Държавата също иска да си отговори на този въпрос и към настоящия момент все още нямаме категорични данни дали е автентичен. Точно това беше искането на държавните институции към американските власти – да бъде свален медальонът от наддаването, за да може да се извършат допълнителни експертизи. Трябва да се установи и по какъв начин е достигнал до Ню Йорк и какъв е неговият произход. Още от началото на декември месец ние водим активна кореспонденция с американските власти“, каза пред Би Ти Ви гл. инсп. Ангел Папалезов, началник в сектор „Културно-исторически ценности“ в ГДНП. От думите му става ясно, че в момента в Америка се води разследване по случая. Сподели:", "date": "2020.01.16", "title": "Прокуратурата в САЩ разследва как медальонът на хан Омуртаг се появи на търг в Ню Йорк"}
{"url": "https://pik.bg/%D0%BD%D0%B0%D0%B4-2000-%D0%B7%D0%B0%D1%80%D0%B0%D0%B7%D0%B5%D0%BD%D0%B8-%D1%81-%D0%B2%D0%B0%D1%80%D0%B8%D1%86%D0%B5%D0%BB%D0%B0-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news898470.html", "text": "От началото на годината има регистрирани над 2000 случая на заразени с варицела. Това каза пред БНТ главният държавен здравен инспектор д-р Ангел Кунчев. \"За миналата година има малко над 30 000 случая, като може да се говори за пиков период както през 2019 г., така и през тази година\", добави той. На всеки 5-6 години се натрупва контингент от деца, които не са се срещали с вируса, не са боледували и заболеваемостта се повишава. Такъв цикъл се наблюдава вече 20 години. Зимните месеци са пикови при регистрирането на детските шарки. Вече са на склад и първите дози ваксини срещу варицела, чакат разрешително от Агенцията по лекарствата и да бъдат пуснат в аптечната мрежа. Ваксината се поставя на деца над 1-годишна възраст, а горна граница няма. При туберкулозата за 10 години двойно са паднали регистрираните случаи, отчете д-р Кунчев. Сподели:", "date": "2020.01.16", "title": "Над 2000 заразени с варицела от началото на годината"}
{"url": "https://pik.bg/%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8-%D0%BC%D0%B8%D1%85%D0%B0%D0%B8%D0%BB-%D0%BC%D0%B8%D1%88%D1%83%D1%81%D1%82%D0%B8%D0%BD-%D0%BE%D0%B1%D1%8F%D0%B2%D0%B8-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D1%81%D0%B8-%D0%BA%D0%B0%D1%82%D0%BE-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D1%80%D1%83%D1%81%D0%B8%D1%8F-news898588.html", "text": "На пленарно заседание на Държавната дума кандидатът за поста министър-председател на Руската федерация Михаил Мишустин представи приоритетите на своето правителство, като заяви, че страната разполага с всички източници за решаване на задачите, поставени от президента Владимир Путин. Агеция TACC обобщава какви са основните задачи, върху които ще работи Мишустин. „Благодарение на макроикономическата стабилност и излишъка на бюджета имаме финансови източници за изпълнение на всички задачи, поставени от президента\", увери претендентът за премиерския пост. Коментирайки съдържанието на посланието на президента, той отбеляза, че то трябва да се разглежда като програма за социална справедливост, основана на традиционните ценности и адресирана към хората. „На първо място, грижата за децата, за семейството, за увеличаването на тяхното богатство и за подобряването на качеството на живот\". Мишустин подчерта, че е необходимо бързо и ефективно да се подготвят всички законодателни актове, по които ще се ръководи бъдещата работа. Според кандидата за поста министър-председател дейността вече е стартирана съвместно с парламента. Той изрази надежда, че може да се ползва с подкрепата на депутатите от Държавната дума. Съгласно думите му, за изпълнение на социалните ангажименти, изложени в посланието на президента, ще са необходими 450 милиарда рубли, които са налични. Според него посланието на държавния глава свързва националните проекти в единна програма. „Президентът зададе висок темп на работа, като направи обръщението към Федералното събрание на първата, между другото, пълна работна седмица на новата 2020 г. Задачите, които са поставени в него, придават на националните проекти още по-дълбок смисъл и ги свързват в единна, мащабна, системна програма\", категоричен бе той. „Правителството има огромна работа за вършене, за да укрепи значително всичките си области, и за това имаме всичко - одобрени планове, ресурси, цели. И работата по националните проекти трябва да се ускори\", заяви Мишустин. Според него диалогът с хората е предпоставка за осъществяването на национални проекти. „Искам да разчитам на нашите губернатори, на регионите, и накрая, да осигурим диалог с хората. Много е важно да чуем какво се осъществява и какво не\", подчерта кандидатът за премиерския пост в Москва. Мишустин благодари на Путин за доверието му и на депутатите за готовността им за конструктивен диалог. Той увери, че вече е обсъдил с фракциите приоритетните задачи, пред които е изправено правителството. За връзките със субектите Мишустин иска да изгради ясна система на взаимодействие с отделните субекти. „Тъй като в много от случаите изпълнението на поставените задачи се отнася до регионите, считам за необходимо да се организира ясно взаимодействие със субектите на Руската федерация\", цитира агенцията думите му. За икономиката Мишускин обещава да подобри инвестиционния климат и да осигури дългосрочни средства за руската икономика. „Т.нар. дълги пари са необходими за стабилен инвестиционен поток, за икономически растеж. Това е една от най-важните задачи на Централната банка. Но, разбира се, финансовият и икономически екип на правителството, както и преди, ще осигури необходимата помощ\". Мишустин обяви намеренията си да стимулира технологичното развитие на руската икономика. „Стимулиране на технологичното развитие на икономиката. Трябва да се опитаме да направим истински пробив в цифровизацията на реалния сектор\", заяви той на пленарното заседание на Държавната дума, на което ще бъде обсъдена кандидатурата му за премиерския пост. Мишускин също така заяви необходимостта от увеличаване на инвестициите и връщането на доверието между бизнеса и правителството. „Макроикономическата стабилност, която имаме сега, е много важен фактор. Днес са създадени достатъчно резерви, постигната е ниска инфлация. Всъщност виждаме, че ще я задържим в рамките на 4%, това е много важен фактор. За да се осигури по-нататъшен растеж на БВП, е необходимо, на първо място, да се гарантира растежът на инвестициите\", обобщи Мишустин, като добави, че е необходимо и „да се възвърне загубеното доверие между правителството и бизнеса“. За бюджетните разходи Кандидатът за поста министър-председател обещава да поддържа макроикономически баланс и ясно да дава приоритет на бюджетните разходи. „За да постигнем тези цели (работата на правителството в социално-икономическата сфера), разбира се, трябва да поддържаме макроикономически баланс и следователно да натрупваме допълнителни приходи, за да изпълним поетите ангажименти“. „Ще дадем приоритет на бюджетните разходи, ще запазим инфлацията в дадените параметри не по-висока от 4%“, добави Мишустин. За износа Мишустин си постави за задача да увеличи износа на руския селскостопански сектор. „По-нататъшен растеж на селскостопанския сектор. През последните години постигнахме доста високи, сериозни резултати в тази област. Почти напълно гарантирахме продоволствената сигурност на страната. И сега основната задача е да се увеличи допълнително експортният потенциал на селскостопанските продукти, не само на зърно, но и на други растителни и животински продукти“, добави той. Сподели:", "date": "2020.01.16", "title": "ПРИОРИТЕТИ: Михаил Мишустин обяви приоритетите си като премиер на Русия"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%BE%D0%B9-%D0%BF%D0%BB%D0%B0%D1%89%D0%B0-%D0%BD%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D0%BE-%D0%B4%D0%B5%D0%BB%D0%B0%D1%82%D0%B0-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%BE%D0%B2%D0%B8%D1%82%D0%B5-%D0%B9-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8-%D0%BB%D0%B0%D0%BF%D0%B0%D1%82-news898523.html", "text": "Всъщност публичните й акции са просто пиар, с който си вдига реномето, докато реално печели сериозни пачки в ролята си на адвокатка на милионери. Това става ясно и от докумните по дело във Върховния административен съд, където се е явила в ролята на защитник на сочна обществена поръчка, която президентството е обявило, а въпросният консорциум се точи да лапне. Проверка на ПИК показа още, че и към момента \"Дондуков\" 2 работи с компанията, като договорът е удължен с анекс само преди месец. Манолова се е ориентирала доста добре в избора си на господар, на който да служи, след като изгуби заплатата си от 8 бона на омбудсман и остана без работа заради провала на изборите и опита да яхне Столична община. При това ако не се брои последната, получена само преди месец и за лечение на спешни състояния. Става дума за общо две фирми - \"Аргус Травъл интернешънъл\" и \"Аргус Бизнес корпорейшън\", които са собственост и се управляват от едно и също лице - Николай Владимиров Шопов и са регистрирани на един и същи адрес в столицата на ул. \"Христо Белчев\". Въпросните компании се занимават с туристически и логистични услуги, осигуряване на билети и екскурзии, хотелско настаняване, включително рекламна конгресна дейност, както и обучение, за което имат и сертификат от Министерски съвет. Така редовно участват във всеки конкурс за обществена поръчка в тази сфера и до момента имат спечелени такива в почти всички ключови министерства и институции - През следващите години след идване на власт на ГЕРБ, въпросните компании успяват да печелят обществени поръчки само в конкретни институции - президентството, НСО, здравното и транспортно министерство, НАП и БНБ, както и Изпълнителна агенция по рибарство и аквакултури, като сумите са значително по-малки. Най-сочната сделка е последната с МЗ, както и преди две години с БНБ за също 2,2 млн. лв. Мотивите са, че заради жалбите по новата процедура от миналата година, не може да бъде избран нов изпълнител и затова хората на Радев са удължили договора с \"Аргус\". През това време пък, както ПИК вече разкри фирмата и президентството се явяват като ортаци в съда по делата за ожалване, а общите им интереси брани Мая Манолова. Припомняме и друго разкритие, касаещо медийната слава на \"Аргус\", която според публикации в различни сайтове е определяна като \"туристическата агенция на кадри на ДС и Мултигруп\" и в края на 2016 г. лъсва с офис в министерството на най-отявления евроатлантик в тогавашния кабинет - Николай Ненчев. Въпросните публикации свързват дружествата с най-близкия кръг на небезизвестния Димитър Иванов, бивш шеф на Шесто управление на ДС. Според медийни разкрития турагенцията проформа се води на сина на някогашната секретарка на Иванов - Симона. При подобни суми от десетки милиони, които лапа редовно компанията и тлъстите й връзки по време на кабинета \"Орешарски\", схемата за съдружието между въпросната компания не е никак изненадващ и добре финансово обезпечен. Сподели:", "date": "2020.01.16", "title": "САМО В ПИК: Ето кой плаща на Мая Манолова по делата на Румен Радев. Новите й господари лапат поръчки за над 15 млн. лв., възходът им е при кабинета \"Орешарски\" (ДОКУМЕНТИ)"}
{"url": "https://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%B8-%D0%B2%D0%B0%D0%B6%D0%BD%D0%B8-%D1%80%D0%B5%D1%88%D0%B5%D0%BD%D0%B8%D1%8F-%D0%B2%D0%B7%D0%B5-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-news898592.html", "text": "Министерският съвет одобри решение за предложение до Президента на Република България за издаване на указ за награждаване на проф. Владимир Гетов с орден „Св. Св. Кирил и Методий“ втора степен за големите му заслуги в областта на образованието и науката, както и за развитието на академичното сътрудничество между България и Великобритания. Проф. Гетов е преподавател по компютърни науки в Университета Уестминстър, Лондон, член е на Съюза на учените в България и на Борда на директорите на Компютърното общество към Международния институт на инженерите по електротехника и електроника. Има дългогодишен опит в областта на компютърните науки, информационните технологии и програмирането. Научните му изследвания намират широко признание в международните академични среди, носител е на множество отличия и награди. Проф. Гетов има принос за развитието на академичните връзки между България и Великобритания, както и за издигането на международния престиж на българската наука. Министерският съвет прие Постановление за създаване на Център за комплексно обслужване на деца с увреждания и хронични заболявания – Бургас, с което ще се създадат условия за предоставяне на комплексни здравни услуги за децата с увреждания и техните семейства. Основната цел е да се подобри здравният статус на децата като се гарантира достъпа им до всички необходими медицински грижи и социални услуги. Такъв тип иновативно лечебно заведение ще осигури подкрепа на семействата за превенция на изоставянето на деца с увреждания. Комплексното обслужване ще включва лечение, рехабилитация, специализирани здравни услуги в дома или в центровете за настаняване от семеен тип, психо-социална рехабилитация, социална подкрепа и др. По този начин още в ранна детска възраст ще бъдат минимизирани както степента на увреждането, така и последствията от него, което увеличава шансът децата да водят самостоятелен и пълноценен живот. Министерският съвет одобри изменения в наименованията на общински пътища в общините Белица, Бургас, Благоевград, Велико Търново, Крумовград, Нови пазар, Роман, Симитли, Смолян и София град - район Кремиковци. С това се цели актуализиране на информацията за общинската пътна мрежа в страната и осигуряване на точността на данните за утвърдените категории общински пътища. Измененията се налагат поради утвърдения нов списък на републиканските пътища и са във връзка с приети промени в наименованията на населени места, граници на общини и открити несъответствия в наименованията на утвърдени общински пътища. Общата дължина на общинските пътища на територията на страната не се променя. Министерският съвет прие решение за безвъзмездно предоставяне на имоти - публична държавна собственост за управление на Министерството на отбраната. От Военномедицинската академия се отнемат, поради отпаднала нужда, и се предоставят за управление на MO, с оглед бъдещи разпоредителни действия, два имота, намиращи се в гр. Хисаря. Евиният представлява поземлен имот с площ от 5 343 кв. м, а другият е поземлен имот с площ от 165 199 кв. м, застроена и незастроена площ, застроен с 3 сгради с обща застроена площ от 5237 кв. м. За срок от 10 години на Столична община се предоставя безвъзмездно за управление археологическа недвижима културна ценност - публична държавна собственост. Недвижимата културна ценност се намира в район „Панчарево“ и представлява Средновековна крепост „Урвич“ с категория „национално значение“. Предоставянето на недвижимата археологическа културна ценност ще допринесе за обогатяване културно-историческото наследство на местно ниво, ще подпомогне популяризирането на недвижимата ценност и превръщането й в съществен фактор за разширяването на културния туризъм. Дейностите, свързани с опазване на културната ценност и осъществяването на други научни, културни, образователни и туристически дейности ще се извършват в съответствие с изискванията на Закона за културното наследство от Регионалния исторически музей - София. От Регионалната здравна инспекция - гр. Търговище се отнема имот поради отпаднала необходимост за функциите на ведомството. Имотът е с площ 75 кв. м, представлява едноетажна сграда и се намира на ул. „Климент Охридски“ в гр. Омуртаг. Той преминава в управление на областния управител на област Търговище. Също поради отпаднала необходимост се отнема правото на управление върху част от имот - публична държавна собственост, от Националния статистически институт и същата се обявява за имот - частна държавна собственост. На основание разпоредбите на Закона за държавна собственост тя преминава в управление на областния управител на област Търговище. Частта от имота се намира в гр. Търговище и представлява самостоятелен обект със застроена площ 392,30 кв. м, съставляващ осми етаж в осем етажна сграда и е с предназначение за делова и административна дейност. Правителството обяви хижа „Тополица“, която досега е била публична държавна собственост, за частна държавна собственост. Тя се намира в землището на с. Тополица и представлява двуетажна сграда със застроена площ 180 кв. м с таван и избено помещение. Имотът се управлява от областния управител на Бургас и не притежава белезите на имот - публична държавна собственост. На община Кричим се прехвърля собствеността върху имот - частна държавна собственост, в гр. Кричим за изпълнението на проект „По следите на древността - една история за история, култура и вяра“. Имотът представлява терен с площ 30 916 кв. м и досега е бил в управление на областния управител на Пловдив. Общината ще го използва за модернизация на съществуващата и изграждане на нова инфраструктура, с което ще се осигури достъп до туристическите обекти и природни забележителности. Проектът предвижда изграждането на площадки, изработване и поставяне на указателни и информационни табели за еко пътеки и туристически маршрути, маркировки, беседки, пейки и кошчета за отпадъци. Създадената инфраструктура и придобитите активи ще се ползват безплатно от всички граждани и гости на община Кричим. Министерският съвет обяви имот - публична държавна собственост за частна - държавна собственост и го прехвърли на Община Джебел за образователни дейности. Той се намира на ул. „Иван Вазов“ № 20 в гр. Джебел и представлява 17 773 кв. м от терен с обща площ 17 917 кв. м заедно с четири сгради в него. Досега имотът е бил в управление на Министерството на земеделието, храните и горите за нуждите на Професионална гимназия „Руска Пеева“ - гр. Джебел. Предоставянето му в собственост на общината е във връзка с промяната на училището от държавно в общинско. Поради отпаднала необходимост правителството отнема от Българската агенция по безопасност на храните управлението върху имот - публична държавна собственост в гр. Сопот и го обявява за частна държавна собственост. Той се намира на ул. „Иван Вазов“ и представлява терен с площ 818 кв. м. С решението на Министерския съвет имотът преминава в управление на областния управител на Пловдив съгласно разпоредбите на Закона за държавната собственост. Правителството одобри проект на Меморандум за разбирателство между Министерството на националната отбрана на Гръцката Република, Министерството на отбраната на Република България, Министерството на отбраната на Чешката република, Министерството на националната отбрана на Румъния, Министерството на националната отбраната на Република Турция от името на Правителството на Република Турция относно изграждането, администрирането и функционирането на Център за изследване и усъвършенстване на способностите на НАТО за интегрирана Противоракетна и Противовъздушна отбрана (IAMD СОЕ). Одобрен е също проект на Меморандум за разбирателство между посочените страни, както и Щаба на Върховния Главнокомандващ на НАТО по трансформацията, относно функционалните взаимоотношения с Център за изследване и усъвършенстване на способностите на НАТО за интегрирана Противоракетна и Противовъздушна отбрана (IAMD СОЕ). Двата меморандума представляват международни договори, с които се уреждат отношенията между страните, участващи в Център за изследване и усъвършенстване на способностите на НАТО за интегрирана Противоракетна и Противовъздушна отбрана IAMD СОЕ. Със създаването на центрове за изследване, изграждане и усъвършенстване на способности (Centers of Excellence-CoEs), какъвто е и настоящият център, НАТО осигурява специализирана експертиза в областите на дейност на Алианса на принципа на доброволното участие и принос от държавите-членки. Тези центрове не са част от структурата на военните сили на Организацията. Министерският съвет прие решение за одобряване на Ноти за присъединяване на Република Словения, Република Хърватия и Черна гора и Технически споразумения за принос на Република Финландия и Конфедерация Швейцария към Съвместния център на НАТО за изследване, изграждане и усъвършенстване на способности за кибер защита (NATO Cooperative Cyber Defence Center of Excellence - CCD CoE) в Талин, Естония. Присъединяването на горепосочените държави ще допринесе за по- ефективно изпълнение на функциите и задачите на CCD СоЕ, в т.ч. и на предоставяните услуги на CCD СоЕ към страните-членки в областта на разработването на доктрини, идентифициране на поуки от практиката, научноизследователска и развойна дейност, обучение и поддържане на експертен капацитет, подобряване на оперативната съвместимост и способности за кибер отбрана. България е пълноправен член на CCD СоЕ от 18.06.2019 г. Решението предвижда заместник-националният военен представител в Съюзното командване на НАТО по трансформациите в Норфолк, САЩ да бъде упълномощен да подпише за Министерство на отбраната Нотите за присъединяване на Република Словения, Република Хърватия и Черна гора и Техническите споразумения за принос на Република Финландия и Конфедерация Швейцария към CCD СоЕ, като същите ще влязат в сила от датата на тяхното подписване, без последващо утвърждаване. Министерският съвет прие доклад за изпълнението на Плана за действие за 2019 година с мерките, произтичащи от членството на Република България в Европейския съюз, към 31 декември 2019 година. Планът съдържа общо 185 мерки, като от тях са изпълнени 148 мерки. Неизпълнените мерки са 37, което представлява 20% неизпълнение. От неизпълнените мерки 35 се прехвърлят в Плана за действие за 2019 г. Мерките, които не са изпълнени в срок са 32 и те са заложени за изпълнение до 31 януари 2020 г., а останалите три са със заложени срокове през 2020 г. в Плана за 2019 г. Две мерки са с отпаднала необходимост от изпълнение. От неизпълнените мерки 20 са законопроекти, като само 5 от тези законопроекти се намират на различен етап на приемане от Народното събрание. По отношение на останалите 15 законопроекта отговорните ведомства следва да положат допълнителни усилия за ускоряване процеса по тяхното разработване. От неизпълнените мерки общо 11 са свързани със стартирали процедури за нарушение по чл. 258 от Договора за функционирането на Европейския съюз. В Приложение № 2 към доклада са посочени 21 директиви на ЕС, които са в областта на Вътрешния пазар и са с изтекъл или изтичащ срок за транспониране до края на месец май 2020 г. Те се отчитат в рамките на Информационното табло в областта на Вътрешния пазар (Single Market Scoreboard). 6 от тях бяха със срок на транспониране до края на месец ноември 2019 г. и ще бъдат част от предстоящото издание на Таблото. Това представлява 0.6 % дефицит при транспонирането от общо 1011 директиви. Процентът на България отново е под прага от 1 % и е равен на средния за ЕС, но над предложената в Акта за Единния пазар цел от 0,5 %. За да се подобри степента на транспониране на европейското законодателство и за изпълнение на ангажиментите на страна ни в срок, ще продължи осъществяването на засилен текущ мониторинг на заложените междинни срокове за изпълнение на мерките в Плана за действие за 2019 г. в рамките на координационния механизъм по въпросите на ЕС. Министерският съвет одобри План за действие за 2020 г. с мерките, произтичащи от членството на Република България в Европейския съюз. Проектът на План за действие за 2020 г. е изготвен на базата на предложенията на работните групи към Съвета по европейските въпроси. В него са включени и 35 мерки от Плана за 2019 година. Планът съдържа общо 279 мерки, включващи и подготовката на българските позиции за 93 заседания на Съвета на Европейския съюз. В проекта на План за действие за 2020 г. са включени 186 мерки, свързани с изготвянето на нормативни актове, въвеждащи изискванията на директиви на ЕС със срок за транспониране през 2020 г. и до края на април 2021 г., както и директиви и рамкови решения, чиито срок за транспониране е изтекъл, но все още не са въведени; осигуряването на прилагането на учредителните договори, регламентите и решенията на ЕС; изпълнение на поети ангажименти в рамките на Пилотния проект за правото на ЕС или в рамките на процедури за нарушения по чл. 258 от Договора за функционирането на ЕС; докладване на ЕК и/или задължение за предоставяне на информация съгласно учредителните договори, директивите, регламентите и решенията на ЕС. Особена загриженост предизвикват мерките, свързани с отстраняване на допуснати от България нарушения на правото на ЕС. В проекта са включени 26 мерки, свързани с поети ангажименти в рамките на 25 процедури за нарушение. През 2020 г. ще продължи ежемесечното отчитане на Плана за действие в рамките на Съвета по европейските въпроси и на всеки три месеца пред Министерския съвет. Министерският съвет одобри позицията на България за заседанието на Съвета на ЕС по икономически и финансови въпроси (ЕКОФИН), което ще се проведе на 21 януари в Брюксел, Белгия. В рамките на дневния ред Хърватското председателство на Съвета на ЕС ще представи своята работна програма по теми от компетентността на Съвет ЕКОФИН. Европейската комисия ще представи финансовите аспекти на „Европейската зелена сделка“. В контекста на Европейския семестър 2020 г. министрите ще обсъдят публикуваните на 17 декември от ЕК Годишна стратегия за устойчив растеж през 2020 г., Доклад за механизма за предупреждение за 2020 г. и предложението си за препоръка на Съвета относно икономическата политика на еврозоната. Съветът ще обмени мнения по актуалното състояние на преговорите в рамките на ОИСР по данъчното облагане на цифровата икономика. Правителството одобри също с резултатите от проведеното на 5 декември 2019 г. в Брюксел заседание на ЕКОФИН. Съветът направи преглед на напредъка в укрепването на Банковия съюз по време на Финландското председателство и прие заключения за рамката на ЕС за данъчно облагане на енергията, стратегическите приоритети в борбата с изпирането на пари и финансирането на тероризма, укрепването на европейската финансова архитектура за развитие и задълбочаването на Съюза на капиталовите пазари. Финансовите министри одобриха работния план на Съвета ЕКОФИН за действия в областта на климата, както и съвместно изявление на Съвета и Комисията за „стабилните валути“. Европейската комисия информира министрите за напредъка, постигнат по последния план за действие за устойчиви финанси и за плановете, предвидени в предстоящата Програма за устойчиво финансиране, като представи и информация за състоянието на изпълнението на плана за действие за справяне с необслужваните кредити в Европа. ЕКОФИН прие решения и препоръки за прилагането на Пакта за стабилност и растеж спрямо Унгария и Румъния. Одобрени са и резултатите от заседанието на Съвета на Европейския съюз по заетост, социална политика, здравеопазване и потребителски въпроси, формат „Здравеопазване“, което се проведе на 9 декември 2019 г. в Брюксел. Политически дебати се състояха по две теми: „Икономика на благосъстоянието - следващи стъпки в инвестициите в здравеопазване“ и „Европейската фармацевтична политика — засилено сътрудничество и координация с цел подобряване на достъпа до лекарствени продукти“. Съветът на ЕС по земеделие и рибарство проведе заседание на 16-17 декември 2019 г. в Брюксел. България отново потвърди позицията си за по-високо финансово подпомагане на обвързаната подкрепа и запазване на преходната национална помощ и след 2020 г. Страната ни настоява въвеждането на годишни цели да отпадне и да бъде заменено от поставяне на такива в средата и в края на програмния период. Необходимо е да продължи работата по прецизиране на условията и реда за прилагането на секторни интервенции в други сектори, така че да бъде осигурена необходимата подкрепа и стимул за създаване на организации на производители. По време на заседанието на Съвета продължиха обсъжданията на пакета за реформата на ОСП след 2020 г., въз основа на доклада за напредъка изготвен от Председателството. В периода на Финландското председателството беше дискутиран новият модел на прилагане, аспектите, свързани с околната среда и климата, видове интервенции под формата на директни плащания, административни елементи и финансови инструменти. В областта на рибарството без дискусия Съветът прие Предложението за Регламент на Съвета за определяне на възможностите за риболов на някои рибни запаси и групи рибни запаси за 2020 година в Средиземно и Черно море. Дружеството „Фар им” ЕАД ще поеме изцяло правата и задълженията по концесионния договор за добив на строителни материали - доломити, от находище „Крачола”, участък „Централен“. Това реши Министерският съвет на днешното си заседание, одобрявайки поисканата от досегашния концесионер - „Фар” АД, промяна. Находище „Крачола“ е разположено в землищата на селата Бояджик и Гълъбинци, област Ямбол. Концесионният договор за добив на доломити от него е сключен през 2012 г. за срок от 35 г. С днешното решение на МС не се правят никакви други изменения по концесионния договор. Пробно преброяване на населението и жилищния фонд ще проведе НСИ през пролетта. Това е записано в Националната статистическа програма за 2020 година, приета днес от Министерския съвет. Изследването предшества същинското преброяване, което ще се проведе в целия Европейски съюз през 2021 година. Националната статистическа програма за 2020 година включва 306 изследвания - както регулярни, провеждани от НСИ и органите на статистиката, така и нови дейности, свързани с националните и европейските приоритети. Направени са промени в организацията на някои изследвания и са съкратени сроковете за предоставяне на статистическата информация на потребителите. На заседанието си днес Министерският съвет одобри и отчета за изпълнението на Националната статистическа програма и за дейността на Националния статистически институт (НСИ) през 2019 година. Сред акцентите в работата през годината е подготовката за 18-то преброяване на населението и жилищния фонд и приемането от Народното събрание на новия Закон за преброяване на населението и жилищния фонд в Република България през 2021 година. В отчета се посочва, че са постигнати съществени резултати, свързани с повишаване на качеството на статистическата информация и усъвършенстване на нейното разпространение, както и намаляване на натовареността на респондентите чрез въвеждане на електронни въпросници и разработване на уеббазирани приложения за статистически изследвания в различни статистически области. Правителството актуализира състава на Централния епизоотичен съвет към Министерския съвет. Председател на Съвета е заместник министър-председателят Томислав Дончев. Заместник-председател е министърът на земеделието, храните и горите Десислава Танева, а секретар е изпълнителният директор на Българската агенция по безопасност на храните проф. Паскал Желязков. Членове на съвета са министрите на вътрешните работи, на отбраната, на финансите, на здравеопазването, на транспорта, информационните технологии и съобщенията, на околната среда и водите, на икономиката. Съветът е създаден за организиране, координиране и финансово осигуряване на мерките за профилактика, ограничаване и ликвидиране на особено опасни заразни болести, чието разпространение може да причини значителни икономически загуби. Министерският съвет одобри позицията на Република България по дело С- 730/19 пред Съда на Европейския съюз. Делото е образувано въз основа на искова молба на Европейската комисия във връзка със систематичното и постоянно неспазване на пределно допустимите почасови и дневни стойности за серен диоксид, определени от Директива 2008/50/ЕО относно качеството на атмосферния въздух и за по-чист въздух за Европа в зона BG0006 (Югоизточна) на Република България. Съгласно представените от България данни от мониторинга на качеството на атмосферния въздух по замърсител серен диоксид в зона BG0006 през периода 2014 - 2018 г., включително, в цялата зона не са регистрирани превишения на нормите, с изключение на един пункт, разположен на територията на община Гълъбово, която представлява много малка част от територията на целия район за оценка и управление на качеството на атмосферния въздух Югоизточен. Във връзка с това, България пледира, че от превишаването на нормите на SO2 в един-единствен пункт, не може да се заключи, че е налице нарушение в цялата зона, включваща и други райони, като във всички тях е налице съответствие с установените норми. В заключение, България моли Съда на Европейския съюз да отхвърли предявения иск като неоснователен или да уважи иска частично единствено в частта му, касаеща район Гълъбово в зона BG0006 (Югоизточна). Правителството одобри Визията, целите и приоритетите на Националната програма за развитие БЪЛГАРИЯ 2030. Документът определя три стратегически цели - ускорено икономическо развитие, демографски подем и намаляване на неравенствата, за реализирането на които са предвидени целенасочени политики и интервенции, групирани в пет взаимосвързани и интегрирани оси на развитие - Иновативна и интелигентна България; Зелена и устойчива България; Свързана и интегрирана България; Отзивчива и справедлива България; Духовна и жизнена България. За постигането на стратегическите цели са дефинирани 13 национални приоритета, като с решението на правителството са определени водещите ведомства по отделните приоритети. През първата половина на 2020 г. се предвижда правителствените намерения в отделните области на политиката да бъдат детайлизирани, както и изготвянето на индикативна финансова рамка, предварителна оценка на въздействието и механизъм за наблюдение и контрол на изпълнението на стратегическия документ. Министерският съвет прие Решение за одобряване на проект на Закон за изменение на Закона за административното регулиране на производството и търговията с оптични дискове, матрици и други носители, съдържащи обекти на авторското право и сродните му права. Законът за административното регулиране на производството и търговията с оптични дискове, матрици и други носители, съдържащи обекти на авторското право и сродните му права предвижда два регулаторни режима, прилагани от Министерството на икономиката съгласно глава трета от закона и четири режима, прилагани от Министерството на културата съгласно глава втора. Настоящият проект на закон премахва режимите, администрирани от МК. Не се предвиждат изменения в режимите, прилагани от МИ. Основен мотив за предлаганото отпадане на режимите на Министерството на културата по Закона е обстоятелството, че към днешна дата тяхното предназначение и целите, с които са били създадени, са неактуални и представляват ненужна административна тежест за гражданите и бизнеса, а поддържането им необосновано отклонява експертен капацитет. Статистиката от последните 5 години (2014 - 2018 г.) показва общ постоянен спад по всички показатели за дейностите по глава втора от закона. Последната регистрация, извършена по регистрационния режим, датира от 2015 г., а издадените през 2018 г. удостоверения са с до 67 на сто по-малко на брой в сравнение с 2014 г. Данните показват, че дейностите, регулирани от закона в частта му, чиято отмяна се предлага, са със затихващ характер. Министерският съвет одобри проект на Закон за изменение и допълнение на Закона за ветеринарномедицинската дейност. Той предвижда актуализиране на националните мерки и решаване на някои спешни въпроси с оглед актуалната епизоотична обстановка в страната. Промените предвиждат режимът за регистрация на личните стопанства да бъде облекчен и безплатен. По този начин се намалява административната тежест за гражданите, което е основен приоритет на държавата. Отпада изискването стопаните на лични стопанства да подават лично заявление за регистрация в Областната дирекция по безопасност на храните (ОДБХ). С цел улеснение то ще се подава и при кмета или кметския наместник, който от своя страна ще има 15-дневен срок да го предостави в ОДБХ. Законопроектът осигурява координиран подход от отделните институции при предприемане на необходимите мерки за контрол и ликвидиране на болестите по животните с цел гарантиране на националната сигурност. Законодателните измененията са в следствие на усложнената епизоотична обстановка на територията на цяла Европа и имат за цел да гарантират здравето на животните и хората в България. С промените се въвеждат още национални мерки, свързани с регламентирането на изискванията към собствениците и ползвателите на животновъдни обекти. Допълват се задълженията на местната власт при констатиране на заболяване, с цел по-добра координация и своевременно предприемане на мерки за ограничаване разпространението и ликвидиране на заразата. Собствениците и ползвателите на животновъдни обекти ще трябва да спазват изискванията за идентификация на животните, опазване на здравословното им състояние, както и да документират движението от и към животновъдните обекти. За тази цел ще е необходимо да създадат и изпълняват програми за самоконтрол на болести и да спазват определени изисквания при населване на животновъдните обекти. Ще бъде подобрена и организацията на ветеринарномедицинското обслужване на животните на територията на дадено населено място. Това ще стане чрез въвеждане на териториален принцип при сключване на договорите с регистрирани ветеринарни лекари, за изпълнение на мерките по програмата за профилактика, надзор, контрол и ликвидиране на болести по животните и зоонози. С цел осигуряване на биосигурност във фермите, не се позволява на регистрирани ветеринарни лекари, сключили договори за профилактика със собственици на индустриални ферми за свине и птици, да сключват такива и със собственици на лични стопанства. Предвижда се честотата на посещенията в обектите да бъде определена в специална процедура. Министерският съвет прие изменение и допълнение на Правилника за устройството и дейността на служба „Военна информация“. Създава се възможност за определяне на основната месечна заплата на директора на служба „Военна информация“, в случая когато същият е цивилен служител, а именно от министъра на отбраната, като размерът й не може да е по-малък от основното месечно възнаграждение на директор, който е военнослужещ. Конкретизира се начинът за определяне на основната месечна заплата на заместник-директора цивилен служител по начин, аналогичен с определяне на основната заплата на директора на Службата цивилен служител. Извършени са и други промени с цел оптимизиране на процесите по ежедневно администриране на дейността и прецизиране на разпоредби във връзка с установени непълноти и неточности и синхронизиране на отделни текстове в съответствие с други нормативни актове. Промяната в Класификатора на длъжностите в служба „Военна информация“ по чл. 56, ал. 1 от Закона за военното разузнаване е свързана със създаването на длъжност „директор на служба „Военна информация“ за цивилен служител, назначен с указ на президента на Република България. Произшествията във въздушния, водния и железопътния транспорт ще се разследват от Национален борд. Правителството прие днес постановление за създаване на новата структура и правилник за дейността й. Бордът ще бъде постоянно действащ колегиален орган, който се ръководи от управителен съвет, състоящ се от трима членове, в т.ч. председател и двама заместник-председатели. До този момент дейността се извършваше от Звено към Министерството на транспорта, информационните технологии и съобщенията. Служителите на екипа преминават на щат към Националния борд. Общата му численост e 11 щатни бройки. Със същото постановление се изменя и допълва Устройствения правилник на Изпълнителна агенция „Автомобилна администрация“. По този начин ще се оптимизира и подобри цялостната дейност на агенцията. Основната цел е да се постигне ефективност на контролната и административно-наказателна дейност. 27-те областни отдела се трансформират и контролната и административно-наказателната дейност ще се осъществява от 8 регионални дирекции (София, Пловдив, Бургас, Варна, Стара Загора, Плевен, Русе, и Враца). В същото време, за обезпечаване на административното обслужване и изпитите, провеждани от агенцията, е предвидено сформирането на областни отдели в рамките на съответната регионалната дирекция. Правителството одобри анализ на причините за нарастването на изплатените от осигурителите и държавното обществено осигуряване парични обезщетения за временна неработоспособност поради общо заболяване. Данните показват, че за периода 2010-2018 г. разходите за парични обезщетения за временна неработоспособност поради общо заболяване са нараснали от около 253 млн. лв. до малко под 463 млн. лв. Това е ръст от 83,2%. В резултат, делът на разходите за този вид обезщетения от брутния вътрешен продукт нарастват от 0,34% през 2010 г. до 0,42% през 2018 г. Документът е подготвен от Националния осигурителен институт (НОИ) и Националната здравноосигурителна каса. При изготвяне на анализа са използвани данни от електронния регистър на болничните листове и решенията по обжалването им, информационната система за изплащаните парични обезщетения по Кодекса за социално осигуряване, както и от информационната система за осигурените лица, осигурителите и самоосигуряващите се лица въз основа на данните, предоставени от Националната агенция за приходите. Използвана е информация и от изследванията на Националния статистически институт. Съгласно решението на Министерския съвет в едномесечен срок в Националния съвет за тристранно сътрудничество ще бъдат обсъдени мерки за ограничаване на злоупотребите при получаване на парични обезщетения за временна неработоспособност поради общо заболяване. Министерският съвет реши да бъде учреден „Български ВиК холдинг“ ЕАД – София. Той ще е изцяло държавна собственост с капитал от 1 млрд. лева, който ще се формира чрез парична вноска от държавата. Средствата ще бъдат предоставени от Централния бюджет за 2020 г. по бюджета на Министерството на регионалното развитие и благоустройството. „Български ВиК холдинг“ ЕАД – София ще е с предмет на дейност придобиване и управление на участия в дружества от отрасъл ВиК и дружества, свързани с изграждане, ремонт и реконструкция на ВиК инфраструктура, финансиране на дружества, в които холдинговото дружество участва, координиране и управление на инвестиционните дейности и на дейностите по поддържане на ВиК инфраструктурата. Предвижда се в срок до шест месеца след учредяване на „Български ВиК холдинг“ ЕАД – София акциите и дяловете, които държавата притежава в съществуващите ВиК дружества и в дружества, свързани с осъществяване на предмета на дейност на холдинга, да бъдат внесени в капитала му чрез апортна вноска. С техния размер ще бъде увеличен капиталът на компанията. Правата на държавата ще се упражняват от министъра на регионалното развитие и благоустройството. „Български ВиК холдинг“ ЕАД ще бъде принципал на всички ВиК дружества с държавно участие в капитала. Той ще има двустепенна система на управление – Надзорен и Управителен съвет. Членовете на Надзорния съвет ще бъдат избирани от министъра на регионалното развитие и благоустройството, а членовете на Управителния съвет – от Надзорния. Създаването на новия холдинг е с цел решаване на сериозните проблеми пред отрасъла. Той ще извършва финансиране на дружества, в които участва, както и координиране и управление на инвестиционни дейности и на дейностите по поддържане на ВиК инфраструктурата, която е недоизградена и силно амортизирана. Затова е налице е потребност от изграждане на нови, реконструкция и модернизация на съществуващи ВиК системи и съоръжения. Холдингът няма да възлага процедури по обществени поръчки, финансирани по ОПОС 2014-2020. ВиК дружествата остават самостоятелни юридически лица, бенефициенти са по оперативната програма с всички произтичащи от това права и задължения. Сподели:", "date": "2020.01.16", "title": "Вижте какви важни решения взе Министерският съвет"}
{"url": "https://pik.bg/%D0%B6%D1%80%D0%B5%D0%B1%D0%B8%D1%8F%D1%82-%D0%BD%D0%B0-%D0%B0%D1%83%D1%81%D1%82%D1%80%D0%B5%D0%BB%D0%B8%D1%8A%D0%BD-%D0%BE%D1%83%D0%BF%D1%8A%D0%BD-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BD%D0%B0-%D0%BC%D0%B5%D0%B3%D0%B0-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BD%D0%BE%D0%BB%D0%B5-%D1%80%D0%BE%D0%B4%D0%B6%D1%8A%D1%80-%D0%B8-%D1%80%D0%B0%D1%84%D0%B0-news898504.html", "text": "Новак Джокович ще започне защитата си на трофея от Аустрелиън Оупън с двубой срещу Ян-Ленард Щруф. При успешен старт във втория кръг сърбинът ще играе срещу Татсума Ито или тенисист от квалификациите. Това отреди тегленият тази сутрин родно време жребий за основната схема на първия за сезона турнир от Големия шлем. Първият поставен играч, с когото Джокович може да се срещне в Мелбърн е Даниел Евънс. Дуел между двамата е възможен в третия кръг. Най-опасният съперник за Джокович, поне на хартия, на осминафиналите може да е Диего Шварцман. На четвъртфиналите пък е възможен сблъсък със Стефанос Циципас. В половината на Джокович е друга голяма легенда -  Роджър Федерер, като двамата могат да се срещнат само на полуфинал. Маестрото ще играе на старта срещу Стийв Джонсън, а в четвъртия кръг може да срещне Григор Димитров или Денис Шаповалов. На четвъртфиналите евентуално най-опасни за Федерер (а и за Гришо) изглеждат Матео Беретини или Фабио Фонини. Водачът в схемата Рафаел Надал ще започне участието си в турнира с двубой срещу боливиеца Уго Делиен. Федерико Делбонис или Жоао Соуза очакват Матадора във втория кръг, а Пабло Кареньо Буста, поставен под №27, в третия. На осминафиналите Рафа може да срещне Ник Кириос или Карен Хачанов, а на четвъртфиналите – Доминик Тийм. В половината на Рафаел попадна Данийл Медведев. Двамата могат да се изправят един срещу друг на полуфиналите, акцентира \"Тенис 24\". Сподели:", "date": "2020.01.16", "title": "Жребият на Аустрелиън Оупън предлага на мега звездите Ноле, Роджър и Рафа..."}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D1%81%D0%B5%D0%BB%D0%BE-%D0%BF%D0%BB%D0%B0%D1%88%D0%B8-%D0%B4%D0%B6%D0%B8%D0%B3%D0%B8%D1%82%D0%B8%D1%82%D0%B5-%D1%81-%D0%BF%D0%BE%D0%BB%D0%B8%D1%86%D0%B0%D1%8F-%D0%B4%D0%B6%D0%BE%D0%BA%D0%BE-%D0%B8-%D0%BA%D0%B0%D1%80%D1%82%D0%BE%D0%BD%D0%B5%D0%BD%D0%B0-%D0%BF%D0%B0%D1%82%D1%80%D1%83%D0%BB%D0%BA%D0%B0-news898473.html", "text": "Монтанско село реши само да се бори с безразсъдните шофьори и си направи полицай и патрулка с подръчни средства. Ефектът е голям - хората се плашат и намаляват скоростта, а главен инспектор Джоко е на пост денонощно. Имал и колега, но го откраднали - вероятно от съседно село. Джоко не е като другите полицай, но пък върши същата работа. С изработката му се заел Атанас от монтанското село Липен, който е бивш служител на МВР. \"Сложих от юрган плънката, овързах ги. Шапка ми даде една жена, защото моите шапки ги подарих и му сложих очилата, за да има по-голяма представителност“, разказва Атанас Павлов пред Нова телевизия За лице използвал чорапогащника на съпругата си, за панталон взел един от неговите, обул му и маратонки. Направил му и патрулка. \"Идеята ми беше да направя по-голям автомобил, но подръчните ми материали бяха ограничени. При слагането на гумите излезе доста високо и аз написах 4х4. Полицая може да ходи из гората“, разкрива Павлов. Постът на Джоко в монтанското село Липен е на републиканския път за Плевен и на опасен, почти 90 градусов завой, където често стават инциденти. \"Често се случват катастрофи. Както виждате започнаха да рушат моста вече. Аз чувам и спирачки. Може би оказа своето въздействие, но това вече ни е втори полицай. Първият успя да просъществува само две седмици и го откраднаха“, заяви кметът на селото Венчо Латинов. Полицаят макар и изкуствен се оказва много ефективен за шофьорите. \"Винаги се стряскам, абсолютно винаги, препоръчвам във всяко едно село да се направи това и не мога да свикна, че това е фалшив полицай и винаги намалям“, обясни Светлин Христов. Главен инспектор Джоко стои на поста денонощно от 20 декември без нито един почивен ден. Атанас планира да изработи и мобилна камера, която да помага на главен инспектор Джоко в борбата с безразсъдните шофьори. Сподели:", "date": "2020.01.16", "title": "КУЛТОВО: Село плаши джигитите с полицая Джоко и картонена патрулка"}
{"url": "https://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%B1%D0%B8%D0%B9%D1%82%D1%8A%D0%BB%D1%81-news898605.html", "text": "През 2001 г. 16 януари е обявен за Световен ден на Бийтълс. На тази дата феновете на легендарната четворка масово се събират в Ливърпул, където слушат култови за групата парчета - Yesterday, Yellow Submarine, Let It Be, участват в различни инициативи и т.н. В началото на 2020 г. от \"Фолксваген\" официално се разделят с легендарния модел \"Бийтъл\". Емоционалното видео на фона на Let it be на \"Бийтълс\" се казва \"Последната миля\". Акцентира на следата, която моделът, наричан гальовно \"Бръмбара\", е оставил в поп културата и в личния живот на собствениците си. Сред тълпата, изпращаща малката кола са актьорът Кевин Бейкън, художникът Анди Уорхол, направил поп арт реклами на модела, и телевизионният водещ Анди Коен. Тази година моделът навърши 70 години от първото си пускане на пазара. „Ние сме по-популярни от Исус. Християнството ще изчезне по-скоро, отколкото рок музиката“ – споделя в интервю през 1966 г. Джон Ленън. Това заключение се оказва твърде крайно и скандално на много хора и се налага групата публично да се извини за казаното. „Ако бях казал, че телевизията е по-популярна от Исус, никой нямаше да обърне внимание. Съжалявам за намека, който направих. Не съм против Бог, не съм против Христос и не съм против религията. Не съм искал да кажа, че сме по-добри.“ Сподели:", "date": "2020.01.16", "title": "Отбелязваме Световния ден на Бийтълс"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D1%82%D0%BD%D0%B8-%D1%81%D1%82%D1%8A%D0%BA%D0%BB%D0%B0-%D0%BF%D0%BE%D0%BC%D0%B5%D1%82%D0%BE%D1%85%D0%B0-%D0%B6%D0%B5%D0%BD%D0%B0-%D0%BD%D0%B0-%D0%B7%D0%B5%D0%B1%D1%80%D0%B0-%D0%B2-%D0%BA%D0%B0%D1%80%D0%BB%D0%BE%D0%B2%D0%BE-news898508.html", "text": "При пресичане на пешеходна пътека на една от централните улици в Карлово е била блъсната 87-годишна жена. Сигнал за инцидента е подаден тази сутрин, около 8 часа. По първоначална информация бус със запотени стъкла не е видял пресичащата. Водачът е 53-годишен, като направената му проба за алкохол е отрицателна. Жената не е пострадала. Била е откарана за прегледи в бърза помощ в града. Районът е отцепен. Работата по случая продължава. Сподели:", "date": "2020.01.16", "title": "Заради потни стъкла пометоха жена на зебра в Карлово"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BF%D1%80%D0%B8%D0%B5-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news898591.html", "text": "Инициативата Народното събрание да бъде домакин на среща на председателите на парламенти на страните от Западните Балкани обсъди председателят на Народното събрание Цвета Караянчева с еврокомисаря за „Иновации, научни изследвания, култура, образование и младеж“ Мария Габриел. На срещатa те разговаряха за постигнатото в сферата, за която отговаря в Европейската комисия, и за ползотворната й работа в полза на България и на всички страни членки на ЕС. Темата за присъединяването към ЕС на страните от Западните Балкани остава ключов приоритет за България, подчерта председателят на Народното събрание. Тя отправи покана еврокомисар Мария Габриел да участва в срещата на председателите на парламенти на страните от Западните Балкани, която Народното събрание планира да организира през пролетта. Еврокомисар Мария Габриел благодари за високата оценка за работата й в Европейската комисия и подчерта, че Европейският парламент и националните парламенти са изключително важни партньори на институцията. През следващите две години ни предстоят отговорни дебати по темата за бъдещето на ЕС, посочи тя. Много е важно да се чуят всички мнения по въпросите, свързани с функционирането на европейските институции и как би могло в максимална степен да бъде отговорено на очакванията на всички европейски граждани за развитието на ЕС, допълни Мария Габриел. Тя подчерта, че с радост ще участва в организирана от Народното събрание среща на председателите на парламенти на страните от Западните Балкани. Сподели:", "date": "2020.01.16", "title": "Цвета Караянчева прие Мария Габриел за Западните Балкани"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%82-%D0%B7%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D0%B2%D0%B0%D0%BB%D0%B8%D1%83%D0%BC%D0%BD%D0%B8%D1%8F-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87-%D0%B9%D0%BE%D1%85%D0%B0%D0%BD-%D1%84%D1%80%D0%B5%D0%B4%D0%B5%D1%80%D0%B8%D0%BA-%D1%81%D1%82%D0%B5%D0%BB%D0%B8%D0%BD%D0%B3%D0%B2%D0%B5%D1%80%D1%84-news898564.html", "text": "Прокуратурата поиска задържане под стража на известния като \"валиумния изнасилвач\" Йохан-Фредерик Стелингверф за второ престъпление. Под ръководството и надзора на Софийска районна прокуратура е образувано и се води досъдебно производство, в хода на което късно снощи към наказателна отговорност е привлечен 38-годишният нидерландец Йохан-Фредерик Стелингверф. Причината е второ извършено от него престъпление - изнасилване на гражданка от Унгария. Деянието е извършено на 24 октомври 2019 г. в София на ул. „Одрин“ № 77 в апартамент, обитаван от Стелингверф. Той я е упоил с алкохол и наркотици, след което тя е изпаднала в безпомощно състояние и е била изнасилена. Това е второ обвинение, което прокуратурата повдига на Стелингверф. На 26 декември 2019 г., Стелингверф е обвинен за това, че ден по-рано около 23,00 часа в София на бул. „Сливница“ е изнасилил 32-годишната софиянка. По това досъдебно производство спрямо обвиняемия е взета мярка за неотклонение „домашен арест“, като към момента Стелингверф се намира на определения за изпълнението на тази мярка адрес. Въпреки вече взетата мярка за неотклонение „домашен арест“ по другото досъдебно производство, предвид високата обществена опасност на деянието, както и с оглед самия механизъм на извършването му, днес наблюдаващият прокурор внесе искане за промяна на мярката спрямо Стелингверф на „Задържане под стража“, което предстои да бъде разгледано. Сподели:", "date": "2020.01.16", "title": "ОТ ПОСЛЕДНИТЕ МИНУТИ: Задържат за постоянно \"валиумния изнасилвач\" Йохан-Фредерик Стелингверф"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D1%81%D0%B0%D0%BC%D0%BE%D0%BA%D0%BE%D0%B2-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%BE%D1%82%D0%BA%D0%BB%D0%BE%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%B2%D0%BE%D0%B4%D0%B0-news898600.html", "text": "Под наблюдението на Районна прокуратура – Самоков, се води разследване по досъдебно производство, образувано за извършено престъпление по чл. 216а от Наказателния кодекс – нарушаване целостта на водоснабдителна система, създало условия за отклоняване на вода. След извършена проверка към настоящия момент е констатирано, че от 2008 г. до 14 януари 2020 г. в района на местността Кокалов егрек, над село Ярлово, община Самоков, във Витоша планина, неправомерно е била нарушена целостта на водоснабдителна система. Чрез повреждане на бетонова тръба с диаметър 800 мм, намираща се в шахта на водоземно съоръжение - каптаж на Палакарийски воден канал, са били създадени условия за незаконно отклоняване на вода. Същият бил построен заедно с язовир \"Студена\" и служи за довеждане на допълнителни количества вода в случай на нужда. Понастоящем притокът в него е в порядъка на 100 л/с. За този вид престъпление законът предвижда наказание „лишаване от свобода“ до пет години и глоба до двадесет хиляди лева. Разследването по случая продължава. Сподели:", "date": "2020.01.16", "title": "Прокуратурата в Самоков разследва незаконно отклоняване на вода"}
{"url": "https://pik.bg/%D1%86%D0%B5%D0%BD%D0%B8%D1%82%D0%B5-%D0%B2-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%BC%D0%B0%D0%B3%D0%B0%D0%B7%D0%B8%D0%BD%D0%B8-%D0%BD%D0%B0-%D1%8F%D0%BC%D0%B1%D0%BE%D0%BB-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8---%D1%85%D0%BE%D0%B4%D1%8F%D1%82-%D0%BD%D0%B0-%D0%BF%D0%B0%D0%B7%D0%B0%D1%80-%D0%B2-%D0%B1%D1%83%D1%80%D0%B3%D0%B0%D1%81-news898518.html", "text": "Много хора от Ямбол ежедневно пътуват до съседните градове, за да си пазаруват по-евтини хранителни продукти. Живущите в града са убедени, че хранителните магазини държат умишлено цените завишени и само привидно имало конкуренция, но навсякъде продуктите били с по 20-30 % по-скъпи. Това е причината много хора от Ямбол да пазаруват от съседни градове. Минка Добрева е пенсиониран счетоводител. Често пътува до Варна, където живее дъщеря й и сравнява цените на основните хранителни стоки. Твърди, че в Ямбол е по-скъпо. \"По принцип цените са високи в Ямбол. Като се има предвид стандарта, който е за нас“, казва тя. \"В Ямбол е така. Винаги са били много по-скъпи“, добавя нейна съгражданка, която прави сравнение със Сливен и Бургас, показва Би Ти Ви. Много ямболлии пътуват до Бургас, за да се заредят с основни хранителни стоки, перилни препарати, та даже и дрехи.През латото го съчетаваме с плажа, а сега се комбиниламе две семейства в една кола и въпреки бензина ни излиза по-евтино, разказват хора от Ямбол. Сподели:", "date": "2020.01.16", "title": "Цените в хранителните магазини на Ямбол космически - ходят на пазар в Бургас"}
{"url": "https://pik.bg/%D0%BF%D1%80%D0%B0%D1%81%D0%B5-%D0%BF%D0%B0%D0%B4%D0%BD%D0%B0-%D0%BE%D1%82-%D0%BD%D0%B5%D0%B1%D0%B5%D1%82%D0%BE-%D0%B2-%D0%B1%D0%B0%D1%81%D0%B5%D0%B9%D0%BD%D0%B0-%D0%BD%D0%B0-%D0%B2%D0%B8%D0%BB%D0%B0-%D0%B2%D0%B8%D0%B4%D0%B5%D0%BE-news898510.html", "text": "Прокуратурата в Уругвай разследва инцидент с прасе, паднало от небето в басейна на частна вила, съобщава БТА. В социалните мрежи се появи видеозапис, на който се вижда хеликоптер да кръжи над курорта Хосе Инасио и след това падането на мъртво прасе. Случаят се разследва, обявиха от прокуратурата пред местния телевизионен Канал 10. Вилата е собственост на аржентински гражданин. Той съобщил на разследващите, че бил със семейството си в къщата, когато чули отвън силен шум. Те излезли на двора и видели прасе в басейна, след което го извадили и изяли. Уругвайските военновъздушни сили, които контролират въздушното пространство на този пограничен район, съобщиха, че водят разследване за установяване на всички подробности от полета. Разследването трябва да покаже дали е извършено нарушение на авиационните правила. Сподели:", "date": "2020.01.16", "title": "Прасе падна от небето в басейна на вила (ВИДЕО)"}
{"url": "https://pik.bg/%D0%BA%D0%B0%D0%B7%D0%B8%D1%87%D0%B5%D0%BD%D0%B5-%D0%BE%D1%80%D0%BB%D0%B0%D0%BD%D0%B4%D0%BE%D0%B2%D1%86%D0%B8-%D0%B8-%D1%80%D0%B0%D0%B7%D1%81%D0%B0%D0%B4%D0%BD%D0%B8%D0%BA%D0%B0-%D0%B4%D0%B8%D1%88%D0%B0%D1%82-%D0%BD%D0%B0%D0%B9-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-news898492.html", "text": "София днес е в оранжевия сектор по замърсяване на въздуха, което означава, че има опасни вредни прахови частици. Навън също така е мъгливо, което допринася за застоя на мръсния въздух. Столицата ни днес е на 19-о място в световен мащаб по замърсяване на въздуха, показват данните от сайта еървижуъл.ком. По показателя PM 2,5 най-мръсен е въздухът тази сутрин в \"Казичене\", следван от кварталите \"Орландовци\" и \"Разсадника\". По показателя PM 10 замърсяването е най-голямо отново е в \"Казичене\", следван от \"Горна баня\", \"Малинова долина\" и \"Крива река\", показват данните на еърбг.инфо. Днес градът с най-мръсен въздух в света е Лахор в Пакистан, следван Колката в Индия, на трето място е Дака в Бангладеш, на четвърто място е Катманду в Непал, на пето е Делхи в Индия. На шесто и седмо място са Сараево в Босна и Херцеговина и Белград в Сърбия. Вчера в Перник серният диоксид беше 5 пъти над нормата. Чак към края на деня въздухът започна слабо да се пречиства. В АИС Център - пунктът за контрол на въздуха в град Перник регистрира превишение на алармения праг /500 мкг/м3/ за серен диоксид в часовете от 05:00 до 11:00 часа. Превишението е регистрирано на 15 януари 2020 г., в 05:00, в 06.00 и в 07.00 часа, като най-високата средночасова стойност: 999,13 мкг/м3 е регистрирана в 07.00 ч. В 16:00 ч. на 15 януари 2020 г. в АИС Център е отчетена стойност от 79,94 микрограма на кубичен метър серен диоксид. Съгласно законодателството средночасовата норма за показател серен диоксид е 350 микрограма на кубичен метър. Причина за високите концентрации на серен диоксид са неблагоприятните метеорологични условия-безветрие и гъста мъгла, повишеното потребление на твърдо гориво в битовия сектор и работа на ТЕЦ „Република” към “Топлофикация Перник” АД. РИОСВ-Перник е дала предписание на ТЕЦ „Република” към “Топлофикация Перник” АД за незабавно намаляване на производствените мощности до възможния минимум. Сподели:", "date": "2020.01.16", "title": "\"Казичене\", \"Орландовци\" и \"Разсадника\" дишат най-мръсен въздух"}
{"url": "https://pik.bg/%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%B7%D0%BB%D0%B0%D1%82%D0%BD%D0%B0-%D0%BC%D0%BE%D0%BD%D0%B5%D1%82%D0%B0-%D1%81-%D0%BB%D0%B8%D0%BA%D0%B0-%D0%BD%D0%B0-%D0%BA%D1%80%D0%B0%D0%BB%D0%B8%D1%86%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%B7%D0%B0-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D1%81%D1%83%D0%BC%D0%B0-news898480.html", "text": "Монетата е с номинал 5 британски лири и изобразява кралица Виктория, която води лъв, символизиращ британската империя. От другата страна на монетата е изсечен портрет на кралицата, която тогава е двадесетгодишна. От монетата са изсечени едва 400 броя през 1893 г.. Автор на дизайна й е Уилям Уайън, главен гравьор на Кралския монетен двор в периода 1828 г.-1851 г. Експерти твърдят, че това е една от най-красивите британски монети. Тя бе предложена на търг от частен колекционер при първоначална цена от 246 900 долара, но бе продадена почти три пъти по-скъпо, допълва БТА. Ценна златна монета с лика на британската кралица Виктория, бе продадена на търг за рекордната сума от 691 400 долара от \"Херитидж окшънс\" в Далас, Тексас, съобщи ТАСС. Сподели:", "date": "2020.01.16", "title": "Продадоха златна монета с лика на кралица Виктория за колосална сума"}
{"url": "https://pik.bg/%D0%BC%D0%BE%D0%B4%D0%BD%D0%B8%D1%8F%D1%82-%D0%B3%D1%83%D1%80%D1%83-%D0%BF%D1%80%D0%BE%D1%84-%D0%BB%D1%8E%D0%B1%D0%BE%D0%BC%D0%B8%D1%80-%D1%81%D1%82%D0%BE%D0%B9%D0%BA%D0%BE%D0%B2-%D0%BF%D0%BE%D1%82%D1%8A%D0%BD%D0%B0-%D0%B2-%D1%81%D0%BA%D1%80%D1%8A%D0%B1---%D0%BF%D0%BE%D1%87%D0%B8%D0%BD%D0%B0-%D0%B1%D0%B0%D1%89%D0%B0-%D0%BC%D1%83-news898623.html", "text": "Днес, на 90-годишна възраст се пресели в отвъдното моят баща - о.р. полковник Димчо Стойков. Доблестен офицер от Българската армия, достоен родител и безкомпромисна личност. Почивай в мир, скъпи татко...Обичам те...Бог да те прости! Това написа на страницата си във Фейсбук модният корифей и преподавател проф. Любомир Стойков. Сподели:", "date": "2020.01.16", "title": "Модният гуру проф. Любомир Стойков потъна в скръб - почина баща му"}
{"url": "https://pik.bg/%D0%BE%D0%BF%D1%80%D0%B0%D0%B2%D0%B4%D0%B0%D1%85%D0%B0-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%B8%D0%BB%D0%BA%D0%BE-%D1%81%D0%B5%D0%BC%D0%B5%D1%80%D0%B4%D0%B6%D0%B8%D0%B5%D0%B2-news898617.html", "text": "Бившият вицепремиер и министър на здравеопазването в служебното правителство на проф. Огнян Герджиков - Илко Семерджиев, е окончателно оправдан. Това реши състав на Върховния касационен съд (ВКС) с председател и докладчик Антоанета Данова. Семерджиев беше пратен на съд, защото принуждавал чрез заплахи тогавашната шефка на Изпълнителната агенция по лекарствата (ИАЛ) доц. Асена Стоименова да си назначи за заместник Боян Доганов. В разговор Семерджиев казал на Стоименова, че ако не назначи Доганов, той „ще го назначи на нейно място, ще я уволни и ще ѝ направи други неща“. Според върховните съдии няма как вицепремиер и здравен министър да бъде обвинен за посегателство спрямо дейността на държавните органи, каквото предполага текстът на чл. 269 от Наказателния кодекс, защото той визира престъпления, извършени от граждани, които нямат специално качество. Сподели:", "date": "2020.01.16", "title": "Оправдаха окончателно Илко Семерджиев"}
{"url": "https://pik.bg/%D1%80%D0%B0%D0%B7%D0%BF%D0%B0%D0%BB%D0%B5%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D0%B8-%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%B2%D0%B0%D1%81%D0%B8%D0%BB-%D0%B2%D0%B5%D0%BB%D0%B5%D0%B2-%D0%B8-%D0%BF%D0%BB%D0%B0%D0%BC%D0%B5%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81%D0%B5-%D1%81%D0%BA%D0%B0-news898478.html", "text": "Въвеждането на единен принцип за изчисляване на минималната работна заплата в Европейския съюз нажежи страстите в студиото на Би Ти Ви, където гостуваха президентът на КНСБ Пламен Димитров и председателят на Асоциацията на индустриалния капитал в България Васил Велев. Двамата изразиха крайно различни мнения по темата и многократно се прекъсваха, превръщайки дискусията в словесна престрелка, Оживените коментари обаче бяха грубо прекъснати от водещия Антон Хекимян, който прекъсна президента на КНСБ, за да пусне рекламите. \"Г-н Хекимян, оставете ме да довърша\", помоли Пламен Димитров, но журналистът не му даде повече думата, като заяви, че времето и на двамата е било предостатъчно. \"В предложението за въвеждане на единна минимална работна заплата в ЕС се налагат няколко ориентира - да се определи еднаква кошница от услуги и стоки в ЕС и спрямо нея да се определи съотношението на минималната заплата. Цели се да се определи и средната работна заплата, но това не върши работа не само за България, а и за цяла Източна Европа\", коментира преди това Димитров. „Има 6 държави в ЕС, в които няма единна минимална заплата, нито часова ставка. В тях живеят половината от трудещите се в ЕС. Безработицата там е с 40% по-ниска. В тях хората живеят по-добре. Доходите в тези страни са с 60% по-високи\", заяви то своя страна председателят на УС на Асоциация на индустриалния капитал в България Васил Велев. Димитров не се съгласи с тези твърдения. елев уточни, че ЕК не цели определяне на минимална работна заплата еднаква за всички, нито за отделни страни. „Това е отклоняване на вниманието на вниманието на страните в ЕС, в същото време ни изнасилват със зелената сделка, която ще направи доходите по-отдалечени от потребностите“, добави представителят на бизнеса. „Целта на ЕК е установяване на по-справедливи заплати в съюза“, смята Димитров. „Трябва да кажем истините. 25 страни в ЕС има установени минимални работни заплати. Няма страни без такива. Там където мислим, че няма, те са договорено по браншови организации“, подчерта председателят на КНСБ. „Няма лесен начин да живеем по-добре, за да стане това, трябва да работим повече“, заяви Васил Велев. „Това се нарича адекватност“, добави Велев. Пламен Димитров каза още, че тези механизми трябва да се договорят колективно. Сподели:", "date": "2020.01.16", "title": "РАЗПАЛЕНИ СТРАСТИ: Синдикатите и бизнесът гуша за гуша! Васил Велев и Пламен Димитров се скараха за минималната заплата"}
{"url": "https://pik.bg/%D0%B4%D1%80%D0%B0%D0%BA%D0%BE%D0%BD%D0%BE%D0%B2%D1%81%D0%BA%D0%B8-%D0%BC%D0%B5%D1%80%D0%BA%D0%B8-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D0%B8-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%B3%D0%BE%D1%80%D0%B8%D0%B2%D0%BE-news898544.html", "text": "Бензиностанции и складове за горива ще бъдат запечатани за 2 години, ако бъдат хванати да продават контрабандно гориво. Цистерните пък, които го превозват ще бъдат спирани от движение за една година. Това предвиждат промените в Закона за административното регулиране на икономическите дейности, свързани с нефт и продукти от нефтен произход приети днес на първо четене в НС. Законопроектът предвижда прагът на регистрация на фирмите и банковата гаранция за дейност да се намалят, като ще зависят от техния оборот. Сподели:", "date": "2020.01.16", "title": "ДРАКОНОВСКИ МЕРКИ: Затварят бензиностанции за незаконно гориво"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%BF%D0%BB%D0%B0%D0%BC%D0%BD%D0%B0-%D0%B2-%D0%B1%D0%BB%D0%BE%D0%BA-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-news898528.html", "text": "Пожар пламна в междустълбищна стаичка в блок 7 на квартал \"Изток\" в Казанлък. Нанесени са материални щети по стълбището на блока. Няма пострадали хора, съобщава БГНЕС. Не са нанесени и щати по апартаменти. Екип на пожарната, е потушила възникналият пожар. Тепърва ще се изяснява причината за възникването му. Сподели:", "date": "2020.01.16", "title": "Пожар пламна в блок в Казанлък"}
{"url": "https://pik.bg/%D0%BF%D1%83%D1%82%D0%B8%D0%BD-%D0%BF%D0%BE%D0%B4%D0%BF%D0%B8%D1%81%D0%B0-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B8%D1%88%D1%83%D1%81%D1%82%D0%B8%D0%BD-%D0%B7%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D1%84%D0%B5%D0%B4%D0%B5%D1%80%D0%B0%D1%86%D0%B8%D1%8F-news898603.html", "text": "Президентът на Русия Владимир Путин подписа указ за назначаването на Михаил Мишустин за министър-председател, предава ТАСС. „В съответствие с точка „а“ от член 83 от Конституцията на Руската федерация се назначава Михаил Мишустин за председател на правителството на Руската федерация“, се казва в документ, публикуван на сайта на Кремъл. Указът влиза в сила от деня на неговото подписване. Сподели:", "date": "2020.01.16", "title": "Путин подписа назначението на Мишустин за министър-председател на Руската федерация"}
{"url": "https://pik.bg/%D0%B4%D0%BE%D1%81%D1%82%D0%B0%D0%B2%D1%8F%D1%82-%D0%B2%D0%BE%D0%B4%D0%B0-%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D1%80%D0%B5%D0%B7%D0%B5%D1%80%D0%B2-%D0%B7%D0%B0-%D0%BF%D0%B5%D1%80%D0%BD%D0%B8%D0%BA-news898530.html", "text": "Започна доставка на нови количества минерална вода в Перник от държавния резерв, съобщи общинският пресцентър. В следващите дни с вода приоритетно ще се зареждат училищата на територията на общината. Вече са заредени пенсионерските клубове в кварталите \"Тева\", \"Изток\" и \"Църква\". Досега от държавния резерв в Перник са доставени 26 000 десетлитрови бутилки минерална вода, които бяха предоставени на детски градини, училища, болници и социални заведения. Сподели:", "date": "2020.01.16", "title": "Доставят вода от държавния резерв за Перник"}
{"url": "https://pik.bg/%D1%82%D0%B5%D0%B6%D0%BA%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BF%D1%80%D0%BE%D1%84-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D0%BE%D0%B1%D1%8F%D1%81%D0%BD%D0%B8-%D0%B4%D0%BE%D0%BA%D0%BE%D0%B3%D0%B0-%D1%89%D0%B5-%D0%BD%D0%B8-%D1%82%D1%80%D0%BE%D0%B2%D1%8F%D1%82-%D0%BC%D1%8A%D0%B3%D0%BB%D0%B8-%D0%B8-%D0%B1%D0%B5%D0%B7%D0%B2%D0%BE%D0%B4%D0%B8%D0%B5-news898514.html", "text": "Не са розови прогнозите. До края на януари ни очаква топло и сухо време. Акцентът е върху сухото време – до края на януари не виждам съществен валеж, а по някои прогнози не се вижда никакъв валеж. Това каза пред \"Новини\" климатологът проф. Георги Рачев. Това означава пределно ниско ниво на повърхностните води. Трябва много да се мисли какво ще правят перничани, а и не само те, защото се очертава и февруари да е драстично сух. И през февруари се очаква времето да е топло и сухо, а и за март дългосрочната прогноза е за топло и сухо време. Чак към април нещата започват да придобиват нормален характер, доколкото нормален характер означава нормални валежи и малко по-високи температури. Тенденцията е към топло време, с 1,5-2 градуса над нормата, заяви проф. Рачев. В планините има малко сняг - валя по високите върхове, но по-малко, отколкото би трябвало да бъде за тази част от годината, отбеляза той. Сухото време ще продължи със сигурност до края на януари. Около 21-23 януари има вероятност да падне някоя снежинка, но това ще бъде просто инцидентно. Има голяма вероятност някои места да завършат с нулев валеж, януари да бъде абсолютно сух, прогнозира климатологът. От август миналата година насам времето е предимно топло и сухо, като особено ноември и декември бяха много сухи. Това не е причината язовирите да са празни – язовирите са празни, защото по една или друга причина се източват. Това е истината и колкото по застанем срещу огледалото и видим себе си вътре, ще видим, че не е природата виновна, виновна е изключително и само нашата дейност, подчерта проф. Рачев. Ще ни тормозят мъгли, съпътствани от мръсен въздух. А и там, където има мъгла, температурите са по-ниски. Цялата седмица температурите ще бъдат предимно положителни. Сутрин ще бъде около 0 градуса или малко под нулата. Обедните температури ще бъдат 5-6 градуса, каза още проф. Георги Рачев. Сподели:", "date": "2020.01.16", "title": "ТЕЖКА ПРОГНОЗА: Проф. Георги Рачев обясни докога ще ни тровят мъгли и безводие"}
{"url": "https://pik.bg/%D0%BD%D0%B5%D1%80%D0%B2%D0%B0%D0%BA-%D1%81-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%B2-%D0%BB%D1%83%D0%B4%D0%B0-%D0%B3%D0%BE%D0%BD%D0%BA%D0%B0-%D1%81-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B1%D0%BB%D1%8A%D1%81%D0%BD%D0%B0-%D0%B3%D0%B8-%D0%B8-%D0%B8%D0%B7%D0%B1%D1%8F%D0%B3%D0%B0-news898582.html", "text": "Баща си спретна гонка с гаджето на дъщеря си, удари го и избяга, съобщиха от полицята. Инцидентът е станал на 15 януари в землището на село Кожухарци. По първоначални данни с лек автомобил „Мерцедес“ 38-годишният мъж е организирал преследване на друг „Мерцедес\", в който пътувала 17-годишната му дъщеря с 20-годишния и приятел. Застигнал ги в района на село Кожухарци и нарушавайки дистанцията, е блъснал движещия се пред него автомобил. Няма пострадали. Той е избягал от мястото на произшествието. Бил е издирен от полицаи от Крумовград и задържан за срок до 24 часа. Тестът за алкохол е с отрицателен резултат. Сподели:", "date": "2020.01.16", "title": "Нервак с мерцедес в луда гонка с гаджето на дъщеря си, блъсна ги и избяга"}
{"url": "https://pik.bg/%D0%B4%D0%BD%D0%BA-%D0%B5%D0%BA%D1%81%D0%BF%D0%B5%D1%80%D1%82%D0%B8%D0%B7%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B4%D0%B2%D0%B5%D1%82%D0%B5-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%B2%D0%B7%D1%80%D0%B8%D0%B2%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8%D1%8F-%D0%B1%D0%BB%D0%BE%D0%BA-%D1%81%D0%B0-%D0%B2%D0%B5%D1%81%D0%B5%D0%BB%D0%B8%D0%BD-%D0%B8-%D1%81%D1%8A%D1%81%D0%B5%D0%B4%D0%BA%D0%B0%D1%82%D0%B0--news898655.html", "text": "66-годишният Веселин Димитров, който бе обявен за общодържавно издирване, е едната жертва на взрива, лумнал в апартамента на приятелката му в бл. 302 на варненския кв. Владиславово. Това сочи заключението от ДНК-експертизата, съобщиха от Апелативната прокуратура, пише труд. Втората загинала е 53-годишната Мариана – собственичка на съседния апартамент. Съвпадението на ДНК от овъглените тела на двамата, както и сравнителния материал, взет от техни кръвни роднини, е 100%. Сподели:", "date": "2020.01.16", "title": "ДНК експертиза потвърди: Двете жертви на взрива във варненския блок са Веселин и съседката му Мариана"}
{"url": "https://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%BE%D1%87%D0%B0%D0%BA%D0%B2%D0%B0-%D1%81-53-%D0%BC%D0%BB%D0%BD-%D0%BB%D0%B2-%D0%BF%D0%BE%D0%B2%D0%B5%D1%87%D0%B5-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8-%D0%BF%D1%80%D0%B8%D1%85%D0%BE%D0%B4%D0%B8-%D1%81%D0%BB%D0%B5%D0%B4-%D0%BF%D1%80%D0%BE%D0%BC%D1%8F%D0%BD%D0%B0%D1%82%D0%B0-%D0%B2-%D0%B4%D0%B0%D0%BD%D1%8A%D1%86%D0%B8%D1%82%D0%B5-news898653.html", "text": "Столична община очаква с 53 млн. лв. повече спрямо 2019 г. собствени приходи след промяната в данъците. Това обяви заместник-кметът по направление „Финанси и здравеопазване“ на Столична община Дончо Барбалов. По план за 2020 г. общият размер на средствата от собствени приходи трябва да бъде 778 млн. лв. По думите му икономиката на столицата се развива, което е било потвърдено и от повишаването на кредитния рейтинг на града. Основните приоритети в бюджета, както беше обявено и преди, се запазват: работа в районите и инфраструктура, училища, детски градини. Още: екология и чистотата на града. Повече средства ще има и за почистване и миене на улиците. По-големи разходи се очакват в секторите „Здравеопазване“, „Социални дейности“ и „Образование“. „За образование голяма част са държавно делегирани дейности, ще има 57 милиона лева увеличение за учителски заплати, осигурени от държавния бюджет. В областта на социалните дейности също ще има увеличение на заплатите и възнагражденията. При здравеопазването също има увеличение на общинското финансиране в изпълнение на поетия ангажимент за минимална брутна заплата в здравеопазването – 900 лева“, посочи Барбалов. В бюджета са предвидени и повече средства за градския транспорт. По думите на зам.кмета миналогодишният бюджет в частта „Ремонти и поддръжка на уличната мрежа“ е изпълнен напълно и очакванията за тази година са същите. Сподели:", "date": "2020.01.16", "title": "Столична община очаква с 53 млн. лв. повече собствени приходи след промяната в данъците"}
{"url": "https://pik.bg/%D0%B3%D0%BB%D0%BE%D0%B1%D0%B0%D0%BB%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%B8-%D1%81%D0%B0-%D1%80%D0%B8%D1%81%D0%BA%D0%BE%D0%B2%D0%B5%D1%82%D0%B5-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B0-news898625.html", "text": "Евродепутатът от ГЕРБ/СДС в групата на ЕНП Александър Йорданов, който е и бивш посланик на България в Македония, дефинира какви са рисковете за страната ни, ако Северна Македония не влезе в ЕС и НАТО. \"Истината е, че Хърватия ще направи всичко възможно в рамките на нейното председателство Северна Македония и Албания да получат дата за започване на преговори за членство. Всъщност става дума за подобряване, доколкото бе изяснен този въпрос, на методиката за приемане нови членки в ЕС, а не за принципно нова методика. Като основното тук е да се спазват политически критерии, а това е важно да се разбира и от България, защото под спазване на политическите критерии трябва да се разбира, че страната, която кандидатства да започне преговори и да стане член на ЕС, трябва да е напълно наясно със себе си, че това членство е нейна основана политическа цел, и то да не се разводнява с други цели\", казва Йорданов, цитиран от \"Фокус\". \"Така че, аз разчитам, че в следващите няколко месеца, най-късно през май, и Северна Македония, и Албания ще получат покана за започване на преговори за европейско членство и дори България трябва да бъде държавата, която доста ангажирано да настоява това да се случи.\" Йорданов коментира също перспективата за създаване на така нареченият „Мини-Шенген“ в ЕС и присъединяването на Сърбия към Евразийския съюз. \"Ето за това става дума – за политическите критерии. Тези, които познават ситуацията, особено в Република Северна Македония ще потвърдят думите ми, че за съжаление там все още се чуват гласове, които търсят политическа цел за страната в други посоки. Изграждането на „Мини- Шенген“, на едно по-тясно сътрудничество между Сърбия, Северна Македония и Албания някои го приемат, разбира се, като една тренировка, една подготовка за реалното членство в ЕС, за облекчаване на преговорната процедура. Но други, и аз по-скоро съм от тези други, смятаме, че има реална опасност от формулата „Мини-Шенген“ или по-тясно сътрудничество да се възстановят някои стари югославски модели на независимо от Европа сътрудничество, които същевременно да търсят мостове за реализация и към така нареченото Евразийско пространство, към проекта, който се опитва, от години вече, да реализира Руската Федерация, а именно проекта за един свободен митнически съюз за Евразийски съюз. И тук е именно ключов този въпрос за целта – доколко държавното ръководство на Република Северна Македония и на Албания, респективно, ще постави този акцент, че най-важно е започването на преговори с ЕС, а всичко останало може да остане на много, много заден план. Що се отнася до Република Сърбия, там желанието за европейско членство съществува, но същевременно, на това съм обръщал многократно внимание, Сърбия все още не може да даде отговор на въпроси, свързани с общорегионалната сигурност. Тъй като всички останали страни в региона демонстрираха заедно единодушие, а именно, че преди да станат членове на ЕС и да тръгнат по европейската процедура за членство, те станаха по-напред членове на Северноатлантическия алианс на НАТО – така беше с Румъния, с България, с Хърватия, така е и със Словения, така е с Черна гора и така е сега и с Република Северна Македония. И тук е важно да се подчертае, че сръбското държавно ръководство в момента няма ясен отговор на този въпрос – дали ще се ангажира с ясна политика за членство в НАТО, или в зоната на сигурността ще демонстрира, така наречената, независимост. Но тук възниква големият проблем – как една страна ще иска да бъде член на ЕС, който има своите задачи в сферата на сигурността и отбраната и те са общи, единни и се реализират чрез членството на по-голямата част от страните в НАТО и същевременно ще иска Сърбия да остане извън тази политика на сигурност и отбрана, която се реализира чрез НАТО. За България един такъв вариант представлява сериозна заплаха, защото ние ще имаме до западната си граница една държава, която няма да е включена в нашето общо пространство на сигурност и отбрана, каквото ние вече формираме заедно с Румъния, заедно с Гърция, заедно с Турция, заедно с Република Северна Македония. Това е наистина един реален въпрос, пред който тепърва ще стоят политиците и в Република Сърбия, а и политиците в региона\", казва Александър Йорданов. Сподели:", "date": "2020.01.16", "title": "ГЛОБАЛНА ЗАПЛАХА: Евродепутатът Александър Йорданов разкри какви са рисковете за България, ако Северна Македония не влезе в ЕС и НАТО"}
{"url": "https://pik.bg/%D0%B8%D0%B7%D1%82%D0%BE%D1%87%D0%B8%D1%85%D0%B0-900-%D0%BB%D0%B8%D1%82%D1%80%D0%B0-%D0%BD%D0%B0%D1%84%D1%82%D0%B0-%D0%BE%D1%82-%D0%B4%D0%B2%D0%B0-%D0%BA%D0%B0%D0%BC%D0%B8%D0%BE%D0%BD%D0%B0-news898576.html", "text": "Кражба на дизелово гориво разследват служители на РУ - Твърдица. Посегателството е извършено за времето между 10 и 14 януари от обособен паркинг на главен път І-6 от два товарни автомобила. Общото количество е около 900 литра. Извършени са огледи, предприети са оперативно-издирвателни действия. В РУ - Твърдица, са образувани две досъдебни производство. Сподели:", "date": "2020.01.16", "title": "Източиха 900 литра нафта от два камиона"}
{"url": "https://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BC%D1%83-%D0%B2%D0%BD%D0%B5%D1%81%D0%BE%D1%85%D0%B0-%D0%BA%D0%BB%D1%8E%D1%87%D0%BE%D0%B2%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%85%D0%B0%D0%B7%D0%B0%D1%80%D1%82%D0%B0-news898647.html", "text": "Лотарийните игри, с изключение на томбола, бинго, кено и техните разновидности, да се организират само и единствено от Държавно предприятие „Български спортен тотализатор“. Тази ключова промяна предлагат в Закон за изменение и допълнение на Закона за хазарта зам.-председателят на Народното събрание Валери Симеонов и народни представители от Националния фронт за спасение на България, внесен в Народното събрание днес. Предлага се също органите на управление на Държавно предприятие „Български спортен тотализатор“ да се назначават съвместно от министъра на младежта и спорта и министъра на финансите, като по този начин по-добре ще се гарантира тези органи да са финансово отговорни. Нещо повече – с оглед на това, че на Държавно предприятие „Български спортен тотализатор“ е възложено за организира лотарийни игри, с приходите от които да се финансира българският спорт – както професионален, така и масов, спорт за хора с увреждания, спорт в училищата – приходите за всички тези дейности ще се увеличат и това ще подобри условията за спорт като цяло. Сега действащата уредба дава възможност и на други хазартни оператори да организират лотарийни игри, но за сметка на това те нямат никакви ангажименти към финансирането на спорта. Третото предложение е свързано с въвеждане на забрана за продажба на талони и други удостоверителни знаци, свързани с лотарийните игри да се осъществява от търговски обекти, които са разположени близко до учебни заведения. Този тип игри се утвърдиха като най-масовите на българския пазар като тяхното разпространение е свързано и с провеждането в електронните медии и интернет на агресивна по своята същност реклама. Това до голяма степен влияе на подрастващите, които са уязвими група, която трябва да бъде предпазвана от възможността за създаване на хазартна зависимост. На практика в търговските обекти не се извършва стриктен контрол по отношение възрастта на купувачите и мярката ще възпрепятства възможността, ученици да придобиват такива талони по време на междучасия, посочват вносителите. Ето го и предложението: , На основание чл. 87, ал. 1 от Конституцията на Република България и чл. 76, ал. 1 от ПОДНС внасяме законопроект за изменение и допълнение на Закона за хазарта с мотиви към него и предварителна оценка на въздействието, съгласно методологията – приложение към ПОДНС. Молим, законопроектът да бъде представен за разглеждане и гласуване съгласно установения ред. (обн., ДВ, бр. 26 от 30.03.2012 г., изм., бр. 54, бр. 82 и бр. 94 от 2012 г., изм., бр. 68 от 2013 г., изм. и доп., бр. 1 и бр. 105 от 2014 г., доп., бр. 61 и бр. 79 от 2015 г.,  изм., бр. 74 и бр. 98 от 2016 г., доп., бр. 103 от 2017 г., изм., бр. 42 от 2019 г.) § 1. В член 9, ал. 2 се изменя както следва: „(2) Забранява се организирането на хазартни игри, включително разпространението на билети, фишове, талони или други удостоверителни знаци, както и плащането на печалби за хазартни игри, от лица или в обекти или вериги от обекти без съответния лиценз, издаден от Държавната комисия за хазарта, в нарушение на условията и правилата, приети от Държавната комисия по хазарта, както и фактическото осъществяване на дейността по издадения лиценз, без да е получено удостоверението по чл. 34, издадено от председателя на Държавната комисия по хазарт.“ В чл.14, ал.2, изречение второ след думите „министъра на младежта и спорта“ се добавя „и министъра на финансите“. § 3. В чл.44, ал.1 след думите „игралните казина“ се  поставя запетая и се добавя „както и търговските обекти, в които се продават талони и други удостоверителни знаци за участие в моментни лотарийни игри“, след което се поставя запетая. § 4. Създава се чл.48а: „Ограничение за организиране на лотарийни игри“ Лотарийни игри, с изключение на томбола, бинго, кено и техните разновидности, могат да се организират само от Държавно предприятие „Български спортен тотализатор\" след получаване на съответния лиценз.“ § 5. (1)  Лицензите за организиране на лотарийни игри, с изключение на томбола, бинго, кено и техните разновидности, които са издадени на лица, различни от Държавно предприятие „Български спортен тотализатор“ се прекратяват след изтичането на три месеца, считано от влизане на закона в сила. (2) До  три дни от прекратяването по ал.1 организаторът връща на Комисията удостоверението за издаден лиценз. (3) Към датата по ал.1, следва да се прекрати организирането на игрите по посочените лицензи. (4) Печалбите, които не са изплатени към датата на прекратяването на игрите следва да се изплатят не по-късно от 30.06.2021 г. или да се сключи договор между организатора с прекратен лиценз и спечелилото лице за разсрочено изплащане на печалбата, което следва да завърши до 31.12.2025 г. (5) В срок до 30 дни от влизане на закона в сила, организаторите, чиито лиценз ще бъде прекратен са длъжни да учредят в полза на Държавната комисия по хазарта безусловна и неотменима банкова гаранция в размер на печалбите, които не са изплатени до този момент, със срок на действие не по-малко от 30 дни от най-късно договорената дата за изплащане. (6) В 10-дневен срок от подписването на договора по ал.4 организаторът с прекратен лиценз следва да представи  в Държавната комисия по хазарта негов оригинал или заверено копие. (7) Държавната комисия по хазарта следи за изпълнението на договореното изплащане на печалбите, като при неспазването му председателят на Комисията може да наложи на организатора с прекратен лиценз санкция по чл.112 от закона. (8) В случай, че организатор с прекратен лиценз не изплати дължима сума на договорената за това дата, Комисията може да поиска от банката издател на гаранцията да плати размера на тази сума по специално открита за целта сметка. (9) В 30-дневен срок от постъпването на сумата, Комисията изплаща печалбата по банкова сметка на лицето. (10)  Издадените за игрите по ал.3 билети, фишове, талони или други удостоверителни знаци, които не са закупени до датата на прекратяване на лиценза се унищожават в срок до 31.12.2020 г. по реда на чл.50, ал.3 от Закона за хазарта. С предлаганата с настоящия законопроект промяна в Закона за хазарта, се цели лотарийните игри, с изключение на томбола, бинго, кено и техните разновидности да се организират само и единствено от Държавно предприятие „Български спортен тотализатор“.  Предлага се също органите на управление на ДП БСТ да се назначават съвместно от министъра на младежта и спорта и министъра на финансите, като по този начин по-добре ще се гарантира тези органи да са финансово отговорни. Третото предложение е свързано с въвеждане на забрана за продажба на талони и други удостоверителни знаци, свързани с лотарийните игри да се осъществява от търговски обекти, които са разположени близко до учебни заведения. Този тип игри се утвърдиха като най-масовите на българския пазар като тяхното разпространение е свързано и с провеждането в електронните медии и интернет на агресивна по своята същност реклама. Това до голяма степен влияе на подрастващите, които са уязвими група, която трябва да бъде предпазвана от възможността за създаване на хазартна зависимост. На практика в търговските обекти не се извършва стриктен контрол по отношение възрастта на купувачите и мярката ще възпрепятства възможността, ученици да придобиват такива талони по време на междучасия. Във връзка с първото предложение, трябва да се посочи, че ДП БСТ е създадено за целта с нормативен акт държавно предприятие по смисъла на чл.62, ал.3 от Търговския закон, на което е възложено да организира лотарийни игри, с приходите от които да се финансира българския спорт. Съгласно действащия закон приходите от дейността на Държавно предприятие „Български спортен тотализатор“ се използват от министерството на младежта и спорта, след съгласуване с министъра на финансите, за нуждите на физическото възпитание и спорта, като в тази връзка една от основните цели на горепосочената законодателна промяна е осигуряването на повече средства към министерството на младежта и спорта, и неговите програми: за развитие и насърчаване на физическата активност и практикуването на спорт от различни групи на население; за подпомагане на спортните федерации, свързани с адаптираната физическа активност и практикуването на спорт от хората с увреждания; развитие и насърчаване на учащите, включително деца в риск към системна физическа активност, физическо възпитание и практикуване на спорт като средство за здравословен начин на живот, физическо и духовно развитие; създаване на условия за реализиране на ефективен тренировъчен и състезателен процес на спортистите, масовизиране на заниманията със спорт в различните възрастови групи и усъвършенстване на системата за управление на тренировъчния процес, като възможност за спортно развитие и основа за реализиране на високи спортни резултати и др. На следващо място съгласно ал. 4 на посочената разпоредба по предложение на министъра на образованието и науката се предоставят средства за поддържане, ремонт, реконструкция, цялостно обновяване или създаване на нови спортни обекти и/или съоръжения в държавните и общинските училища в Република България. В случай, че лотарийните игри се организират само от Държавно предприятие „Български спортен тотализатор“ приходите за горепосочените дейности ще се увеличат значително, което ще доведе до подобряване на условията за спорт в училищата. Създаването на привилегировано положение по отношение на организирането на основните, като източници на приходи лотарийни игри би гарантирало с голяма степен на предвидимост размера на средствата, които ще могат да се влагат за описаните по-горе цели. Сега действащата уредба дава възможност и на други хазартни оператори да организират да организират посочените лотарийни игри, но за сметка на това те нямат никакви ангажименти във финансирането на спорта. Така до голяма степен се получава „разсейване“ на средствата, които играчите влагат, като трябва да се посочи, че при тези игри  те са най-голям брой. С увеличаването на средствата от дейността на ДП БСТ ще се гарантира промяна в социално-икономическите условия в областта на физическото възпитание и спорта и в тази връзка ще се продължи и реализира в пълна степен държавната политика в тази област. В законопроекта са разписани и правила по отношение прекратяването на лицензите на лицата, които към настоящия момент организират такива игри, като са дадени реалистични за изпълнението срокове, в които да преведат дейността си в съответствие със закона. На следващо място така предложената законодателна промяна няма да доведе до нарушаване правата на спечелилите участници, чийто печалби не са изплатени до настоящия момент. Това се налага, доколкото в правилата за някой от моментните лотарийни игри е предвидено разсрочено изплащане на печалбите. Нормите целят предвидимост и сигурност както за хазартните оператори, така и за спечелилите участници в игрите. Като не се предвижда голяма отклонение от сега действащите правила, гаранциите се издигат на ниво закон. С промяната се гарантира на спечелилите лица, че организаторите на лотарийни игри (за които ще важи ограничението) ще изплатят дължащите се печалби в посочените в проекта срокове. За целта организаторите на лотарийни игри, чиито лиценз  ще бъде прекратен, ще следва да учредят в полза на Държавната комисия по хазарта безусловна и неотменима банкова гаранция  в размер на печалбите, които не са изплатени до този момент. Подобно привилегировано положение на държавния организатор на лотарийните игри съществува в Австрия и някои от скандинавските и  балтийските държави. По силата на чл. 9, ал. 2 от сега действащият Закон за хазарта е забранено организирането на хазартни игри без съответния лиценз за хазартна дейност, издаден от Държавната комисия по хазарта. Практиката е показала, че част от хазартната дейност, каквато е изплащането на печалби и разпространението на талони, се извършва в обекти, които не са лицензирани и съществува риск от измама, или паралелно счетоводство, каквото бе установено при търговията с горива. В тази връзка проектът за закон допълва съществуващата забрана за извършване на хазартна дейност без лиценз, като е включена и дейността по продажбата на ценните книжа, свързани с хазарт и изплащане на печалбите по тях от лица и обекти, които не са лицензирани по закона. повишаване на финансовата дисциплина в ДП Български спортен тотализатор, чрез предложеното участие на Министъра на финансите в избора на органите на управление. насочване на средствата от организирането на лотарийните игри, с изключение на томбола, бинго, кено и техните разновидности  към спорта и спортните обекти и/или съоръжения в държавните и общинските училища, чрез организирането им само и единствено от Държавно предприятие „Български спортен тотализатор“. ограничаване вредното въздействие върху учениците, като уязвима група, която трябва да бъде предпазвана от възможностите за формиране на хазартна зависимост, чрез  въвеждане на забрана за продажба на талони и други удостоверителни знаци, свързани с лотарийните игри да се осъществява от търговски обекти, които са разположени близко (по-близко от 300 метра) до учебни заведения. допълване на съществуващата забрана за извършване на хазартна дейност без лиценз, като е включена и дейността по продажбата на ценните книжа, свързани с хазарт и изплащане на печалбите по тях от лица и обекти, които не са лицензирани по закона. държавата, ДП Български спортен тотализатор и други организатори на лотарийни и моментни лотарийни игри. Законопроектът не предвижда публични разходи, необходими за реализирането му. В резултат на влизането му в сила ще се увеличи съществено размерът на средствата, които държавата отделя за спорта и спортните обекти и/или съоръжения в държавните и общинските училища. не се предвижда създаване, сливане или закриване на държавни административни структури. Предвижда се прекратяване лицензите за организиране на лотарийни игри, но без да се възлагат някакви нови правомощия на Държавната комисия по хазарта. Със законопроекта не се предвиждат промени в други закони. Сподели:", "date": "2020.01.16", "title": "Валери Симеонов и депутатите му внесоха ключова промяна в Закона за хазарта"}
{"url": "https://pik.bg/%D1%81%D0%BB%D0%BE%D0%B6%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news898509.html", "text": "Ситуацията с договорите на Мартин Райнов, Хали Тиам и Филипе Нашименто с Левски ще бъде уточнена в най-кратък възможен срок, пише \"Меридиан Мач\". Тримата са обвързани до края на сезона и вече могат да водят преговори с други отбори. Ситуацията около Райнов, Тиам и Нашименто зависи и от привличането на нови халфове в Левски тази зима. Сподели:", "date": "2020.01.16", "title": "Сложна ситуация на \"Герена\"..."}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B3%D0%BD%D0%B0-%D0%B4%D0%B2%D0%BE%D0%B9%D0%BA%D0%B0-%D0%BE%D1%82-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B7%D0%B0%D0%BC%D0%B5%D1%81%D0%B5%D0%BD%D0%B0-%D0%B2-%D0%B6%D0%B5%D1%81%D1%82%D0%BE%D0%BA%D0%B8-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%B8-news898569.html", "text": "Двойка, живееща на семейни начала в Кюстендил, върши черната работа в схемата за телефонни измами. Людмила и Тодор вече са обвиняеми по дело за телефонни измами. Двойката действала като помагачи на мозъка на престъпната схема, който предстои да бъде установен. Районната прокуратура е готова с обвинителния акт и вчера го внесе в съда. През 2018 г. Людмила и Тодор се договорили с боса да помагат при извършване на телефонни измами. Техният ангажимент бил да прибират паричните суми, оставени на определени места от въведените в заблуждение лица. Дори били инструктирани относно проявяване на предпазливост и конспиративност при действията си. В периода от 30.10.2018 г. до 19.11.2018 г. те участвали в извършване на измами спрямо три лица. Схемата била сходна – позвъняване на стационарен телефон, провеждане на разговор, въвеждане в заблуждение с цел получаване на парични средства. В единия от случаите на пострадалата жена се обадил “служител на МВР”, който я информирал за провеждана полицейска акция по залавяне на телефонни измамници. От нея се искало съдействие, което се заключавало в предаването на наличните у нея пари. Тъй като в дома си тя не разполагала със значителни суми, била убедена да изтегли спестяванията си от банков клон в града и да ги остави на определено място в централната част – в кош за смет. Въведената в заблуждение жена изпълнила дадените й указания, като изтеглила от сметката си 4350 лева и добавила към тях още 50 лева. След това купила вестник и започнала да ги опакова, когато била видяна от дъщеря си. Попитана от нея какво прави, жената й направила знак да мълчи, оставила пакета с парите в кошче за смет и си тръгнала. Въпреки че намерила поведението на майка си за странно, дъщерята не се обезпокоила поради наблизо разположената сграда на Районното полицейско управление и се върнала на работа. Оттам продължила да наблюдава и станала свидетел как обвиняемите вземат оставения от майка й пакет с пари. Жената добре ги огледала и запомнила външността им. По сходен начин била въведена в заблуждение друга пострадала от действията на двойката жена. В периода от 10:20 ч. до 14:50 ч. на 19.11.2018 г. “служител на МВР” й се обадил десет пъти да й съобщи, че работи по случая за телефонна измама и да й даде указания за действия по разкриването на престъплението. Тя сложила в найлонов плик спестяванията си в размер на 4900 лева и ги пуснала през терасата на жилището си. Освен това поставила знак, като завързала шал на простора, за да улесни “разкриване на измамата”. Паричните й средства също били взети от обвиняемите. Третият пострадал оставил съхраняваните от него 4350 лева на входната врата на жилището си. Оттам те били взети от обвиняемата. Нейните действия били заснети от инсталирани охранителни камери в съседен дом. Общият размер на причинената имотна вреда на тримата пострадали кюстендилци възлиза на 13 650 лева. Предстои наказателното производство срещу обвиняемите да продължи в съда. Двамата са осъждани, в това число и за измами, предава струма.бг. Сподели:", "date": "2020.01.16", "title": "Прокуратурата погна двойка от Кюстендил, замесена в жестоки телефонни измами"}
{"url": "https://pik.bg/%D1%8E%D1%80%D1%83%D1%88-%D0%B2-%D1%81%D1%8A%D0%B1%D0%BE%D1%82%D0%B0-%D0%B2%D0%BE%D0%B7%D1%8F%D1%82-%D0%B4%D0%B5%D1%86%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BB%D0%B5%D0%B2%D1%87%D0%B5-%D0%BD%D0%B0-%D0%BB%D0%B8%D1%84%D1%82%D0%B0-%D0%B4%D0%BE-%D0%B0%D0%BB%D0%B5%D0%BA%D0%BE-news898589.html", "text": "По този начин „Витоша ски“ и „София – европейска столица на спорта“ отбелязват Световния ден на снега в стремеж повече малчугани да излязат на чист въздух, сред природата в планината. Край хижа Алеко предстоят много състезания и активности от програмата на традиционния Витоша зимен Фест – спускане с колела по сняг за време, ски-алпинизъм, паралелен слалом за деца, ски-бягане със спринт около хижата и др. Всички деца до 14-годишна възраст ще могат да ползват в събота, на 18 януари, кабинковия лифт от Симеоново до хижа Алеко срещу лифт карта на символична цена 1 лв. Сподели:", "date": "2020.01.16", "title": "ЮРУШ В СЪБОТА: Возят децата срещу левче на лифта до Алеко"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%B1%D0%B5%D0%B7%D1%81%D0%BB%D0%B5%D0%B4%D0%BD%D0%BE-%D0%B5%D0%B4%D0%B8%D0%BD-%D0%BE%D1%82-%D0%BF%D0%BE%D1%85%D0%B8%D1%82%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B1%D1%80%D0%B5%D0%BD%D0%B4%D0%BE-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%83%D0%B1%D0%B8%D1%82-news898611.html", "text": "Един от разследваните като участници в похищението над Лара Банева, дъщерята на кокаиновия бос Брендо, е изчезнал, съобщи столичен седмичник, позовавайки се на източници от ъндърграунда. Автокрадецът Николай Сакалиев - Каската е в неизвестност вече три месеца, а негови приятели се притесняват, че може да е убит. Каската буквално се е изпарил, малко след като напуснал затвора в Пазарджик. Той лежа там половин година заради опит за кражба на луксозен \"Мерцедес\", собственост на китайски бизнесмен. Престъплението бе извършено в началото на юни миналата година. Дъщерята на Евелин Банев - Брендо беше похитена на 5 март 2013 г. пред дома си на столичния булевард \"Александър Пушкин\". Лара бе причакана от трима маскирани и въоръжени мъже, които откриха стрелба по охранителя на детето и след като го раниха, натъпкаха момичето в черен джип \"БМВ Х5\". Лара бе върната след 47 дни в плен, като бе оставена пред столичното 6-то РПУ, което се намира най-близко до дома й. В МВР беше направен профил на похитителите. Според написаното, отвличането е замислено от лице, което има опит в този род престъпления или се чувства недосегаем и с много власт. Сподели:", "date": "2020.01.16", "title": "ГОРЕЩА ТЕМА: Изчезна безследно един от похитителите на дъщерята на Брендо, може да е убит"}
{"url": "https://pik.bg/%D0%BA%D1%83%D1%80%D0%B8%D0%BE%D0%B7-%D0%B8%D1%81%D0%BA%D0%B0%D1%82-%D0%BD%D0%B0%D0%B5%D0%BC-%D0%BE%D1%82-1625-%D0%BF%D0%B0%D1%83%D0%BD%D0%B4%D0%B0-%D0%BC%D0%B5%D1%81%D0%B5%D1%87%D0%BD%D0%BE-%D0%B7%D0%B0-%D0%B4%D0%B0-%D1%81%D0%BF%D0%B8%D1%82%D0%B5-%D1%81-%D1%82%D0%BE%D0%B0%D0%BB%D0%B5%D1%82%D0%BD%D0%B0-%D1%87%D0%B8%D0%BD%D0%B8%D1%8F-%D0%B4%D0%BE-%D0%B3%D0%BB%D0%B0%D0%B2%D0%B0%D1%82%D0%B0-news898679.html", "text": "Тоалетната и душът са разположени само на няколко крачки от кревата в спалнята, който не е отделен с никаква преграда. В съседното помещение са обединени на едно място кухня и дневна. Брокерите описват имота като впечатляващо студио с висококачествено обзавеждане. Високата цена на студиото със странно разпределение се обуславя от факта, че то се намира в самия център на Лондон в близост до \"Риджънтс парк\". Но наемът е сравнително нисък, като се имат предвид цените на \"стандартните\" жилища в този район, изтъква таблоидът. Британската фирма за недвижимо имущество \"Райтмув\" дава под наем в Лондон едностайна квартира за 1625 паунда месечно, в която тоалетната чиния е разположена непосредствено до леглото, предаде БТА, цитирайки таблоидът \"Сън\". Сподели:", "date": "2020.01.16", "title": "КУРИОЗ: Искат наем от 1625 паунда месечно, за да спите с тоалетна чиния до главата"}
{"url": "https://pik.bg/%D0%B3%D1%80%D0%B8%D0%BF%D1%8A%D1%82-%D1%83%D0%B1%D0%B8%D0%B2%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0-10-%D0%B4%D0%BD%D0%B8-%D1%81%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8-7-%D0%B4%D1%83%D1%88%D0%B8-news898598.html", "text": "За по-малко от десет дни 7 души са починали от сезонен грип в Гърция, а общият брой на смъртните случаи от октомври е достигнал 8, сочат данни на Гръцката национална организация за обществено здраве. Регистрирани са 24 тежки случая на лабораторно потвърден грип. Повечето са имали предишни здравословни проблеми. Гръцката национална организация за обществено здраве съобщава, че активността ще продължи да бъде висока през следващите седмици и както всяка година се очаква до средата на март да има и други случаи на сезонен грип. Сподели:", "date": "2020.01.16", "title": "Грипът убива в Гърция! За 10 дни са починали 7 души"}
{"url": "https://pik.bg/%D1%83%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B5%D0%BB%D0%B5%D0%BA%D1%82%D1%80%D0%BE%D0%B1%D1%83%D1%81%D0%BD%D0%B0-%D0%BB%D0%B8%D0%BD%D0%B8%D1%8F-123-%D0%B4%D0%BE-%D0%B0%D0%B2%D1%82%D0%BE%D1%81%D1%82%D0%B0%D0%BD%D1%86%D0%B8%D1%8F-%E2%80%9E%D0%B3%D0%B5%D0%BE-%D0%BC%D0%B8%D0%BB%D0%B5%D0%B2%E2%80%9C-news898586.html", "text": "От 17 януари маршрутът на електробусна линия 123 се удължава до автостанция „Гео Милев“ в район Слатина, съобщиха от Столична община. Електробусите по линията ще се движат от автостанция „Гео Милев“, по ул. „Иван Димитров-Куклата“, бул. „Шипченски проход“ , бул. „Асен Йорданов“, „Площад на авиацията“ , бул. „Д-р Г. М. Димитров“, наляво по бул. „Св. Климент Орхидски“ и след кръстовището на бул. „Св. Климент Орхидски“ и ул. „8-ми декември“ по действащия маршрут до лифт „Симеоново“, двупосочно. Линията ще обслужва всички съществуващи автобусни и тролейбусни спирки по новата част от маршрута. Сподели:", "date": "2020.01.16", "title": "Удължават електробусна линия 123 до автостанция „Гео Милев“"}
{"url": "https://pik.bg/%D0%B1%D0%B5%D1%81%D0%B5%D0%BD-%D1%88%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D1%81%D0%B5-%D0%B3%D0%BE%D0%BD%D0%B8-%D1%81-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news898590.html", "text": "Патрулът предприел действия по спирането му, като подал светлинен и звуков сигнал, но водачът не изпълнил разпорежданията и продължил движението си с висока скорост в посока град Бяла черква. Минути по-късно возилото било настигнато от полицейската кола. При последвалата проверка е изяснено, че 33-годишният мъж е неправоспособен. По случая е започнато бързо производство. Освен този случай през изминалото денонощие, полицаите от Областната дирекция във Велико Търново, са установили още един издирван автомобил с трима полски граждани в него и един нерегистриран автомобил. Побеснял шофьор без книжка вдигна на крак полицията в Павликени. В сряда следобед патрул забелязва водач на лек автомобил \"Фолксваген Голф“, управляван от 33-годишен мъж, който преминал на червен светофар. Сподели:", "date": "2020.01.16", "title": "Бесен шофьор без книжка се гони с полицията"}
{"url": "https://pik.bg/%D0%BA%D1%8A%D1%81%D0%BC%D0%B5%D1%82-%D0%BC%D0%BE%D0%BC%D0%B8%D1%87%D0%B5-%D0%BE%D1%86%D0%B5%D0%BB%D1%8F-%D1%81%D0%BB%D0%B5%D0%B4-18-%D1%87%D0%B0%D1%81%D0%B0-%D0%BF%D0%BE%D0%B4-%D0%BB%D0%B0%D0%B2%D0%B8%D0%BD%D0%B0-news898593.html", "text": "Самина Биби си спомня как е крещяла и викала за помощ, когато останала затрупана в стая под снега. Кракът ѝ бил счупен, а от устата ѝ е течала кръв. Тя е сред щастливците, които са оцелели, пише БТА. \"Мислех, че ще умра\", каза Самина пред Ройтерс от болничното легло в Музафарабад, където са приети десетки ранени, откарани с вертолет от зоната на лавините. За майка й Шахназ Биби, която е загубила сина си и другата си дъщеря, спасяването на Самина е истинско чудо. Шахназ е извадена от снега по-рано, но вече се е била отчаяла и е мислела, че Самина няма да бъде намерена жива. Нещастието ги е връхлетяло много бързо. Тътен не са чули. Момиче на 12 години беше открито живо 18 часа след като лавина затрупа дома му в Кашмир, съобщи Ройтерс. Сподели:", "date": "2020.01.16", "title": "КЪСМЕТ: Момиче оцеля след 18 часа под лавина"}
{"url": "https://pik.bg/%D1%84%D0%BE%D0%BB%D0%BA%D0%BF%D0%B5%D0%B2%D0%B8%D1%86%D0%B0-%D1%80%D0%B0%D0%B6%D0%B4%D0%B0-%D0%BC%D0%BE%D0%BC%D0%B8%D1%87%D0%B5-%D0%BE%D1%82-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news898558.html", "text": "Фолкпевицата Бриана ще дари съпруга си - футболиста Евгени Систов, с първа рожба. Известната плевенска двойка очаква раждането на детето си в края на месеца. Бриана и мъжът й се радват на щастлива любов от доста време, а през април миналата година минаха под венчилото. Бъдещите родители вече не крият, че очакват момиченце. Заради напредналата бременност фолкпевицата логично преустанови участията си в клубовете. Бриана обаче обещава, че ще продължи да радва феновете след края на майчинството. Мъжът й Евгени Систов е футболист на Левски 2007 (Левски). Сподели:", "date": "2020.01.16", "title": "Фолкпевица ражда момиче от футболист на Левски"}
{"url": "https://pik.bg/%D1%82%D0%B0%D0%B9%D0%BC%D1%81-%D0%B3%D1%8A%D1%80%D0%BC%D0%B8-%D1%81%D1%82%D0%B0%D0%B2%D0%B0-%D0%BB%D0%B8-%D0%BF%D1%83%D1%82%D0%B8%D0%BD-%D1%86%D0%B0%D1%80-%D0%BD%D0%B0-%D1%80%D1%83%D1%81%D0%B8%D1%8F-%D0%BA%D0%B0%D0%BA%D0%B2%D0%BE-%D1%86%D0%B5%D0%BB%D0%B8-%D0%B2%D0%BB%D0%B0%D0%B4%D0%B5%D1%82%D0%B5%D0%BB%D1%8F%D1%82-%D0%BD%D0%B0-%D0%BA%D1%80%D0%B5%D0%BC%D1%8A%D0%BB-%D1%81-%D1%82%D0%BE%D0%B7%D0%B8-%D0%B3%D1%80%D1%8A%D0%BC-%D0%BE%D1%82-%D1%8F%D1%81%D0%BD-news898479.html", "text": "Дмитрий Медведев, руският премиер, подаде оставка с драматичен ход. Той обясни, че има за цел да изглади пътя за промени в конституцията, които биха могли да позволят на президента Владимир Путин да управлява пожизнено, пише британският вестник \"Таймс\". Премиерът също така обяви, че целият му кабинет се оттегля. Телевизионното му изявление, което дойде като голяма изненада, беше направено малко след като 67-годишния президент заяви, че възнамерява да свика референдум за изменения в конституцията, който включва увеличаване на правомощията на парламента и на Държавния съвет, консултативен орган на Кремъл. „Тези изменения, когато бъдат приети, ще направят значителни промени не само в редица членове от конституцията, но и в баланса на силите“, каза Медведев. „В този контекст е очевидно, че ние като правителство трябва да осигурим на президента на страната ни възможността да взема всички необходими решения за това.“ Той не обясни как оставката му ще улесни задачата на Путин. Малко след изявлението на премиера Путин номинира Михаил Мишустин, малко известният ръководител на данъчната служба, за премиер. 53-годишният Мишустин е толкова непознат, че държавните медии се срамуват да представят биографията му след решението на Путин, коментира \"Таймс\". В социалните медии имаше широко разпространено озадачаване. „95 процента от страната ще пита - кой, кой?“, написа един потребител в Туитър. Михаил Мишустин, който е ръководител на данъчната служба от 2010 г., дори до днес нямаше англоезична страница в Уикипедия. Той е данъчен служител от 1998 г. Повечето анализатори смятат, че на Медведев и неговото правителство е било наредено да подадат оставка от служители на Кремъл. Медведев ще бъде назначен за заместник-председател на Съвета за сигурност, който се ръководи от Путин. Правителствените министри ще продължат да работят, докато не бъдат заменени. Не е ясно кога ще стане това. Путин, който управлява Русия в продължение на 20 години, се очаква да се оттегли като президент в края на мандата си през 2024 г. Малко руснаци обаче очакват той да се откаже от властта. Сред обсъжданите сценарии са Путин да премине към ролята на министър-председател, който той заемаше от 2008 г. до 2012 г. или управляващ зад кулисите като ръководител на Държавния съвет. „Путин изглежда, че разчита да стане ръководител на Държавния съвет, който ще получи увеличени правомощия и ще се превърне в ключова платформа за вземане на решения“, каза Татяна Становая, ръководител на R-Politik, компания за политически анализи. Путин каза също, че Русия трябва да остане „силна президентска република“ и че президентът трябва да запази правото си да назначава служители по сигурността, но само след консултации с горната камара на парламента. Медведев е министър-председател от 2012 г., когато слезе от президентския пост, за да позволи на Путин да се върне за трети мандат. Путин от своя страна не даде подробности за това кога ще се проведе референдумът. Ела Памфилова, ръководител на избирателната комисия в Русия, заяви, че служителите са готови да започнат организирането на референдума \"по всяко време, след като предложенията бъдат финализирани\". Путин, бивш служител на КГБ, също предложи реформи, които да ограничат правомощията на всички наследници на президента. Той каза, че подкрепя призивите за закриване на конституционната вратичка, която той е използвал, което позволява на президентите да издържат повече от два мандата, стига да се оттеглят поне за един мандат, преди да се върнат в Кремъл. Кирил Рогов, политически анализатор, заяви, че промените в конституцията ще позволят на Путин „да остане начело за неопределено време, като същевременно насърчава съперничество между потенциални приемници“. Напускането на Медведев от поста създаде сътресения през Русия на фона на спекулациите, че това може да е било предизвикано от вътрешни борби. The Bell, уважаван независим медиен източник, цитира неназован министър, който каза, че кабинетът не е бил уведомен предварително за предстоящата си „оставка“. \"Никой не знаеше\", казва източникът. \"Беше като гръм от ясно небе.\" Абас Галямов, бивш говорител на Кремъл, който сега е политически анализатор, заяви, че решението за оставката на Медведев може да е било взето спонтанно от Путин. „Не изключвам това да е спонтанна реакция на някакво неочаквано събитие“, каза той. „Фактът, че Кремъл не е предложил на обществото ясна интерпретация на случващото се, предполага, че той не е знаел предварително за уволнението на правителството.“ Галямов заяви, че е възможно и Медведев да се конфронтира с Путин заради предложените промени в Конституцията. Оценката на одобрението на Медведев като министър-председател беше 38 на сто миналия месец, според независимата социологическа компания Levada Center. Парламентарните избори предстоят през септември догодина. „Единна Русия“, управляващата партия на Путин, наблюдава драматичен спад в рейтингите си заради петгодишно увеличение на възрастта на пенсиониране и широко разпространената бедност, която засяга около 12 на сто от руснаците - около 17,5 милиона души. По време на речта си Путин призна, че руското общество е жадно за промени и очерта мерки за подпомагане на най-бедните граждани на страната, включително безплатни училищни хранения за ученици на възраст от седем до единадесет години и изплащане на обезщетения за деца до 11 000 рубли (137 британски лири). Той също така посочи спад в раждаемостта като заплаха за бъдещето на Русия като нация: „Навлизаме в много труден демографски период.“ Сподели:", "date": "2020.01.16", "title": "\"ТАЙМС\" ГЪРМИ: Става ли Путин цар на Русия? Какво цели владетелят на Кремъл с този \"гръм от ясно небе\""}
{"url": "https://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BD%D0%BE%D0%B2%D0%B8-%D0%B7%D0%BE%D0%BD%D0%B8-%D0%B7%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B2-%D0%B3%D0%B0%D0%B1%D1%80%D0%BE%D0%B2%D0%BE-news898594.html", "text": "Община Габрово изгради зони с безплатен интернет на обществени места по инициативата WiFi4EU. Това стана възможно след спечелено финансиране на стойност 15 000 евро от Европейската комисия в края на 2018 г. С високоскоростен безжичен достъп до глобалната мрежа вече са 7 външни и 5 вътрешни точки в района на Общината, Регионална библиотека „Априлов-Палаузов“ и Драматичен театър „Рачо Стоянов“. Обхватът покрива Градинката с мечето, парковото пространство срещу бившия Дом на книгата, детската площадка зад Библиотеката, зала „Възраждане“. Зоните са подбрани така, че да предоставят услугата на максимален брой хора. При избор на безжичната мрежа WiFi4EU от мобилното устройство потребителят трябва да потвърди достъпа чрез заредената страница, за да се свърже успешно. Връзката осигурява скорост на изтегляне от 30Mbps до български и международни доставчици на интернет и може да обслужва над 50 потребители едновременно. Сподели:", "date": "2020.01.16", "title": "Пуснаха нови зони за безплатен интернет в Габрово"}
{"url": "https://pik.bg/%D1%81%D1%82%D1%80%D0%B0%D0%BD%D0%B8%D1%82%D0%B5-%D0%B7%D0%B0%D0%B3%D1%83%D0%B1%D0%B8%D0%BB%D0%B8-%D1%81%D0%B2%D0%BE%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BF%D1%80%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B8%D1%80%D0%B0%D0%BD-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D1%8F-news898675.html", "text": "Външните министри на Канада, Обединеното кралство, Афганистан, Швеция и Украйна се срещнаха днес в канадската дипломатическа мисия в Лондон, а след това излязоха с обща позиция. Всичките 176 души на борда на самолета на \"Украинските международни авиолинии\" загинаха, когато той бе свален от балистични ракети малко след излитане от международно летище \"Имам Хомейни\" в Техеран на 8 януари. Жертвите са 57 канадски граждани, 11 украинци, 17 шведи, четирима афганистанци и четирима британци, а също и иранци. \"Тук сме, за да искаме резултати, отговорност, прозрачност и справедливост\", каза в Лондон канадският външен министър Франсоа-Филип Шампан. По думите му Иран е приел отговорността, но само цялостно разследване ще разкрие \"точната причина\" и кой е отговорен. Правителствата на страните, загубили свои граждани при свалянето от Иран на украинския пътнически самолет, поискаха Техеран да поеме цялата отговорност и да изплати обезщетения на близките на жертвите, предаде БТА, цитирайки АП. Сподели:", "date": "2020.01.16", "title": "Страните, загубили свои граждани при самолетната катастрофа в Иран, поискаха обезщетения"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%B7%D0%B0%D0%B4%D0%B0%D1%87%D0%B8-%D0%BA%D1%8A%D0%BC-%D1%80%D0%B5%D0%B2%D0%B8%D0%B7%D0%BE%D1%80%D0%BE---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%BF%D0%B5%D1%88%D0%BD%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%80%D0%B0-news898432.html", "text": "Правителството създава Национален борд за разследване на произшествията във въздушния, водния и железопътния транспорт. На днешното заседание на Министерски съвет присъства и новоизбраният министър на околната среда и водите Емил Димитров-Ревизоро. Министрите променят и правилника за устройството и дейността на служба \"Военна информация\", както и Закона за ветеринарномедицинската дейност. Заседанието на Министерския съвет по изключение се състои днес поради вчерашното посещение на премиера Бойко Борисов в Египет. Преди началото на заседанието премиерът Борисов даде думата на регионалния министър Петя Аврамова, която обяви, че се създава изцяло държавен ВиК холдинг АД София с капитал от 1 млрд. лв. \"Български ВиК холдинг АД ще бъде принципал на всички ВиК дружества, които имат държавно участие\", обяви Петя Аврамова. Тя добави, че регионалният министър ще отговаря за холдинга. По думите й целта е да се създаде устойчив модел на финансиране на ВиК дружествата. Министър-председателят даде думата и на икономическия министър Емил Караниколов, който сподели, че подкрепя идеята и добави, че това решение е първото по отношение на управление на водите. Борисов даде думата и на новия министър на околната среда и водите Емил Димитров, който заяви, че неговото министерство също подкрепя идеята. \"Имаше маса градове, които не искаха да се включат в проектите. Това умишлено не се напомня. Перник много отдавна трябваше да завърши водния цикъл\", категоричен е премиерът. \"До другата сряда още две задачи - първата е вносът и износът на боклук. Има брюкселски директиви. Какъв мораториум можем да сложим временно, за да ми гарантирате, че това, което е описано по документи, е същото, което влиза в страната. И второто, с Емо Караниколов, да видите всички ВЕЦ-ове, които ползват питейна вода.. На първо място ни е питейната вода, след това е токът, Петкова\", обърна се Борисов към министъра на икономиката Теменужка Петкова. Той разпореди много внимателно тримата министри да подготвят тази задача за следващата сряда. На заседанието присъства и кметът на София Йорданка Фандъкова. Сподели:", "date": "2020.01.16", "title": "ИЗВЪНРЕДНО В ПИК TV: Борисов с първи задачи към Ревизоро - ето какво спешно трябва да направи новият министър (ОБНОВЕНА/СНИМКИ)"}
