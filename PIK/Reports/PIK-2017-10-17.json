{"url": "http://pik.bg/%D1%81%D0%BB%D0%B5%D0%B4-%D0%B5%D0%BA%D1%88%D1%8A%D0%BD%D0%B0-%D0%B2-%D0%B1%D0%B0%D0%BD%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B4%D0%B5%D0%B2%D0%B5%D1%82-%D0%B4%D1%83%D1%88%D0%B8-%D0%B7%D0%B0-%D0%B7%D0%B2%D0%B5%D1%80%D1%81%D0%BA%D0%B8%D1%8F-%D0%BF%D0%BE%D0%B1%D0%BE%D0%B9-%D0%BD%D0%B0%D0%B4-%D0%B3%D0%BE%D1%80%D1%81%D0%BA%D0%B8-news698175.html", "text": "Девет души са задържани за побоя над служители от Териториално поделение \"Държавно горско стопанство-Хисар\" в Баня. Това са съобщили от пресцентъра на ОДВМР-Пловдив, цитирани от БТА. Задържани са 8 младежи на възраст около 20 години и едно непълнолетно лице. Те са арестувани за срок от 24 часа. Прокуратурата в Карлово наблюдава случая за нападението. В хода на провежданата мащабна акция е установено, че в много от къщите в квартал \"Стряма\" в град Баня, се съхранява незаконно добит дървен материал, за което са извършени претърсвания и изземвания и са образувани досъдебни производства за престъпление за незаконно съхранение на незаконно добит от другиго дървен материал. Припомняме, че на 16 октомври, около 19 часа, в землището на Баня, община Карлово, по поречието на река Стряма, група роми нападнаха служители на ТП ДГС-Хисар. От информация на прокуратурата днес стана ясно, че нападнатите са били четирима, а единият от тях е със счупена ръка. Горските служителите установили, че се извършва незаконна сеч. По черен път горските настигнали четири каруци, които били натоварени с дървен материал. Служителите успели да спрат едната каруца, а другите избягали. Лесничеите започнали да документират нарушенията, но междувременно на мястото пристигнала голяма група от мъже, жени и деца от кв. \"Стряма\", които носели колове и камъни. Те нападнали горските служители и започнали да хвърлят камъни по тях.", "date": "2017.10.17", "title": "След екшъна в Баня: Задържаха девет души за зверския побой над горски"}
{"url": "http://pik.bg/%D1%87%D1%83%D0%B4%D0%BE-%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%BE-%D1%8F%D0%BF%D0%BE%D0%BD%D0%B5%D1%86-%D1%81%D1%8A%D0%B7%D0%B4%D0%B0%D0%B4%D0%B5-%D0%BA%D0%B0%D1%84%D0%B5-%D0%BE%D1%82-%D1%87%D0%B5%D1%81%D1%8A%D0%BD-news698089.html", "text": "Японският кулинар изобретател Йокитомо Шимотай създаде безкофеиново кафе от чесън, съобщи в. \"Саут Чайна морнинг пост\". По думите на 74-годишния японец, който притежавал ресторант в префектура Аомори, странен случай преди 30 години допринесъл за създаването на напитката. Шимотай готвел месо с чесън и добавил гореща вода към изпечената част от растението. Когато опитал от получената смес, се удивил от вкуса й, който напомнял този на горещо кафе. След като се пенсионирал, Шимотай продължил работата си над бъдещата напитка, опитвайки се да открие оптималния метод за приготвяне на \"чесново\" кафе. В рамките на експерименти стигнал до извода, че за изпичане на луковиците е подходящо използването на електрическа печка. Окончателната му рецепта гласи, че след топлинната обработка чесънът се охлажда и се стрива до получаване на сок. По мнението на кулинара, макар напитката да има съответния привкус, не предизвиква неприятен дъх от устата, подходяща е за бременни и за онези, които избягват да приемат кофеин. \"Чесново\" кафе вече се продава в съседната префектура Ивате.", "date": "2017.10.17", "title": "ЧУДО НЕВИЖДАНО! Японец създаде кафе от чесън"}
{"url": "http://pik.bg/%D1%81%D0%BF%D0%B8%D1%80%D0%B0%D1%82-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-%D0%B2%D0%B8%D0%B4%D0%B8%D0%BD-%D0%BA%D0%B0%D0%BB%D0%B0%D1%84%D0%B0%D1%82-news698163.html", "text": "Утре временно ще бъде спряно преминаването в двете посоки по Дунав мост Видин – Калафат, съобщиха от пресцентъра на МВР. ​Ограничението от 13 ч. до 14 ч. в сряда, 18 октомври, e поради техническа профилактика на мостовото съоръжение. Снимка: Би Ти Ви", "date": "2017.10.17", "title": "Спират временно движението по Дунав мост Видин-Калафат"}
{"url": "http://pik.bg/%D0%B1%D0%B4%D0%B5%D0%BD%D0%B8%D0%B5-%D0%B2-%D0%BC%D0%B0%D0%BB%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D0%B7%D1%80%D0%B8%D0%B2%D0%B5%D0%BD%D0%B0%D1%82%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%B4%D0%B0%D1%84%D0%BD%D0%B5-%D0%B3%D0%B0%D0%BB%D0%B8%D1%86%D0%B8%D1%8F-%D0%B1%D0%B5-%D1%83%D0%B1%D0%B8%D1%82%D0%B0-%D1%81-%D0%B1%D0%BE%D0%BC%D0%B1%D0%B0-%D0%B2-%D0%BA%D0%BE%D0%BB%D0%B0%D1%82%D0%B0-%D1%81%D0%B8-news698113.html", "text": "Хиляди се събраха снощи на бдение в памет на най-известната разследваща журналистка в Малта, която беше убита от поставена под автомобила й бомба. 53-годишната Дафне Каруана Галиция беше автор на изключително популярен блог, в който редовно публикуваше данни за корупция, често пъти свързани с най-високите етажи на властта в Малта. За да отблъсне обвиненията на блогърката, премиерът на островната страна Джоузеф Мускат свика предсрочни избори през юни. В обвиненията си Галиция твърди, че съпругата на премиера била собственик на компания в Панама, от чиито сметки са прехвърляни големи суми към Азербайджан. В телевизионно изявление, премиерът Джоузеф Мускат определи убийството като \"варварско посегателство срещу свободата на медиите\" и обеща, че виновниците ще бъдат наказани. Малтийската журналистка е известна с разследванията си на Панамските документи. В колата на Дафне Каруана Галиция е било поставено взривно устройство, което се е активирало, докато шофирала. Блогът на Дафне Галиция  беше един от най-четените сайтове в Малта и доведе до разследване за корупция, предизвикано от информация в т.нар. Панамски документи.", "date": "2017.10.17", "title": "Бдение в Малта заради взривената журналистка! Дафне Галиция бе убита с бомба в колата си"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%BE%D0%BA%D1%83%D0%BF%D0%B8%D1%80%D0%B0%D1%85%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B2-%D0%BA%D0%B8%D0%B5%D0%B2-%D0%B8%D1%81%D0%BA%D0%B0%D1%82-%D0%BF%D1%80%D0%B5%D0%BC%D0%B0%D1%85%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D1%81-news698176.html", "text": "Хиляди хора от цяла Украйна се събраха в близост до парламента в Киев, \"Върховната Рада\", за да подканят народните представители да приеме закон, който ще лиши украинските депутати от имунитета им от наказателно преследване, съобщава \"Киевпост\". Протестиращите искат създаването на антикорупционни съдилища и приемането на нов избирателен закон, целящ да намали влиянието на супер-богатите бизнесмени или олигарси на Украйна върху бъдещите избори. Началникът на полицията в Киевския район, Андрий Кришченко коментира, че около 6 000 души са присъствали на митинга. Стотици полицейски служители и националната гвардия създадоха кордон между протестиращите и сградата на Радата. В митинг присъстват членове на Движението за нови сили, Баткившина, Свобода, Национален корпус, Самопомич, Автомайдън, Пакет за реформиране и реанимация и доброволчески батальони на Донбас. Бившият грузински президент Михаил Саакашвили, остър критик на украинския президент Петро Порошенко, говори на митинга. Организаторите на протеста заявяват, че протестът няма да приключи, докато не бъдат изпълнени техните искания. Саакашвили каза още, че Порошенко трябва да подаде оставка, ако властите не приемат исканията на протестиращите. Президентът Порошенко заяви, че уважава правото на протестиращите да отправят исканията си, но призовава полицията да гарантира, че протестите остават спокойни. \"Това е изключително важен метод на демокрация, разбирам действията и уважавам участниците. Но за мен е изключително важно и настоявам, че всички правоприлагащи органи гарантират, че тези действия са само с мирен характер \", коментира Порошенко на съвместна пресконференция с президента на Малта Мари-Луис Колиър Прек. \"В никакъв случай не може да се каже, че безотговорни политици повтарят трагичните събития, настъпили на 31 август 2015 г., които доведоха до смъртта на четирима служители на националната гвардия\", допълва Порошенко. Председателят на \"Върховната Рада\" Андрий Парбиби, първоначално отказа да включи законопроект за депутатския имунитета в дневния ред на парламента, но по-късно се съгласи. В резултат на сблъсъци, поне един полицай е ранен, съобщава в същото време \"РИА новости\". Министерството на вътрешните работи заявява, че предприема мерки за стабилизиране на ситуацията и обещава да \"приведе всички отговорни пред правосъдието\". Между полиция и протестиращи е възникнал скандал, по време на който демонстрантите повреждат метални бариери, както и метална детекторна рамка. Освен това протестиращите са отнесли и няколко метални щита от униформените. Участниците в митинг разказват пред \"РИА Новости\", че непознати хора са пръскали газ по време на сблъсъка. Няколко протестиращи са потърсили лекарска помощ и са отведени с линейка. Един от участниците е в безсъзнание и около 10 души са потърсили помощ.", "date": "2017.10.17", "title": "СБЛЪСЪЦИ В УКРАЙНА! Протестиращи окупираха парламента в Киев, искат премахването на депутатския имунитет"}
{"url": "http://pik.bg/%D0%B0%D0%B9%D1%82%D0%BE%D1%81-%D0%BF%D0%BE%D1%82%D1%8A%D0%BD%D0%B0-%D0%B2-%D1%82%D1%80%D0%B0%D1%83%D1%80-%D1%81%D0%BB%D0%B5%D0%B4-%D0%B3%D0%B8%D0%B1%D0%B5%D0%BB%D1%82%D0%B0-%D0%BD%D0%B0-%D0%BF%D0%B0%D0%BD%D0%B0%D0%B9%D0%BE%D1%82-%D0%B2%D0%BC%D0%B5%D1%81%D1%82%D0%BE-%D0%B1%D0%B5%D0%B1%D0%B5%D1%88%D0%BA%D0%B8-%D0%BF%D0%BB%D0%B0%D1%87-%D0%B4%D1%8A%D1%80%D0%B2%D0%B5%D0%BD-%D0%BA%D0%BE%D0%B2%D1%87%D0%B5%D0%B3-%D0%B8-%D1%87%D0%B5%D1%80%D0%B5%D0%BD-%D0%BA%D1%80%D1%8A-news698153.html", "text": "Айтос потъна в траур след смъртта на 25-годишния Панайот, който загина при жестоката касапница на пътя край бургаския кв. Ветрен. Съпругата му Елена, с която имат брак от едва от 6 месеца, го дарила с първородна рожба преди няколко дни. Именно заради това Панайот карал като бесен на пътя. Младият татко бързал, за да прибере жена си и бебето от Родилното отделениее, научи \"Флагман\". Айтозлии са в шок от трагедията. Вместо да се радват на бебешки плач, дървен ковчег и черен кръст помрачават града. В социалните мрежи близки и непознати на Панайот организират кауза в помощ на бебето му. „Понко, както го наричахме ние, беше страхотен човек. Не можем да повярваме, че го няма. Трагедията е голяма не само за близките му, а за целия град. Един млад живот си отиде, остави млада жена вдовица и бебе сираче. Много ще ни е трудно да преодолеем болката, покъртени сме! След няколко дни ще се съберем една група хора, за да измислим как да помогнем на семейството на Панайот. Елена е в майчинство и всякаква помощ ще е от полза”, казаха негови близки.", "date": "2017.10.17", "title": "Айтос потъна в траур след гибелта на Панайот! Вместо бебешки плач, дървен ковчег и черен кръст"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D1%80%D0%B5%D1%88%D0%B0%D0%B2%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-%D0%B2-%D1%81%D1%80%D1%8F%D0%B4%D0%B0-news698154.html", "text": "1. ПРОЕКТ НА РЕШЕНИЕ ЗА ПРИЕМАНЕ НА ПЛАН ЗА ИЗПЪЛНЕНИЕ НА СТРАТЕГИЯТА ЗА ПРОТИВОДЕЙСТВИЕ НА РАДИКАЛИЗАЦИЯТА И ТЕРОРИЗМА ПРЕЗ 2017 Г. 2. ДОКЛАД ЗА ПРИЕМАНЕ НА ДОКЛАД ЗА ИЗПЪЛНЕНИЕТО НА ДЕЙНОСТИТЕ ПО АНАЛИЗ, ОЦЕНКА И КАРТОГРАФИРАНЕ НА РИСКОВЕТЕ ОТ БЕДСТВИЯ ПО РЕДА НА НАРЕДБАТА ЗА УСЛОВИЯТА, РЕДА И ОРГАНИТЕ ЗА ИЗВЪРШВАНЕ НА АНАЛИЗ, ОЦЕНКА И КАРТОГРАФИРАНЕ НА РИСКОВЕТЕ ОТ БЕДСТВИЯ 3. ПРОЕКТ НА РЕШЕНИЕ ЗА ПРЕДЛОЖЕНИЕ ДО ПРЕЗИДЕНТА НА РЕПУБЛИКА БЪЛГАРИЯ ЗА НАГРАЖДАВАНЕ НА ИВАН ЮХНОВСКИ С ОРДЕН „СВ. СВ. КИРИЛ И МЕТОДИЙ“ ОГЪРЛИЕ 4. ПРОЕКТ НА РЕШЕНИЕ ЗА ДОПЪЛНЕНИЕ НА РЕШЕНИЕ №57 НА МИНИСТЕРСКИЯ СЪВЕТ ОТ 2017 Г. ЗА ОДОБРЯВАНЕ УЧАСТИЕТО НА РЕПУБЛИКА БЪЛГАРИЯ КАТО ОФИЦИАЛНА СТРАНА ПАРТНЬОР НА МЕЖДУНАРОДНОТО ИЗЛОЖЕНИЕ ЗА СЕЛСКОСТОПАНСКИ И ХРАНИТЕЛНИ ПРОДУКТИ „ЗЕЛЕНА СЕДМИЦА БЕРЛИН 2018“, КОЕТО ЩЕ СЕ ПРОВЕДЕ ОТ 19 ДО 28 ЯНУАРИ 2018 Г. И НА ПРОЕКТ НА СПОРАЗУМЕНИЕ МЕЖДУ МИНИСТЕРСТВОТО НА ЗЕМЕДЕЛИЕТО И ХРАНИТЕ НА РЕПУБЛИКА БЪЛГАРИЯ И „ПАНАИР БЕРЛИН“ ООД ЗА ПРОВЕЖДАНЕТО НА МЕЖДУНАРОДНА ЗЕЛЕНА СЕДМИЦА 5. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ПОСТАНОВЛЕНИЕ №67 НА МИНИСТЕРСКИЯ СЪВЕТ ОТ 2010 Г. ЗА ЗАПЛАТИТЕ В БЮДЖЕТНИТЕ ОРГАНИЗАЦИИ И ДЕЙНОСТИ 6. ПРОЕКТ НА РЕШЕНИЕ ЗА ОТЧУЖДАВАНЕ НА ИМОТИ И ЧАСТИ ОТ ИМОТИ – ЧАСТНА ДЪРЖАВНА СОБСТВЕНОСТ, ЗА ДЪРЖАВНА НУЖДА ЗА ИЗГРАЖДАНЕ НА ОБЕКТ „ПОЗИЦИЯ 6: „МОДЕРНИЗАЦИЯ НА УЧАСТЪК ЯМБОЛ – ЗИМНИЦА ПРИ ГАРА ЗАВОЙ“ НА ТЕРИТОРИЯТА НА ГР. ЯМБОЛ, ОБЩИНА ЯМБОЛ, И С. ЗАВОЙ, ОБЩИНА „ТУНДЖА“, ОБЛАСТ ЯМБОЛ, КЪМ ПРОЕКТ „РЕХАБИЛИТАЦИЯ НА ЖЕЛЕЗОПЪТНИЯ УЧАСТЪК ПЛОВДИВ – БУРГАС, ФАЗА 2“ 7. ПРОЕКТ НА РЕШЕНИЕ ЗА ОБЯВЯВАНЕ НА ИМОТ – ЧАСТНА ДЪРЖАВНА СОБСТВЕНОСТ, ЗА ИМОТ – ПУБЛИЧНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО МУ ПРЕДОСТАВЯНЕ ЗА УПРАВЛЕНИЕ НА НАЦИОНАЛНА СПОРТНА АКАДЕМИЯ „ВАСИЛ ЛЕВСКИ“ 8. ПРОЕКТ НА РЕШЕНИЕ ЗА ОБЯВЯВАНЕ НА ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ, И ЗА ДАВАНЕ НА СЪГЛАСИЕ ЗА АПОРТИРАНЕТО МУ В КАПИТАЛА НА „ДЪРЖАВНА КОНСОЛИДАЦИОННА КОМПАНИЯ“ ЕАД – СОФИЯ 9. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА САДОВО, ОБЛАСТ ПЛОВДИВ 10. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА ПЛЕВЕН, ОБЛАСТ ПЛЕВЕН 11. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА БАТАК, ОБЛАСТ ПАЗАРДЖИК 12. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА СЕПТЕМВРИ, ОБЛАСТ ПАЗАРДЖИК 13. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА ЗЛАТАРИЦА, ОБЛАСТ ВЕЛИКО ТЪРНОВО 14. ПРОЕКТ НА РЕШЕНИЕ ЗА ПРЕДЛОЖЕНИЕ ДО НАРОДНОТО СЪБРАНИЕ ЗА РАТИФИЦИРАНЕ НА СПОРАЗУМЕНИЕТО ЗА АСОЦИИРАНЕ МЕЖДУ ЕВРОПЕЙСКИЯ СЪЮЗ И НЕГОВИТЕ ДЪРЖАВИ ЧЛЕНКИ, ОТ ЕДНА СТРАНА, И ЦЕНТРАЛНА АМЕРИКА, ОТ ДРУГА СТРАНА 15. ПРОЕКТ НА РЕШЕНИЕ ЗА ОДОБРЯВАНЕ НА ПОЗИЦИИТЕ И СЪСТАВА НА ПРАВИТЕЛСТВЕНАТА ДЕЛЕГАЦИЯ НА РЕПУБЛИКА БЪЛГАРИЯ ЗА УЧАСТИЕ В 39-АТА СЕСИЯ НА ГЕНЕРАЛНАТА КОНФЕРЕНЦИЯ НА ЮНЕСКО 16. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В 3560-ОТО ЗАСЕДАНИЕ НА СЪВЕТА НА ЕВРОПЕЙСКИЯ СЪЮЗ „ОБЩИ ВЪПРОСИ“, ПРОВЕДЕНО НА 25 СЕПТЕМВРИ 2017 Г. В БРЮКСЕЛ 17. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В ЗАСЕДАНИЕТО НА СЪВЕТ „ОБЩИ ВЪПРОСИ“ (ЧЛ. 50), ПРОВЕДЕНО НА 25 СЕПТЕМВРИ 2017 Г. В БРЮКСЕЛ 18. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В НЕФОРМАЛНОТО ЗАСЕДАНИЕ НА МИНИСТРИТЕ ПО ЕНЕРГЕТИКА НА ЕВРОПЕЙСКИЯ СЪЮЗ, ПРОВЕДЕНО НА 19 И 20 СЕПТЕМВРИ 2017 Г. В ТАЛИН 19. ПРОЕКТ НА РЕШЕНИЕ ЗА ОТКРИВАНЕ НА КОНСУЛСТВО НА РЕПУБЛИКА БЪЛГАРИЯ В КАНАДА, РЪКОВОДЕНО ОТ ПОЧЕТНО (НЕЩАТНО) КОНСУЛСКО ДЛЪЖНОСТНО ЛИЦЕ, СЪС СЕДАЛИЩЕ В ГРАД РИЧМЪНД, И ЗА НАЗНАЧАВАНЕ НА Г-Н БЬОНГ ГИЛ СУХ, ГРАЖДАНИН НА КАНАДА, ЗА ПОЧЕТЕН КОНСУЛ НА РЕПУБЛИКА БЪЛГАРИЯ В КАНАДА С КОНСУЛСКИ ОКРЪГ, ОБХВАЩАЩ ТЕРИТОРИЯТА НА ПРОВИНЦИЯ БРИТАНСКА КОЛУМБИЯ 20. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ТАРИФАТА ЗА ТАКСИТЕ, КОИТО СЕ СЪБИРАТ ОТ БЪЛГАРСКИЯ ИНСТИТУТ ПО МЕТРОЛОГИЯ, ПРИЕТА С ПОСТАНОВЛЕНИЕ №95 НА МИНИСТЕРСКИЯ СЪВЕТ ОТ 2013 Г. 21. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ ТРАНСФЕРИ ПО БЮДЖЕТИТЕ НА ОБЩИНИТЕ ЗА 2017 Г. ЗА ФИНАНСОВО ОСИГУРЯВАНЕ НА ДЕЙНОСТИ ПО НАЦИОНАЛНИТЕ ПРОГРАМИ „ОПТИМИЗАЦИЯ НА УЧИЛИЩНАТА МРЕЖА“ И „БЕЗ СВОБОДЕН ЧАС“, ОДОБРЕНИ С РЕШЕНИЕ №216 НА МИНИСТЕРСКИЯ СЪВЕТ ОТ 2017 Г. ЗА ОДОБРЯВАНЕ НА НАЦИОНАЛНИ ПРОГРАМИ ЗА РАЗВИТИЕ НА ОБРАЗОВАНИЕТО 22. ПРОЕКТ НА РЕШЕНИЕ ЗА ОДОБРЯВАНЕ НА ВТОРИ СПИСЪК С ПРИОРИТИЗИРАНИ ИСКАНИЯ ОТ 2017 Г. ЗА ПОЛУЧАВАНЕ НА ПОДКРЕПА ПО ПРОГРАМАТА НА ЕВРОПЕЙСКИЯ СЪЮЗ ЗА СТРУКТУРНИ РЕФОРМИ 23. ПРОЕКТ НА РЕШЕНИЕ ЗА ПРИЕМАНЕ НА РАБОТНОТО ОПРЕДЕЛЕНИЕ ЗА АНТИСЕМИТИЗЪМ, ПРИЕТО ОТ МЕЖДУНАРОДНИЯ АЛИАНС ЗА ВЪЗПОМЕНАНИЕ НА ХОЛОКОСТА, И ЗА ОПРЕДЕЛЯНЕ НА НАЦИОНАЛЕН КООРДИНАТОР ЗА БОРБА С АНТИСЕМИТИЗМА 24. ПРОЕКТ НА РЕШЕНИЕ ЗА ДЪРЖАВНИТЕ ИНВЕСТИЦИОННИ ЗАЕМИ И ДЪРЖАВНИТЕ ГАРАНЦИИ ПРЕЗ 2018 Г. 25. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ЗАЩИТА НА КОНКУРЕНЦИЯТА 26. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА НАСЪРЧАВАНЕ НА ЗАЕТОСТТА 27. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА НАРЕДБАТА ЗА ДЪРЖАВНИТЕ ИЗИСКВАНИЯ ЗА ПРИЗНАВАНЕ НА ПРИДОБИТО ВИСШЕ ОБРАЗОВАНИЕ И ЗАВЪРШЕНИ ПЕРИОДИ НА ОБУЧЕНИЕ В ЧУЖДЕСТРАННИ ВИСШИ УЧИЛИЩА, ПРИЕТА С ПОСТАНОВЛЕНИЕ №168 НА МИНИСТЕРСКИЯ СЪВЕТ ОТ 2000 Г. 28. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА НАРЕДБАТА ЗА СРЕДСТВАТА ЗА ИЗМЕРВАНЕ, КОИТО ПОДЛЕЖАТ НА МЕТРОЛОГИЧЕН КОНТРОЛ, ПРИЕТА С ПОСТАНОВЛЕНИЕ №239 НА МИНИСТЕРСКИЯ СЪВЕТ ОТ 2003 Г. 29. ПРОЕКТ НА ПОСТАНОВЛЕНИЕ ЗА СЪЗДАВАНЕ НА ИЗПЪЛНИТЕЛНА АГЕНЦИЯ „ОПЕРАТИВНА ПРОГРАМА НАУКА И ОБРАЗОВАНИЕ ЗА ИНТЕЛИГЕНТЕН РАСТЕЖ“ И ЗА ПРИЕМАНЕ НА УСТРОЙСТВЕН ПРАВИЛНИК НА ИЗПЪЛНИТЕЛНА АГЕНЦИЯ „ОПЕРАТИВНА ПРОГРАМА НАУКА И ОБРАЗОВАНИЕ ЗА ИНТЕЛИГЕНТЕН РАСТЕЖ“ 30. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ НА ЗАКОНА ЗА ИЗМЕРВАНИЯТА 31. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ТЕХНИЧЕСКИТЕ ИЗИСКВАНИЯ КЪМ ПРОДУКТИТЕ 32. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ПРАВИЛНИКА ЗА ИЗДАВАНЕ НА БЪЛГАРСКИТЕ ЛИЧНИ ДОКУМЕНТИ 33. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА ПРАВИЛНИКА ЗА ПРИЛАГАНЕ НА ЗАКОНА ЗА ИНВЕСТИЦИИТЕ, ПРИЕТ С ПОСТАНОВЛЕНИЕ №221 НА МИНИСТЕРСКИЯ СЪВЕТ ОТ 2007 Г. 34. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА КОМИСИЯТА ЗА ФИНАНСОВ НАДЗОР", "date": "2017.10.17", "title": "Ето какво ще решава Министерският съвет в сряда"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B8%D1%81-%D1%86%D0%B8%D0%BF%D1%80%D0%B0%D1%81-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0-%D1%81%D0%B0%D1%89-%D0%BA%D0%B0%D1%82%D0%BE-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D0%BF%D0%B0%D1%80%D1%82%D0%BD%D1%8C%D0%BE%D1%80-news698178.html", "text": "Ekathimerini. По време на обща пресконференция с президента на САЩ Доналд Тръмп, проведена преди преговорите им, гръцкият министър-председател Алексис Ципрас заяви, че САЩ са стратегически партньор на страната му, докато президентът на САЩ приветства икономическото възстановяване на Гърция и посочи, че би желал по-близко сътрудничество между двете държави в отбранителния сектор, предаде „Гърция премина през много“, заяви Тръмп, добавяйки, че в много сфери присъства двустранно сътрудничество, включително и във важния отбранителен сектор. „Гърция модернизира въоръжението си“, посочи той, като добави, че „(изтребителите) Ф-16 са чудесни самолети“. На свой ред Ципрас посочи ролята на Гърция като важен стратегически партньор за САЩ в редица чувствителни области.", "date": "2017.10.17", "title": "Алексис Ципрас приветства САЩ като стратегически партньор"}
{"url": "http://pik.bg/%D0%B8%D0%B2%D0%B5%D0%BB%D0%B8%D0%BD-%D0%BF%D0%BE%D0%BF%D0%BE%D0%B2-%D0%B8-%D1%81%D0%BF%D0%B0%D1%80%D1%82%D0%B0%D0%BA-%D1%80%D0%B0%D0%B7%D0%B3%D1%80%D0%BE%D0%BC%D0%B8%D1%85%D0%B0-%D1%81%D0%B5%D0%B2%D0%B8%D0%BB%D1%8F-news698185.html", "text": "Спартак (Москва) Масимо Карера Севиля Куинси Промес Лоренсо Мелгарехо Денис Глушаков Луис Адриано Симон Кяер Руският гранд напомни за славните си времена в Европа. Тимът на разгроми с 5:1 и показа, че има потенциал да се бори за прескачане на груповата фаза в Шампионската лига. (2), , и вкараха головете за голямата победа. За севилци се разписа . Успехът изкачи Спартак на второ място в  група \"Е\". Отборът има 5 точки и все още е непобеден. Начело със същия актив, но с по-добра голова разлика е Ливърпул. Севиля е на трета позиция с 4 точки, а на дъното е Марибор с 1 точка.", "date": "2017.10.17", "title": "Ивелин Попов и Спартак разгромиха Севиля "}
{"url": "http://pik.bg/%D1%80%D0%B0%D1%84%D0%B0-%D0%BD%D0%B0%D0%B4%D0%B0%D0%BB-%D0%BD%D1%8F%D0%BC%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%B2-%D0%B1%D0%B0%D0%B7%D0%B5%D0%BB-news698182.html", "text": "Рафаел Надал се отказа от участие в турнира по тенис в Базел (Швейцария). Лидерът в световната ранглиста има проблеми с коляното и поради тази причина няма да може да срещне своя голям съперник Роджър Федерер в съвсем близко бъдеще. Надал е натоварил повече тялото си през миналата седмица в Шанхай, където загуби на финала срещу Федерер в два сета, предава Спортал. Това беше пети пореден успех за швейцареца срещу испанеца. Роджър Федерер e спечелил седем титли от турнира в Базел.", "date": "2017.10.17", "title": "Рафа Надал няма да участва на турнира в Базел"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D1%81%D0%B5-%D1%80%D0%BE%D0%B4%D0%B8-%D1%82%D1%80%D0%B5%D1%82%D0%BE%D1%82%D0%BE-%D0%B1%D0%B5%D0%B1%D0%B5-%D0%BD%D0%B0-%D1%83%D0%B8%D0%BB%D1%8F%D0%BC-%D0%B8-%D0%BA%D0%B5%D0%B9%D1%82-news698158.html", "text": "Принц Уилям и Кейт съобщиха, че очакват третото си дете през април, съобщават от „Би Би Си“. Кралската двойка сподели още, че е разкрила бременността на херцогинята на Кеймбридж по-рано от обикновено, защото Кейт е имала тежко сутрешно гадене и се налага да пропусне редица кралски ангажименти. Въпреки това британците бяха повече от очаровани от външния вид на съпругата на принц Уилям, която буквално блестеше по време на танца си с мечето „Падингтън“ на метростанцията в Лондон. Въпреки това британците бяха повече от очаровани от външния вид на съпругата на принц Уилям, която буквално блестеше по време на танца си с мечето „Падингтън“ на метростанцията в Лондон.", "date": "2017.10.17", "title": "Ето кога ще се роди третото бебе на Уилям и Кейт"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D0%BC%D0%B8%D0%B3-29-%D0%BF%D0%BE%D0%B4%D0%B0%D1%80%D0%B5%D0%BD%D0%B8-%D0%BE%D1%82-%D1%80%D1%83%D1%81%D0%B8%D1%8F-news698160.html", "text": "\"Спутник\" Сръбското издание на руския публикува за първи път фотографии на шестте изтребителя \"МиГ-29\", подарени от Русия на Сърбия, предаде Фокус. Според \"Спутник\" \"МиГ\"-овете, които пристигнаха в авиобазата \"Батайница\" транспортирани от \"Ан-124\", предстои да бъдат ремонтирани от руски и сръбски технически екипи за да достигнат ниво \"четвърто поколение +\". На същият ремонт ще бъдат подложени и четирите \"МиГ-29\" на сръбските ВВС, с които страната разполагаше преди руското дарение. \"Спутник\" твърди, че същите самолети притежават армиите на Германия, Франция, Италия и Великобритания. Междувременно 18 сръбски бойни пилоти са изпратени на обучение в руския тренировъчен център в Липецк. Както \"Фокус\" вече съобщи, на 11 октомври 2017 г., сръбският министър Александър Вулин заяви пред журналисти, че двадесет и осемгодишните руските \"МиГ-ове\" няма да бъдат зачислени на дежурства, тъй като това състояние не са в състояние да изпълняват бойни задачи, но като цяло са полезни за армията.", "date": "2017.10.17", "title": "Сърбия публикува снимки на изтребителите Миг-29, подарени от Русия"}
{"url": "http://pik.bg/%D0%BA%D0%BE%D0%B1%D1%80%D0%B0%D1%82%D0%B0-%D1%82%D1%80%D0%B5%D0%BD%D0%B8%D1%80%D0%B0%D0%BB-%D1%81-%D0%BA%D0%BE%D0%BD%D1%82%D1%83%D0%B7%D0%B8%D1%8F-10-%D0%B4%D0%BD%D0%B8-news698121.html", "text": "Кубрат Пулев е имал оплаквания в последните десетина дни, но е настоявал да продължава да тренира, за да се бие срещу Антъни Джошуа на 28 октомври в Кардиф. Вчера обаче нещата са излезли извън контрол, след като прегледът с ехограф е показал, че боксьорът е разкъсал На Пулев му предстои серия от консултации, след които лекарите ще решат, какво да предприемат и дали ще се наложи Кобрата да бъде опериран. Рехабилитационните процедури могат да достигнат до шест месеца. Тъканта на мускула преди това трябва да се възстановява минимум 30 дни. Това е първата сериозна контузия на Пулев в неговата професионална кариера. През 2009 г. той имаше проблеми с ударна повърхност на ръката, напомня \"Новспорт\". гръдния мускул към мишницата на дясната ръка и няма да може да се възстанови за мега сблъсъка.", "date": "2017.10.17", "title": "Кобрата тренирал с контузия 10 дни"}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%BB%D0%B8%D0%BD%D0%B4%D0%BD%D0%B5%D1%80-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%B5%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81-news698179.html", "text": "Politico. Председателят на германската Свободна демократическа партия Кристиан Линднер заяви, че не би искал партията на канцлера Ангела Меркел Християндемократически съюз да стои начело на министерството на финансите при формирането на новото правителство, предаде Линднер заяви, че би се съгласил постът финансов министър да бъде зает от „Зелените“, от неговата собствена партия или дори от баварската побратимена на Меркел партия Християнсоциален съюз. „Всичко би било по-добре от това финансовото министерство да остане в ръцете на ХДС“, заяви той по време на интервю пред местни медии. Политикът добави, че комбинацията от досегашните финансов министър Волфганг Шойбле и Меркел като канцлер през последните осем години „не е успешна“. Фокус", "date": "2017.10.17", "title": "Кристиан Линднер: Християндемократическият съюз не трябва да получава финансовото министерство на Германия"}
{"url": "http://pik.bg/%D0%BD%D0%BE%D0%B20-20-%D0%BD%D0%B8%D0%BA%D0%BE%D0%BB-%D0%BD%D0%B0-%D0%B3%D1%80%D0%B8%D1%88%D0%BE-%D0%B1%D0%B8%D0%BB%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0-%D0%BC%D0%B0%D1%86%D0%BA%D0%B8%D1%82%D0%B5-%D0%BE%D1%82-%D0%BF%D1%83%D1%81%D0%B8%D0%BA%D0%B5%D1%82-%D0%B4%D0%BE%D0%BB%D1%81%E2%80%9C-%D1%81%D0%B8-%D0%BB%D1%8F%D0%B3%D0%B0%D0%BB%D0%B8-%D1%81-%D0%BA%D0%BE%D0%B9%D1%82%D0%BE-%D0%B8%D0%BC-%D0%BA%D0%B0%D0%B6%D0%B0-news697810.html", "text": "Бивша колежка на Никол Шерцингер, която е гадже на нашия тенисист Григор Димитров, от групата „Пусикетс Долс“ разтърси социалната мрежа Туитър с шокиращо твърдение. Това се случи дни, след като скандалът с Харви Уайнстийн взриви Холивуд. „Моята истина – не бях в момичешка група, а в кръг от проститутки. И между другото пеехме и бяхме известни, докато всеки, който ни притежаваше, правеше пари“, написа Кая Джоунс. Певицата, която беше част от групата от 2003 до 2005 г., заяви, че е трябвало да спи с когото й бъде посочено. Основателят на групата отговори на твърденията на Кая и заяви, че са„ отвратителни, абсурдни лъжи“. Робин Антин допълва, че явно бившата й колежка търси своите 15 минути слава. Кая твърди още, че е била предупредена да мълчи по въпроса, защото ще свърши зле или ще бъде сложен краят на кариерата й. „Защо всички мълчат и не се съобщи, че сме жертви на злоупотреби?“, пита певицата в социалните мрежи.", "date": "2017.10.17", "title": "НОВ0 20! Никол на Гришо била проститутка! Мацките от \"Пусикет Долс“ си лягали с който им кажат"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%B2%D0%B0%D0%BD%D1%8F-%D1%89%D0%B5%D1%80%D0%B5%D0%B2%D0%B0-%D0%BD%D0%B8%D1%89%D0%BE%D0%B6%D0%B5%D1%81%D1%82%D0%B2%D0%BE-%D0%BF%D0%B8%D0%B5%D1%88-%D0%BA%D0%B0%D1%82%D0%BE-%D1%82%D1%80%D0%B0%D0%BA%D1%82%D0%BE%D1%80%D0%B8%D1%81%D1%82-%D1%89%D0%B5-%D1%82%D0%B5-%D0%BD%D0%B0%D0%BA%D0%B0%D1%80%D0%B0%D0%BC-news698170.html", "text": "Кавгите и споровете във \"ВИП Брадър\" нямат край. Този път на мушката на скандалния готвач Шеф Петров попадна сценаристката и писателка Ваня Щерева. Напрежението между двамата се усеща осезаемо от известно време, но през последните дни ситуацията е на път да ескалира. Шеф Петров и Ваня Щерева на няколко пъти вече се скараха, а поредният скандал помежду им беше повод готвачът да изригне срещу писателката. За свой слушател Шеф Петров хвана Сашка Васева. \"Ваня Щерева не е сценарист, тя е нищожество. Ще я съсипя. Ще изгоня всичките й близки тук и ще я унищожа\", заяви кулинарят. Неизбежно, минути по-късно напрежението между двамата доведе до нов скандал. \"Всичките ти сценарии са копирани. Нищо не съм чел от теб. Ти си много зле. Колко пъти си изпра дънките?! Ти си най-голямата възможна мърла. Клошарка. Най-голямата повлекана си. Пиеш като тракторист. Ще свършиш с бутилката между краката и две котки. Ще те оставя самичка и ще те накарам да се обесиш. Обсъждаш най-успешния готвач в България. Смешница\", обърна се към Шеф Петров към нея. \"Аз ти мия тенджерките. Ти си мръсен човек. Съквартирантите ще ми дойдат на гости, ама в твоя ресторант няма да дойдат\", отвърна му Ваня Щерева.", "date": "2017.10.17", "title": "СКАНДАЛ! Шеф Петров изригна срещу Ваня Щерева: Нищожество! Пиеш като тракторист, ще те накарам да се обесиш"}
{"url": "http://pik.bg/%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%B7%D0%B0-%D0%B7%D0%B5%D0%BB%D0%B5%D0%BD%D0%B0-%D0%BA%D0%B0%D1%80%D1%82%D0%B0-%D1%82%D1%80%D1%8A%D0%B3%D0%B2%D0%B0-%D0%BE%D1%82%D0%BD%D0%B0%D1%87%D0%B0%D0%BB%D0%BE-news698141.html", "text": "Поради технически причини периодът за регистрация за кампанията Зелена карта 2019 ще бъде рестартиран . Това съобщиха от посолството на САЩ у нас. Всички кандидати, които са подали формуляр преди 18 октомври 2017 година, ще трябва да го изпратят отново. Новият регистрационен период за кампания Зелена карта 2019 година ще започне на 18 октомври в 19,00 часа българско време и ще приключи на 22 ноември отново в 19,00 часа. От посолството на САЩ изрично подчертават, че всички формуляри за Зелена карта, подадени преди 18 октомври 2017 година, няма да бъдат валидни и трябва да се кандидатства отново по време на новия регистрационен период. „Може да подадете още един формуляр, без да се притеснявате, че ще бъдете дисквалифицирани за това, че сте кандидатствали два пъти. Ако обаче подадете формуляр два пъти по време на новия регистрационен период, кандидатурата ви няма да бъде валидна“, уточняват от американското посолство у нас.", "date": "2017.10.17", "title": "Регистрацията за Зелена карта тръгва отначало"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B9%D0%BE%D0%B0%D0%BD-%D0%BC%D0%B0%D1%82%D0%B5%D0%B2-%D0%BE%D0%B1%D0%B2%D0%B8%D0%BD%D0%B5%D0%BD-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%B2-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news698172.html", "text": "Софийският апелативен съд остави в ареста Йоан Матев, който е привлечен като обвиняем за убийството на Георги Игнатов в Борисовата градина през 2015 г., предава Би Ти Ви. По време на едночасовото заседание съдът направи забележки на адвокатката на Матев за неправилно комуникиране с Прокуратурата в залата и съдебния състав. Разследването е приключило, но предаването на обвинителния акт в съда е блокирано. Според съда няма доказателства и експертизи, които да разколебават участието на Йоан Матев в престъплението. Остават 5 дни до изтичането на 8-месечния срок за задържането му под стража и предаването на обвинението в съда. Вече месец обвинението няма връзка със защитата на Матев, за да му предяви материалите по делото. Така делото не може да влезе в съда.", "date": "2017.10.17", "title": "Оставиха в ареста Йоан Матев, обвинен за убийството на Георги в Борисовата градина"}
{"url": "http://pik.bg/%D0%BA%D0%BE%D0%B9-%D0%B5-%D0%BA%D0%B0%D1%82%D0%BE-%D0%BD%D0%B5%D1%8F-%D0%B3%D0%B0%D0%BB%D0%B5%D0%BD%D0%B0-%D0%BB%D0%B0%D0%BF%D0%BD%D0%B0-100-%D0%B1%D0%BE%D0%BD%D0%B0-%D0%B7%D0%B0-%D0%BC%D0%B5%D1%81%D0%B5%D1%86-news698130.html", "text": "Галена почти не пропуска вечер, в която да няма участие. Това, разбира се, се отразява доста добре финансово на певицата от Смядово. За миналия месец е лапнала 100 бона от хонорари. За да успее да припечели умопомрачителната сума, Галка почти не се прибира при семейството си. Певицата редува участия в София и провинцията и всеки ден е в различен град. От това страда най-вече семейството на чаровната изпълнителка. Тя почти не може да види най-близките си хора - мъжа й Галин и двете им деца. Галена успява да зърне чедата си само в дните, когато няма участия. Певицата изобщо не се притеснява да оставя грижите на децата си на своя съпруг. Тя споделя, че Галин е баща мечта и няма трудности в отглеждането на малчуганите. След раждането на втория й син, Галена в момента е на гребена на вълната. Тя иска да се утвърди трайно като номер 1 и да направи всичко по силите си Преслава да остане в миманса, пише ежедневник.", "date": "2017.10.17", "title": "КОЙ Е КАТО НЕЯ! Галена лапна 100 бона за месец"}
{"url": "http://pik.bg/%D0%B2%D0%B0%D1%81%D0%BA%D0%BE-%D0%B2%D0%B0%D1%81%D0%B8%D0%BB%D0%B5%D0%B2-%D1%81%D1%82%D0%B0%D0%BD%D0%B0-%D1%87%D0%B8%D1%87%D0%BE-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D1%86%D0%B0%D1%82%D0%B0-%D0%BC%D1%83-%D1%81%D0%B5-%D1%80%D0%BE%D0%B4%D0%B8-%D0%B2-%D1%81%D0%B0%D1%89-news698125.html", "text": "Женското царство около Васко Василев вече има ново попълнение - Вероника, най-голямата от трите му сестри се сдоби с дъщеричка. \"Тя се казва Мира. Майка и татко имат внуче най-накрая, толкова го чакаха! А аз съм най-щастливия чичо на света\", сподели цигуларят. Вероника се омъжи това лято, като двойката поиска благословията на Васко редом с тази на баща му. Тя е виолистка и постоянният й адрес е в САЩ, което в комбинация с инфарктния график на Васко, го кара да се радва на бебето само на снимки в семейния им чат във \"Вайбър\". Само преди пет дни майсторът на тънката струна стана на 47, но посрещна празника сред облаците, на път за испанския град Кастейон, където води мастър класове. През ноември Васко стартира турне в Япония, а на 10 декември ще комбинира момчешкия си чар с произведенията на Вивалди и Пиацола в НДК. Над 70 % от капацитета на залата вече е разпродаден, а репетициите за концерта ще започнат скоро в Лондон със солистите на \"Ковънт гардън\", които вдишаха софийски въздух в компанията на Василев и през август край езерото Панчарево, пише \"Монитор\".", "date": "2017.10.17", "title": "Васко Василев стана чичо! Племенницата му се роди в САЩ"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BD%D0%B5%D1%83%D0%BF%D1%80%D0%B0%D0%B2%D0%BB%D1%8F%D0%B5%D0%BC%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%81%D1%82%D0%B0%D0%BD%D1%86%D0%B8%D1%8F-%D0%BB%D0%B5%D1%82%D0%B8-%D0%BA%D1%8A%D0%BC-%D0%B7%D0%B5%D0%BC%D1%8F%D1%82%D0%B0-news698146.html", "text": "Китайската орбитална станция Tiangong 1 ще падне на Земята през втората половина на 2017 г., но никой няма точни данни къде именно ще падне космическият апарат, тежащ 8,5 тона! Станцията бе изстреляна в орбита през септември 2011 г. като прототип на постоянна космическа станция. През 2016 г. Китай официално потвърди, че е изгубила контрол над космическата лаборатория и че тя ще се вреже в Земята през втората половина на 2017 г., съобщава \"Гардиън\". Според астрофизика от Харвардския университет Джонатан Макдауъл, най-вероятно станцията ще се разпадне по време на преминаването си през плътните слоеве на атмосферата, но въпреки това на Земята могат да паднат отломки, тежащи до 100 кг! В същото време, според специалиста, не възможно е да се предскаже къде ще паднат отломките на станцията дори няколко дни преди това.", "date": "2017.10.17", "title": "ОПАСНОСТ! Неуправляема китайска космическа станция лети към Земята! "}
{"url": "http://pik.bg/%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B4%D0%BE%D0%BD%D0%B5%D1%81%D0%BE%D1%85%D0%B0-%D0%BD%D0%BE%D0%B2%D0%B0-%D0%B3%D0%BB%D0%BE%D0%B1%D0%B0-%D0%BD%D0%B0-%D0%BA%D0%BB%D1%83%D0%B1%D0%B0-news698181.html", "text": "Левски Етър Ето и цялото решение на Дисицплинарната комисия: По сезиране от Съдийската комисия при БФС относно срещата от 10 кръг на ППЛ между отборите на ОФК „Пирин” Благоевград – ФК „Верея” Стара Загора За плюване на длъжностно лице, на основание чл.23, ал.2, б. А от ДП /2017/2018/ – ДК наказва  Здравко Илиев Запрянов – състезател на ФК „Верея” Стара Загора със  спиране на състезателни права за 3 /три/ срещи и глоба в размер на 1000 лева. За нерегламентирано използване на факли, на основание чл.37, ал.1, т.22.2, б.А от ДП /2017/2018/ – ДК наказва  ПФК \"Локомотив\" гр. Пловдив с имуществена санкция в размер на 300 лева. За хвърлени факли на писта, на основание чл.37, ал.1, т.4, б.А, предложение 1 от ДП /2017-2018/ ДК наказва ПФК „Локомотив” гр. Пловдив с имуществена санкция в размер на 1000 лева. ДК задължава ПФК „Локомотив” гр. Пловдив да възстанови щетите на стадион „Берое” гр. Стара Загора съгласно чл.38, ал.1. По сезиране от Комисия „Етика и феърплей”, на основание чл.4, във връзка с чл.5, ал.1 и чл.6, ал.8 от ДП /2017/2018/, за нецензурни и вулгарни скандирания – ДК наказва ПФК \"Славия\" гр. София  с имуществена санкция в размер на 1000 лева. За хвърлени предмети, на основание чл.37, ал.1, т.4, б.А, предложение 1 от ДП /2017-2018/ ДК наказва ПФК „Черно море” гр. Варна с имуществена санкция в размер на 500 лева. За нерегламентирано използване на факли, на основание чл.37, ал.1, т.22.2, б.А от ДП /2017/2018/ – ДК наказва  ФК \"Етър\" гр. Велико Търново с имуществена санкция в размер на 300 лева. За хвърлени предмети, на основание чл.37, ал.1, т.4, б.А, предложение 1 от ДП /2017-2018/ ДК наказва ФК „Етър” гр. Велико Търново с имуществена санкция в размер на 1000 лева. За нерегламентирано използване на факли и димки, на основание чл.37, ал.1, т.22.2, б.А от ДП /2017/2018/ – ДК наказва  ПФК \"Левски\" гр. София  с имуществена санкция в размер на 300 лева. За хвърлени факли на писта, на основание чл.37, ал.1, т.4, б.А, предложение 1 от ДП /2017-2018/ ДК наказва ПФК „Левски” гр. София с имуществена санкция в размер на 1000 лева. За хвърлени предмети, на основание чл.37, ал.1, т.4, б.А, предложение 1 от ДП /2017-2018/ ДК наказва ПФК „Левски” гр. София с имуществена санкция в размер на 500 лева. За нерегламентирано използване на факли и димки, на основание чл.37, ал.1, т.22.2, б.А от ДП /2017/2018/ – ДК наказва  ПФК \"ЦСКА-София\" гр. София  с имуществена санкция в размер на 300 лева. По сезиране от Комисия „Етика и феърплей”, на основание чл.4, във връзка с чл.5, ал.1 и чл.6, ал.8 от ДП /2017/2018/, за нецензурни и вулгарни скандирания – ДК наказва ПФК \"ЦСКА-София\" гр. София  с имуществена санкция в размер на 1000 лева. По сезиране от Комисия „Етика и феърплей”, на основание чл.4, във връзка с чл.5, ал.1 и чл.6, ал.8 от ДП /2017/2018/, за нецензурни и вулгарни скандирания – ДК наказва ОФК \"Пирин\" гр. Благоевград с имуществена санкция в размер на 1000 лева. За нерегламентирано използване на факли, на основание чл.37, ал.1, т.22.2, б.А от ДП /2017/2018/ – ДК наказва  ПФК \"Ботев\" гр. Пловдив с имуществена санкция в размер на 300 лева. По сезиране от Комисия „Етика и феърплей”, на основание чл.4, във връзка с чл.5, ал.1 и чл.6, ал.8 от ДП /2017/2018/, за нецензурни и вулгарни скандирания – ДК наказва ПФК \"Ботев\" гр. Пловдив с имуществена санкция в размер на 1000 лева. Дисциплинарната комисия към Българския футболен съюз обяви, че ще бъде глобен с 1800 лева заради хвърлени предмети и факли от привържениците на клуба по време на мача с на стадион \"Ивайло\". Домакините също отнесоха солидна санкция - 1300 лева. С 1000 лева е глобен отборът на Ботев заради нецензурни скандирания на феновете.", "date": "2017.10.17", "title": "Феновете на \"Левски\" донесоха нова глоба на клуба"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BA%D1%81-%D1%81%D1%8A%D1%80%D1%87%D0%B0%D0%B4%D0%B6%D0%B8%D0%B5%D0%B2%D0%B0-%D1%8F%D1%85%D0%BD%D0%B0-%D0%B4%D0%B6%D0%B8%D0%BF-%D1%83%D0%BD%D0%B8%D0%BA%D0%B0%D1%82-%D0%B7%D0%B0-40-%D0%B1%D0%BE%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news698137.html", "text": "Александра Сърчаджиева е на седмото небе от щастие, след като паркира в гаража си чисто нов джип в нетрадиционния оранжев цвят. Актрисата стана първият собственик на най-новия компактен джип на \"Хюндай\" - \"Кона\". Сърчаджиева е получила ключовете на кокетния автомобил миналата събота на специално събитие, организираното от представителството на корейския концерт у нас. Водещата на \"ВИП Брадър\" е първата българка, изпробвала удобствата на джипа, тъй като представеният в края на септември във Франкфурт модел е пристигнал в страната ни миналата седмица. Коната е третият модел от корейската марка за семейството на Алекс и Иван Ласкин. Затова като фен на марката, актрисата е получила джипа като подарък. \"Пътувам много из цяла България с представления и винаги съм с моята кола. За три-четири месеца навъртал по 25 хил. километра, което си е доста. Влюбена съм в тези коли\", обяви Сърчаджиева. Джипът на актрисата е 177 конски сили, със 7-степенна скоростна кутия, а цената му започва от 35 хил. лева. Този на Алекс обаче е с екстри и надхвърля 40.", "date": "2017.10.17", "title": "ПЪРВО В ПИК! Алекс Сърчаджиева яхна джип-уникат за 40 бона (СНИМКИ)"}
{"url": "http://pik.bg/%D1%80%D0%B5%D0%BD%D0%B8-%D0%BF%D1%80%D0%B0%D1%82%D0%B8-%D1%81%D0%B8%D0%BD%D0%B0-%D1%81%D0%B8-%D0%B2-%D0%BF%D0%B0%D0%BD%D1%81%D0%B8%D0%BE%D0%BD-%D0%B8-%D1%81%D1%87%D1%83%D0%BF%D0%B8-%D0%BA%D0%BB%D0%B8%D1%88%D0%B5%D1%82%D0%B0%D1%82%D0%B0-%D1%81-%D0%BF%D0%BE%D0%BF-%D0%BA%D0%BB%D0%B8%D0%BF-%D0%B2%D0%B8%D0%B4%D0%B5%D0%BE-news698144.html", "text": "Парчето всъщност е старо, но с нов аранжимент. На снимките е присъствала и нейната приятелка и колежка Есил Дюран. Най-добрата джаз изпълнителка във фолка е дала идея видеото да се позиционира на девствения плаж, който е в близост до лятната й резиденция. През годините Есил често помага на Рени в професионален план, напомня \"Монитор\". Тя е автор на песните \"Бях на ръба\" и \"И нея купил си с пари\" и е главен виновник за стайлинга й към видеото \"Губиш ти\". Попфолк певицата Рени остави големия си син Борис в пансион. Частното училище се помещава в Камчия, а изборът на изпълнителката на \"Влюбих се опасно\" е провокиран от красивата природа и чистия въздух. Тя вярва, че изпращайки детето толкова далече го предпазва от опасностите, които дебнат из всеки ъгъл на София. На плажа до устието на Камчия е заснето и видеото към песента на Рени - \"Ден след ден\". Секси, провокативен и естествен като самата Рени - такъв е клипът към новия аранжимент на \"Ден след ден\", който радиостанциите и музикалните телевизии вече завъртяха. Парчето е дело на гуруто в музикалната индустрия Магга, а видеото е на нашумелия режисьор Христо Порязов. Клипът за ценители с носталгия ни връща към спомена за отминалото лято, към преживяното безгрижие и преплетените стъпки по брега. А песента намига като отблясък на слънцето в морските вълни, миг преди залеза и дълго остава да звучи в съзнанието, след като сте я чули веднъж. В клипа Рени залага на естествена красота и пълно сливане с природата, а провокативната й визия безспорно ще разпали фантазиите на верните й фенове. Щастлива, заредена с нови хубави емоции от лятото и многобройните си срещи с публиката в страната и чужбина след 4-годишна пауза, Рени е в стихията си, а гласът й звучи още по-нежно, по-уверено и се печели нови почитатели. \"Щастлива съм, че съм свободна да правя това, което мога и искам. Голяма късметлийка съм. Бог ми е дал много - прекрасни деца, уникални приятели и талант... Нямам право да се отклонявам от пътя си! Благодаря на всички, които вярват в мен и са до мен в начинанията ми!\", сподели Рени.", "date": "2017.10.17", "title": "Рени прати сина си в пансион и счупи клишетата с поп клип (ВИДЕО)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%85%D1%80%D0%B8%D1%81%D1%82%D0%BE-%D0%B3%D1%8A%D1%80%D0%B1%D0%BE%D0%B2-%D1%81%D0%BF%D0%B8%D0%BF%D0%B0%D0%BD-%D0%B2-%D0%BA%D1%80%D0%B0%D1%87%D0%BA%D0%B0-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%B4%D1%83%D0%BD%D0%B4%D1%83%D1%80%D0%BA%D0%B0-%D0%B1%D0%B5%D0%B1%D0%B5-%D0%B2-%D0%BA%D0%BE%D0%BB%D0%B8%D1%87%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news698177.html", "text": "Известният актьор Христо Гърбов беше изловен от бдителни софиянци да разхожда внучката си Христина из центъра на столицата. Щастливият дядо гордо бутал детската количка по тротоарите, коментират очевидци, които дори запечатали с телефоните си миловидната картинка. Христо Гърбов и половинката му - режисьорката а Иглика Трифонова, станаха баба и дядо през лятото на 2016 година. Тогава дъщеря им Анна ги дари с внучка, която кръстиха на актьора - Христина. \"Голяма сладуранка е. Всички около нея треперим и оглупяваме от радост\", коментира преди време асът на комедията.", "date": "2017.10.17", "title": "ПЪРВО В ПИК! Христо Гърбов спипан в крачка: Актьорът дундурка бебе в количка (СНИМКА)"}
{"url": "http://pik.bg/%D0%B4%D0%BE%D1%80%D0%B8-%D0%B4%D0%B2%D0%B5-%D0%B4%D1%83%D0%B7%D0%BF%D0%B8-%D0%BD%D0%B5-%D1%81%D1%82%D0%B8%D0%B3%D0%BD%D0%B0%D1%85%D0%B0-%D0%BD%D0%B0-%D0%BD%D0%B0%D0%BF%D0%BE%D0%BB%D0%B8-%D0%B4%D0%B0-%D0%B2%D0%B7%D0%B5%D0%BC%D0%B5-%D0%BF%D0%BE%D0%BD%D0%B5-%D1%82%D0%BE%D1%87%D0%BA%D0%B0-%D0%BD%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%81%D0%B8%D1%82%D0%B8-news698187.html", "text": "Отборът на Манчестър Сити продължава победния си ход. Английският тим победи с 2:1 Наполи в сблъсък от група \"F\" на Шампионската лига и записа 10-ти пореден успех на сметката си и 3-ти в този турнир. Двата тима направиха доста приятен за окото мач, изпълнен с много положения и интересни моменти. Домакините на \"Етихад\" поведоха с голове на Рахим Стърлинг в 9-ата и Габриел Жезус в 13-ата минута, предава Спортал. След това гостите получиха две дузпи. Първата в 38-ата минута бе пропусната от Дрис Мертенс, а Амаду Диавара реализира втората в 73-ата минута, но Наполи така и не успя да се добере поне до равенството.", "date": "2017.10.17", "title": "Дори две дузпи не стигнаха на Наполи да вземе поне точка на Манчестър Сити"}
{"url": "http://pik.bg/%D0%BD%D0%B0%D0%B3%D0%BB%D0%B5%D1%86-%D1%81%D1%82%D0%B5%D1%84%D0%B0%D0%BD-%D0%BD%D0%B0-%D0%B3%D0%B0%D0%BB%D0%B0-%D1%81%D0%B5-%D0%B3%D0%B0%D0%B2%D1%80%D0%B8-%D1%81-%D0%BA%D0%BE%D0%B1%D1%80%D0%B0%D1%82%D0%B0-news698129.html", "text": "Πoлoвинĸaтa нa Гaлa, Cтeфaн Hиĸoлoв нe cпиpa дa дpaзни зpитeлитe нa сутрешното й предаване. Откакто се нaтpece ĸaтo ĸo-вoдeщ нa жeнa cи, ток шоуто на Нова зaпoчнa pязĸo дa гyби oт peйтингa cи. Зpитeлитe дeн пpeз дeн cĸaчaт възмyтeни в мpeжaтa и aпeлиpaт нe caмo Cтeфaн дa ce мaxнe oт eĸpaн, нo и цялoтo пpeдaвaнe дa въpви нa… мaйнaтa cи. Днec oбaчe любимият нa Гaлa xeптeн \"зaцaпa cвeщитe\", ĸaтo ce пoдигpa c любимeцa нa Бългapия Kyбpaт Πyлeв. Дyмитe мy вcъщнocт бяxa oпит зa шeгa, ĸoятo излeзe пoвeчe oт дeбeлaшĸa и oбиднa зa фeнoвeтe нa Koбpaтa. Πpипoмнямe, чe cнoщи cтaнa яcнo, чe Πyлeв нямa дa ce биe c гoлeмия Aнтъни Джoшya заради контузия и ще тpябвa дa ce oтĸaжe oт мeчтaтa cи, зa дa ce лeĸyвa. Компетентният по всякакви въпроси Cтeфaн ce oпитa дa ĸoмeнтиpa нoвинaтa ĸaтo зaяви, чe пpeдлaгa caм ceбe cи дa гo зaмecти. Toй, paзбиpaш ли, иcĸaл дa ce яви вмecтo Koбpaтa нa pингa и дa ce изпpaви cpeщy Джoшya. \"Гoтoв cъм зa нaциятa. Щe oтивaм, зa дa ни oтcpaмя\", изцeпи ce Hиĸoлoв, a зpитeлитe мoмeнтaлнo пoлyдяxa. \"Toзи ĸaĸвo нaмeĸвa - чe нямa paзлиĸa мeждy Koбpaтa и нeгo ли?! Чe Πyлeв e cлaбaĸ, ĸoйтo e щял дa бъдe paзмaзaн oт Aнтъни, тoчнo ĸaĸтo и Cтeфчo?! Зa ĸaĸъв ce взe?\", нeгoдyвaт пoтpeбитeли в мpeжaтa, пише от \"Клюки.бг\".", "date": "2017.10.17", "title": "НАГЛЕЦ! Стефан на Гала се гаври с Кобрата"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%82%D1%80%D0%B8%D0%BC%D0%B0-%D0%B7%D0%B0-%D0%B7%D0%B2%D0%B5%D1%80%D1%81%D0%BA%D0%B8%D1%8F-%D0%BF%D0%BE%D0%B1%D0%BE%D0%B9-%D0%BD%D0%B0%D0%B4-%D0%B3%D0%BE%D1%80%D1%81%D0%BA%D0%B8-%D0%B2-%D0%B1%D0%B0%D0%BD%D1%8F-news698159.html", "text": "Трима души са задържани за 24 часа във връзка с нападението над горски служители в гр. Баня, съобщиха от пресцентъра на Апелативната прокуратура в Пловдив. Десетки роми – мъже, жени и деца, нападнаха и пребиха с камъни и дървени колове четирима служители на горското стопанство в Хисар. Инцидентът е станал вчера, докато горските опитвали да спрат незаконно извозване на дървесина. землището на гр. Баня, по поречието на р. Струма, те установили незаконна сеч. По черен път настигнали четири каруци, които били натоварени с дървен материал. Служителите успели да спрат едната каруца, а другите избягали. Докато документирали нарушенията, на мястото пристигнала голяма група от мъже, жени и деца от кв. „Стряма“, които носели колове и камъни. Те започнали да хвърлят камъни по горските служителите, както и да им нанасят удрят. За случая е бил е подаден сигнал в РУ на МВР-Карлово. Пострадали четирима служители на ТП ДСГ- Хисаря, като единият от тях е с фрактура на ръката. Под ръководството на Районна прокуратура в Карлово продължава издирването и установяването на самоличността на останалите участници в инцидента.", "date": "2017.10.17", "title": "ОТ ПОСЛЕДНИТЕ МИНУТИ! Арестуваха трима за зверския побой над горски в Баня"}
{"url": "http://pik.bg/%D0%B4%D1%8F%D0%B4%D0%BE-%D0%B8%D0%B2%D0%B0%D0%BD-%D0%BE%D1%82-%D0%BF%D0%B0%D0%BC%D1%83%D0%BA%D1%87%D0%B8%D0%B8-%D1%87%D1%83%D0%BA%D0%BD%D0%B0-102-%D0%B3%D0%BE%D0%B4%D0%B8%D0%BD%D0%B8-%D0%B2-%D0%BE%D1%82%D0%BB%D0%B8%D1%87%D0%BD%D0%BE-%D0%B7%D0%B4%D1%80%D0%B0%D0%B2%D0%B5-%D0%B5%D1%82%D0%BE-%D1%80%D0%B5%D1%86%D0%B5%D0%BF%D1%82%D0%B0%D1%82%D0%B0-%D0%BC%D1%83-%D0%B7%D0%B0-%D0%B4%D1%8A%D0%BB%D0%B3%D0%BE%D0%BB%D0%B5%D1%82%D0%B8%D0%B5-news698128.html", "text": "102 години чукна във вторник един от най-възрастните българи Иван Христов от шуменското село Памукчии. Столетникът подкара поредната година от втория си век в компанията на дъщеря, двама внуци, четирима правнуци и още толкова пра-пра-внуци, пише \"Монитор\". \"Тъкмо щели да го вземат войник и да заминава за фронта през Втората световна война, когато Германия капитулирала и военните действия му се разминали\", разказа правнучката му Валентина. Целия си живот прадядо й прекарал в родното Памукчии без нито ден да има печат в трудова книжка. Според внука му Диян на младини дядо Иван се уплашил от идването на руснаците и получил язва с кръвоизлив. Постоянно бил отмалял, нямал сили, лекарите му казвали, че има колит. Към края на 40-те на миналия век стигнал до инвалидна количка. Жена му Трендафила насила го завела на почивка във Вършец, където след седмица оставил количката и станал на крака. Заради здравето си така и не се хванал никъде на работа. Ходел с козите в гората, а за да не скучае плетял дамаджани, рогозки и кошници и с това изкарвал прехраната си. Пенсия получил едва през 1987, когато станал на 70, по старост. Алкохола дядо Иван спрял още през 1945, цигари никога не пушил, а се хранел изключително с козе мляко и компоти. Като изключим колита, който го преследвал през целия му живот и до днес се радва на сравнително добро здраве. Жена му починала на 90 през 2010, дъщеря му ходи с два бастуна, но дядо Иван носи само един и то не за да се подпира, а за фасон и авторитет, обяснява внукът му Диян. Вестниците ги чете без очила, не пропуска нито новини по телевизията, нито гласуване на избори. Според дъщеря му и близките му за това, че е достигнал до тази възраст е помогнало и олимпийското му спокойствие - не се ядосва нито за политика, нито нещо друго може да го изкара от равновесие.", "date": "2017.10.17", "title": "Дядо Иван от Памукчии чукна 102 години в отлично здраве! Ето рецептата му за дълголетие"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D1%80%D1%83%D1%81%D0%B8%D1%8F-%D0%B4%D0%B0-%D0%BF%D0%BB%D0%B0%D1%82%D0%B8-%D1%81%D0%BE%D0%BB%D0%B8%D0%B4%D0%BD%D0%BE-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5-%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D1%80%D0%B0-%D0%BD%D0%B0%D0%B2%D0%B0%D0%BB%D0%BD%D0%B8-news698119.html", "text": "Европейският съд за правата на човека (ЕСПЧ) разпореди днес на правителството на Русия да изплати на опозиционния лидер Алексей Навални 55 хиляди евро, а на пребиваващия в затвора негов брат Олег над 20 хиляди евро, предаде ДПА. Съдът в Страсбург присъди изплащането на компенсация на братята заради несправедливи присъди в Русия по обвинения в измама и присвояване на средства от руския клон на френската козметична фирма \"Ив Роше\". Олег Навални излежава присъда след делото през 2014 г. и предстои да излезе на свобода догодина, а брат му бе осъден условно. Съдебният състав на ЕСПЧ единодушно подкрепи жалбата на двамата Навални и реши, че в решенията на руския съд са нарушени членове 6 и 7 от Европейската конвенция за правата на човека - за \"право на справедлив съд\" и за \"наказание въз основа на закон\". Последното означава, че не може да бъде съден човек за деяния, които в момента на извършването не са били престъпления. Председателят на комисията по външни работи към Държавната дума Леонид Слуцки определи решението на съда в Страсбург е политически мотивирано. \"Решението по делото на братя Навални, както и много други от последните присъди на ЕСПЧ във всички случаи носят политизиран характер\", каза той. На ищците е присъдено обезщетение на обща сума 75 971 евро и 460 хиляди рубли, по-малко от поисканото от вносителите на жалбата. Руските власти вероятно няма да платят нищо на Алексей и Олег Навални, защото от края на 2015 г . в Русия действа закон, който позволява да се пренебрегват присъди на международни съдилища, вкл. и на ЕСПЧ, посочва БТА. Въпросният закон, който намалява ангажираността на Русия към международните споразумения, е смятан за средство, чрез което се предотвратява изплащането на милиарди евро по мащабен съдебен иск относно имуществото на бившата петролна компания \"Юкос\".", "date": "2017.10.17", "title": "Осъдиха Русия да плати солидно обезщетение на опозиционера Навални"}
{"url": "http://pik.bg/%D0%B2%D0%B8%D0%BF-%D0%BA%D0%B0%D0%BD%D0%BE%D0%BD%D0%B0%D0%B4%D0%B0-%D1%82%D0%BE%D1%82%D0%BE-%D1%81%D0%BA%D0%BE%D1%87%D0%B8-%D0%BD%D0%B0-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D1%81%D0%B2%D0%B8%D0%BD%D1%8F%D1%82%D0%B0-%D1%89%D0%B5-%D0%B8%D0%B3%D1%80%D0%B0%D0%B5-%D0%BA%D1%8E%D1%87%D0%B5%D0%BA-%D0%B4%D0%B5%D1%81%D0%BF%D0%B0%D1%81%D0%B8%D1%82%D0%BE-news698171.html", "text": "Вечно киселият и недоволен шеф Петров надцака и себе си с простотиите, които изръси пред камерите на Биг брадър. След като се скараха жестоко с Ваня Щерева, топ готвачът се нахвърли върху Мегз и за пореден път я засипа с обиди и квалификации. \"Изверг!\" беше една от най-меките му реплики. \"Никога не съм виждал по-подли хора от теб и Ваня Щерева. 35 дена се хранят от ръцете ми!\", заяви шефът, засегнат от упреците на Ваня, че пипа храната с мръсни ръце и му липсва елементарен усет за хигиена. След като насоли дизайнерката, Петров излезе навън и продължи с монолога си. Дразнещият му тон извади от релси Тото, който призова останалите мъже да се стегнат и да покажат на шефа кой е \"шефът\". \"Искам да видя как балерината от жълтите павета ще ми танцува тука! Свинята ще играе кючек \"Деспасито\"\", заяви разпалено Тото.", "date": "2017.10.17", "title": "ВИП КАНОНАДА! Тото скочи на шеф Петров: Свинята ще играе кючек \"Деспасито\"!"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D1%88%D0%B5%D1%84-%D0%BD%D0%B0-%D0%B1%D1%84%D1%81-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%BF%D1%80%D0%B5%D0%B4%D0%B8-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%B1%D0%BE%D0%B1%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%BD%D0%B0%D0%BF%D1%83%D1%81%D0%BA%D0%B0-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%BD%D0%BE-%D1%82-news698091.html", "text": "Борислав Михайлов може и да не се кандидатира за нов мандат като президент на БФС. Това призна вицето на футболната централа - Атанас Фурнаджиев. \"От самия Боби не съм чувал дали ще се кандидатира отново за президент на БФС. Със сигурност обаче ще има опозиция. Няма нищо вярно в слуховете относно Наско Сираков и Любо Пенев и техния апетит към поста. Такава кандидатура няма, никой не я е издигал, никой не я е съобщавал\", коментира Фурнаджиев. \"Постигна се не малко във футболно естество през последните години. Самият Борислав Михайлов е признат и в Европа, и в цял свят - бе избран в Комисията за развитие на футбола във ФИФА, член е на Изпълкома на УЕФА\", добави Фурнаджиев пред \"Спортал\". Конгресът за избор на нов президент на БФС ще се състои през февруари.", "date": "2017.10.17", "title": "ФУТБОЛНА ИНТРИГА! Шеф на БФС хвърли бомба преди Конгреса! Боби Михайлов напуска доброволно трона?"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%B8-%D0%BA%D0%BE%D0%BB%D0%BA%D0%BE-%D0%B2%D0%B8%D0%BD%D0%BE-%D1%82%D1%80%D1%8F%D0%B1%D0%B2%D0%B0--news698150.html", "text": "Според мен и нашите колеги от групата, може да се пипнат някои текстове от антикорупционния закон. Смятам, че проблемът с корупцията е преекспориран. Ние обичаме да се самобичуваме. А има много други още по-корумпирани държави. Това заяви пред Би Ти Ви лидерът на \"Атака\" и председател на парламентарната група \"Обединени патриоти\" Волен Сидеров. Той допълни, че не се притеснява, че някой от Патриотите ще бъде обект на антикорупционно разследване. \"Ние трябва да покажем, че сме стабилни като управление. И тук ролята на Патриотите е, че ЕС ще види, че няма нищо опасно в управлението да участват Патриоти\", подчерта Сидеров. \"Има една друга линия на заблуждение, която идва от либералните кръгове (ДПС принадлежи към тях). Отсреща са консервативните партии. По средата на този сблъсък няма как да седят десноцентристките партии\", отбеляза Сидеров. Според него \"трябва да се запитаме - какво иска ДПС и защо ние трябва да се оттеглим от играта\". \"Или има игра с ДПС, или тези хора, които се занимават с това, искат нашите оставки. Те искат по време на председателството, ако може, да няма патриоти в кабинета. Те загубиха позицията на трета сила в парламента и силата на балансьор\", отбеляза лидерът на \"Атака\". Той подчерта, че нападките срещу Валери Симеонов има за цел да бъде уязвена групата на Патриотите. \"Като се видим с Валери Симеонов, ще му разкажа за различните фази, през които е минало моето пребиваване в политиката... Тези 12 години, които отбелязваме сега, започнаха с нападки срещу мен. Когато си в политиката, ти си наясно, че ставаш мишена. Но трябва да има коректност. Много пъти и аз съм предизвиквал ситуации. Но трябва да седнем с господин Симеонов на дълги разговори и вечер на чаша вино... В момента имаме правителство, в което премиерът направи неща, които никога не се бяха случвали. Борисов е балкански балансьор. Такова нещо не се е случвало от 1912 година!\", коментира Сидеров. Запитан как ще коментира влизането в парламента на актьора Евгени Будинов, с когото се гониха по \"Раковска\" край НАТФИЗ, Сидеров отговори: \"Животът е най-големият сценарист. Няма друго такова риалити шоу. Със сигурност ще изясним някои неща в парламента и той ще се убеди, че нямам нищо против хората на изкуството, аз самият съм се занимавал с изкуство. Така че грешните представи за мен се надявам много бързо да ги преодолее\". Запитан дали трябва да се забрани със закон назначаването на роднини на ключови обществени позиции, той отговори: \"Такова нещо е имало и пак ще има. От друга страна ако някой е кадърен, да го караме принудително да се развива, защото е роднина на някого, също не е правилно. Има си ясни правила за конфликт на интереси\". На финала Сидеров отговори на въпроса \"Този кабинет ще оцелее ли\": \"Такава е клаузата, че премиерът да не подава оставка, ако не я съгласува с коалиционните сили. Трябва да оцелее. Но смятам, че няма основание за прекратяване на този мандат на кабинета. Алтернативи не се виждат. Освен това нашето домакинство ще затвърди, че консервативната линия в лицето на подобни партии ще бъде легитимирана\".", "date": "2017.10.17", "title": "ЕКСКЛУЗИВНО В ПИК! Сидеров с горещ коментар за корупцията в политиката и... колко вино трябва да изпият с Валери Симеонов "}
{"url": "http://pik.bg/%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D0%B8-%D1%82%D0%BE%D1%82%D0%BD%D1%8A%D0%BC-%D0%BD%D0%B5-%D1%83%D1%81%D0%BF%D1%8F%D1%85%D0%B0-%D0%B4%D0%B0-%D1%81%D0%B5-%D0%BF%D0%BE%D0%B1%D0%B5%D0%B4%D1%8F%D1%82-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D1%81%D0%BD%D0%B8%D0%BC%D0%BA%D0%B8-news698186.html", "text": "Европейският клубен шампион Реал Мадрид и Тотнъм завършиха 1:1 в дербито от група \"Н\" на Шампионската лига. И двата тима имаха по две победи в отминалите кръгове и продължиха безгрешната си серия, като останаха на върха с равен брой точки и еднаква голова разлика. Резултатът на \"Сантяго Бернабеу\" беше открит в 28-ата минута, когато Рафаел Варан си отбеляза автогол. В 43-ата минута Кристиано Роналдо изравни от дузпа с петия си гол за този сезон и общо 95-и в Шампионската лига. Преди автогола на Варан Роналдо нацели и гредата. Голмайсторът на Тотнъм Хари Кейн е изключително амбициран да блесне на най-голямата възможна сцена - \"Сантяго Бернабеу\", и феновете на тима от Северен Лондон се надяват да продължи головата си серия. В отсъствието на Деле Али той ще бъде подпомаган от Фернандо Йоренте. Дебют за домакините в Шампионската лига пък прави 18-годишният десен защитник , който беше предпочетен от треньора пред . Двубоят започна на бързи обороти, а Реал можеше да открие резултата още в 5-ата минута. намери младия защитник Ашраф Хакими отдясно на вратата, който великолепно качи топката на главата на Роналдо. Ударът на португалеца срещна гредата, а при добавката Карим Бензема не успя да намери вратата. “Белите” продължиха да упражняват натиск над гостите, които трудно минаваха централната линия. В 17-ата минута Кристиано Роналдо завърши поредна отлична атака на Реал, но ударът му по диагонала мина много близо край лявата греда. Футболистите на Тотнъм се поокопитиха и стигнаха в следващата си атака до ъглов удар. Хари Кейн нанесе много хубав удар с глава, но Кейлор Навас реагира като котка и прати топката отново в корнер. Последва нова опасност пред вратата на Навас, като в основата й отново беше Кейн, който намери Йоренте, но испанецът беше изпреварен за топката. Атаките на Тотнъм ставаха все по-опасни. Така се стигна до 28-ата минута, когато след центриране към Хари Кейн в наказателното поле френския бранител Рафаел Варан си отбеляза автогол. Ситуацията породи дискусии дали Кейн не се е намирал в засада, но попадението беше зачетено. В 31-ата минута домакините бяха близо до изравнителен гол, но вратарят на Тотнъм Лорис извади бомбен удар на Иско. Все пак равенството беше възстановено малко преди почивката. Тони Кроос беше повален в наказателното поле след подаване на Бензема и реферът отсъди дузпа. С изпълнението се зае лидерът на домакините Кристиано Роналдо, който изравни с безкомпромисен удар. Второто полувреме започна с активна игра и от двата отбора. Първо Кристиано Роналдо отправи удар, но не намери вратата. В 54-ата минута стражът на Тотнъм Лорис показа страхотен рефлекс, след като отрази удар отблизо с глава на Карим Бензема, предава Спортал. В 63-ата минута Лорис отново демонстрира класата си, след като спаси удар на Кристиано Роналдо, който насочи топката много мощно под гредата, но френският страж я изчисти в ъглов удар. В 70-ата минута колективна грешка в отбраната на Реал позволи на Хари Кейн да се озове очи в очи с Навас, но костариканския страж на “белия балет” успя да отклони топката в ъглов удар. В 72-ата минута защитата на Реал отново се пропука, но Навас и този път беше на висота и спаси удара на Ериксен. До края и двата отбора играеха внимателно, а желаната повече острота в атаката на Реал след извършените смени така и не настъпи и в крайна сметка двата тима прибавиха по една точка към актива си. Реал Мадрид и Тотнъм делят първото място в група Н с равен брой точки - по 7, и еднаква голова разлика - 7:2.", "date": "2017.10.17", "title": "Реал (Мадрид) и Тотнъм не успяха да се победят на \"Бернабеу (СНИМКИ)"}
{"url": "http://pik.bg/%D1%81%D0%B2%D0%B5%D1%82%D1%8A%D1%82-%D0%B5-%D0%BF%D0%BE%D1%82%D1%80%D0%B5%D1%81%D0%B5%D0%BD-%D0%BE%D1%82-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B6%D0%B5%D0%BD%D0%B0%D1%82%D0%B0-%D1%83%D0%B8%D0%BA%D0%B8%D0%BB%D0%B8%D0%B9%D0%BA%D1%81-%D0%B4%D0%B0%D1%84%D0%BD%D0%B5-%D0%B3%D0%B0%D0%BB%D0%B8%D1%86%D0%B8%D1%8F-news698161.html", "text": "Журналистката беше трън в очите както на политическото статукво, така и на подземния свят. През последните две години работата й беше свързана основно с разкрития от т. нар. „Панамски досиета” – 11.5 милиона документи, „изтекли” от база данни на четвъртата по големина офшорна компания в света – Мосак Фонсека. Европейското издание на „Политико”, което нарече Каруана Галиция „жената Уикилийкс”, включи журналистката с списъка на 28-те личности, които „променят, разтърсват и раздвижват Европа”. Малтийска разследваща журналистка беше взривена в колата й. Дафне Каруана Галици я, разкрила корупция във висшите ешалони на властта, загина половин час след последната си уличаваща публикация. Убийството, извършено в държавата председател на Съвета на Европейския съюз през първата половина на 2017 година, шокира Европа и предизвика гняв и възмущение, предаде Дарик. Автомобилът на Дафне Каруана Галиция се е взривил и отхвръкнал в близкото поле малко след като тя е напуснала дома си в понеделник следобед. Синът й Матю заявява в публикация във Facebook, че никога няма да забрави как тича през ада на полето, опитвайки се да отвори вратата. Последният материал на 53-годишната журналистка, публикуван половин час преди убийството, обвинява в корупция К ийт Шембри - началник на кабинета на малтийския премиер. Блогърката напада и опозиционни фигури. „Измамници има накъдето и да се обърнеш. Ситуацията е безнадеждна”, възкликва тя. Според информация на местни медии, преди две седмици Каруана Галиция е уведомила полицията, че получава смъртни заплахи. Статиите на блогърката често са събирали повече читатели от общия тираж на вестниците в Малта, а влиянието й беше достатъчно силно да предизвика политическа криза. Тя обвини съпругата на министър-председателя Джоузеф Мускат, че получава подкупи от управляващо в Азербайджан семейство чрез тайни офшорни сметки в Панама. Премиерът Мускат отрече и свика предсрочни избори през юни 2017-а, които спечели, независимо от скандалите. „Каквото са искали да прикрият чрез компанията и новозеландския тръст е незаконно. Никой на тази позиция не би създал компания в Панама и тръст в Нова Зеландия за нещо, което притежава законно. Така че, каквото и да се случва в тази компания е свързано с плодовете на корупция. Те са очаквали никога да не бъдат разкрити, но бяха разкрити“. Хиляди хора със запалени свещи се събраха, за да почетат паметта на Дафне . Сред тях беше и приятелят й Люк Френдо. „Това със сигурност е най-тъжният ден в живота ми. Като малтийски гражданин мисля, че Дафне не беше само журналист и безстрашен човек, но четвърта колона на демокрацията ни. Днешното отвратително убийство е престъпление не само срещу човешко същество, срещу журналист, но и срещу основите на нашата демокрация”. Синът на блогърката от своя страна осъди малтийската държава, наричайки я мафиотска . Според него, майка му е убита, тъй като е застанала между закона и тези, които го нарушават. Матю Каруана Галиция е разработчик и журналист в Международния консорциум на разследващите журналисти. Базираната във Вашингтон организация, която спечели Пулицър за работата си по „Панамските досиета”, заяви, че е шокирана от смъртта на Дафне Каруана Галиция и е „дълбоко загрижена за свободата на пресата в Малта“. През 2016 година Каруана Галиция информира, че политически съюзници на Мускат са създали компания в Панама и таен тръст в Нова Зеландия.", "date": "2017.10.17", "title": "Светът е потресен от смъртта на \"жената Уикилийкс\" Дафне Галиция"}
{"url": "http://pik.bg/%D0%BA%D0%B0%D0%BB%D0%B8%D0%BD-%D1%81%D1%8A%D1%80%D0%BC%D0%B5%D0%BD%D0%BE%D0%B2-%D0%BE%D0%B1%D1%80%D0%B0%D1%82%D0%BD%D0%BE-%D0%B2-%D1%81%D0%B0%D1%82%D0%B8%D1%80%D0%B0%D1%82%D0%B0-%D0%BC%D0%B8%D0%BB%D0%BE%D1%82%D0%BE-e-%D0%BD%D0%BE%D0%B2%D0%B8%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80-news698148.html", "text": "Калин Сърменов, по-известен като Милото от тв сериала \"Седем часа разлика\", е новият директор на Сатиричния театър. Актьорът е получил най-висок брой точки на конкурса за поста, който бе проведен в четвъртък, съобщиха от Министерството на културата пред \"ПлощадСлавейков\". За директорското кресло претендентите са били петима: настоящият директор Здравко Митков, предишният временно изпълняващ длъжността Калин Сърменов, който бе назначен при предишния мандат на министър Вежди Рашидов, актьорите Мариан Бачеви Ивайло Калоянчев и режисьорът Венцислав Асенов. След изслушването Сърменов е предпочетен пред проф. Митков, който бе начело на Сатирата един мандат. Двамата бяха конкуренти и на предишния конкурс. За кратко преди Здравко Митков, Милото управлява театъра като и.д., представен на трупата лично от премиера Бойко Борисов Настоящият директор още не е бил викан в министерството, за да му бъде прекратен договорът. \"За 4 години направих Сатиричния театър образцова държавна институция. През март получихме награда от Министерството на културата за най-успешно менажиран театър, с най-добри финансови резултати, а сега същото министерство сменя мениджмънта. Това е нонсенс\", коментира известният режисьор пред \"Монитор\".", "date": "2017.10.17", "title": "Калин Сърменов обратно в Сатирата! Милото e новият директор"}
{"url": "http://pik.bg/%D1%81%D1%8A%D0%B4%D0%B1%D0%B0-%D1%83%D0%B1%D0%B8%D1%82%D0%B8%D1%8F%D1%82-%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3-%D0%B2-%D0%BA%D1%80%D0%B8%D1%82-%D0%B7%D0%B0%D1%82%D1%80%D0%B8%D1%82-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BF%D0%BE%D0%BB%D0%B8%D1%86%D0%B0%D0%B9-%D0%BE%D1%81%D1%82%D0%B0%D0%B2%D1%8F-3-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BA%D0%BE%D0%B9-%D1%89%D0%B5-%D0%BF-news697750.html", "text": "За петък след обяд бе насрочено делото за попечителство върху 3-годишното дете на убития кардиолог от остров Крит и 38-годишната му съпруга от България. Делото бе отложено тъй като майката на обвиняемата не се яви в съда, нито неин законен представител независимо, че именно бабата Иванка Говедарова подаде молба до първоинстанционния съд в Ласити да получи попечителство. Изслушването за обезпечителни мерки  ще стане окончателно на редовен процес след два месеца, съобщава \"Български новини\". До тогава детето ще остане в средата, където се намира, а именно при българската му баба. Кардиологът не е поддържал тесни отношения с близките си, за които се твърди, че не са били съгласни с неговия личен избор да се ожени за българка. В същото време стана ясно, че бабата Иванка е знаела за връзката на дъщеря си с българина Красимир Карчев, но няма факти уличаващи я в знание на престъплението. Припомняме, че Карчев призна, че е убил", "date": "2017.10.17", "title": "СЪДБА! Убитият кардиолог в Крит, затрит  от българския полицай, оставя 3-годишно дете! Кой ще поеме грижите...       "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BD%D0%B8%D0%BD%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B8-%D0%B1%D1%8F%D1%85%D0%B0-%D1%81%D0%BF%D0%BE%D1%80%D0%BD%D0%B8%D1%82%D0%B5-%D0%B2%D1%8A%D0%BF%D1%80%D0%BE%D1%81%D0%B8-%D0%BD%D0%B0-%D0%BA%D1%81%D0%BD%D1%81-%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B0%D1%80%D0%B5%D1%81%D1%82%D1%83-news698152.html", "text": "Президентът Румен Радев предложи да се създаде един нов единен орган за разследване на корупционни практики. Тази точка беше подкрепена единствено от мен и от него. Това заяви пред журналисти лидерът на БСП Корнелия Нинова след проведения Консултативен съвет по национална сигурност при президента Румен Радев. \"Двата въпроса, които бяха спорни и по които има различни мнения, днес видяхме как бяха решени. Нов орган, който да разследва корупцията, няма да има. Ще има орган, който да се занимава с глоби и декларации\", обясни тя. \"Нов единен орган, в който президентската институция да има отношение, няма да има. От това, което видях на КСНС, парламентарното мнозинство вече е взело своето решение. То няма воля да се бори с корупцията, защото е част от нея\", каза още социалистката. \"Ще разгледаме в парламентарната група случая с депутата Георги Стоилов, чийто брат беше арестуван. Няма да избягаме от този въпрос\", обеща Нинова. \"Не съм тук, за да разговарям за Конгреса на БСП. Не смятам, че днешният КСНС има нещо общо с нашия конгрес. Президентът Радев още от предизборната кампания говори за този орган. Различията са очевидни. Те са принципни и отдавнашни. Тук паднаха маските и се видя кой за какво се бори\", разкри лидерът на БСП. \"По темите кой ще назначава органа и с какво ще се занимава очевидно няма съгласие\", коментира Нинова и добави: \"Не бяха приети две точки - да има разследващ орган и да има баланс, когато той бива назначаван.\"", "date": "2017.10.17", "title": "ЕКСКЛУЗИВНО В ПИК TV! Нинова разкри кои бяха спорните въпроси на КСНС и проговори за арестувания брат на депутата от БСП"}
{"url": "http://pik.bg/%D1%84%D0%B0%D0%BA%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D1%85%D0%BB%D1%8F%D0%B1---%D0%BD%D0%B0%D0%B9-%D0%B5%D0%B2%D1%82%D0%B8%D0%BD-%D0%B8-%D0%BD%D0%B0%D0%B9-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%B5%D0%BD-%D0%B2-%D1%86%D0%B5%D0%BB%D0%B8%D1%8F-%D0%B5%D1%81-news698073.html", "text": "Цените на българския хляб се определят на принципа търсене и предлагане, говоря за белия сектор. И в момента, и вчера, и утре, българският хляб е най-евтината храна, която се предлага в целия ЕС, а в частност и България. Това каза пред Фокус председателят на УС на Националния браншови съюз на хлебопекарите и сладкарите Мариана Кукушева за готвените промени в Закона за храните. „Българският хляб е единствената здравословна храна, която се произвежда изцяло от българска суровина. Това трябва да събужда адмирации и да води до уважение към българските легални хлебопроизводители, които с усилия и огромна воля произвеждат своя хляб и го доставят в бялата търговска мрежа на страната. За съжаление обаче, 50% от хляба и закуските, които даже се доставят в училища и детски градини, са произведени от сивия сектор. Днес по една национална телевизия бяха показани 7 вида тестени изделия, които не отговарят на никакви критерии за безопасност и качество“, коментира Кукушева. По думите й това е представителна извадка за изхранването в училища и детски градини и за нарушения на Наредба 9 на МЗХГ по отношение на училищното хранене – храната да бъде по утвърден стандарт в България, а по такъв произвежда само белият сектор. „Ето тук в тези болни места искаме изключителен контрол върху кметовете, директорите на училища и детски градини и върху доставчиците. Нека бъдем публично оповестен списъкът на доставчиците, защото това са храни, които се изплащат изцяло от държавния бюджет, а него го сформират лоялните данъкоплатци т.е. белият бизнес на държавата“, допълни Кукушева. Тя уточни, че вече 26 години развиват свободен пазар и конкурентен бизнес. „С оглед на това лоялният бял бизнес има добре етикетирано производство, отговарящо на регламентите от 2009 г. Там коректно е изписано пътното съдържание на съответната храна, даже и в процентно съдържание. Изписани са и алергените, но в момента съществува вълна на търсене на храни, които се произвеждат в обекти, които в повечето случаи не са регистрирани в агенцията за контрол и безопасност на храните. Като потребители е добре, влизайки в тези обекти, да поискате удостоверението за регистрация в агенцията за контрол и безопасност на храните и да потърсите сами информация богатата гама от продукти от колко души е произведена, какъв образователен ценз имат те“, допълни тя. Според нея отговорът на тези въпроси всъщност е заложен в проектозакона за храните.", "date": "2017.10.17", "title": "ФАКТ! Българският хляб - най-евтин и най-здравословен в целия ЕС"}
{"url": "http://pik.bg/%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5-%D1%86%D1%83%D0%BD%D0%B8-%D0%BA%D0%BE%D0%B2%D0%B5-%D0%BD%D0%BE%D0%B2%D0%B8-%D0%B8%D0%BD%D1%82%D1%80%D0%B8%D0%B3%D0%B8-%D0%BC%D1%83%D1%82%D1%80%D0%B0-%D0%B7%D0%B0%D0%BB%D1%8F-%D0%BC%D0%B5%D0%B3%D0%B7-%D1%81-%D0%BB%D0%B0%D1%82%D0%B5%D0%BA%D1%81-news698110.html", "text": "Миглена Каканашева е била залята с латекс - обичайно отмъщение на мутри към техните гаджета, добило невиждана популярност в последно време в България. Поне това твърди Цветелин Маринов който снощи напусна Къщата на \"ВИП Брадър\". Друг е въпросът до колко може да му се вярва. По време на играта Цуни се оплете като пиле в калчища покрай лъжите, които наговори за Алекс Богданска. Пред Гала Цуни потвърди, че има снимка в мобилния си телефон, направена след като отмъщението е застигнало дизайнерката. Изгоненият брадър обаче така и не показа скандалното фото в студиото, понеже не си носел мобилния телефон. Самият той не бил присъстват на заливането. Снимката му пратили негови приятели. Цветелин Маринов загуби снощната битка с другите двама номинирани - Мегз и шеф Петров.", "date": "2017.10.17", "title": "ОТМЪЩЕНИЕ! Цуни кове нови интриги: Мутра заля Мегз с латекс"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%B7%D0%B0%D1%89%D0%BE-%D0%B8-%D0%BA%D0%B0%D0%BA-%D0%B7%D0%B0%D1%85%D0%B0%D1%80%D1%82%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B8-%D0%B4%D0%BE%D0%BA%D0%B0%D1%80%D0%B0-%D0%B0%D0%B3%D1%80%D0%B5%D1%81%D0%B8%D0%B2%D0%B5%D0%BD-%D1%80%D0%B0%D0%BA-news698059.html", "text": "Учени от Католическия университет в Льовен, Белгия, установиха, че глюкозата предизвиква бързо нарастване на злокачествени тумори, съобщи Лента. По този начин консумацията на захар става причина за развитие на агресивна форма на рак. За раковите клетки е характерно бързото поглъщане на много въглехидрати. В нормалните клетки глюколизата (процесът на окисляване на глюкозата) протича бавно и е свързана с образуване на пируват. В тъканите на злокачествените тумори глюколизата е 200 пъти по-бърза и вместо пируват, се образува млечна киселина. Смята се, че активното окисляване на захари води до генериране на голяма енергия, която се използва за делене на дефектни клетки и увеличаване на метастазите. Става въпрос за т.нар. ефект на Варбург. В рамките на експериментите били използвани мутирали дрожди, които могат да погълнат големи количества глюкоза. Учените изследвали функциите на гени Ras, които регулират клетъчното делене у много организми, включително у човека. Мутациите в определени ДНК участъци могат да повишат активността на гени, допринасяйки за неконтролируемо размножаване на клетките. Оказало се, че поглъщането на големи количества захар \"включва\" Ras, позволявайки на дрождите да се размножат много бързо. В раковите клетки глюкозата става причина за поява на порочен кръг - туморът поглъща въглехидрати, увеличава размерите си и в резултат потребностите му от захар нарастват. Резултатите от изследването са публикувани в Nature Communications.", "date": "2017.10.17", "title": "ВАЖНО! Ето защо и как захарта може да ни докара агресивен рак"}
{"url": "http://pik.bg/%D1%88%D0%B0%D1%88-%D0%BB%D1%8E%D0%B1%D0%B5%D0%B7%D0%B5%D0%BD-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D0%B5%D1%86-%D0%BA%D1%83%D0%BF%D0%B8-%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-%D0%B1%D0%B0%D0%BD%D0%B8%D1%87%D0%BA%D0%B0-%D0%BE%D1%82%D0%B2%D1%8A%D1%82%D1%80%D0%B5-%D0%B8%D0%B7%D1%81%D0%BA%D0%BE%D1%87%D0%B8%E2%80%A6-news698115.html", "text": "Тя е категорична, че ще отиде до въпросния обект и ще си потърси правата, защото подобна немарливост би коствала здравето и живота на хората. Кюстендилка едва не погълна огромно парче пластмаса, скрито в сутрешната й закуска, оплака се самата потърпевша. Рано сутринта във вторник Виктория, която работи в центъра на града, помолила съпруга си да й донесе закуска, пише „Монитор“. Мъжът отскочил до една от закусвалните и закупил на половинката си баничка. „Започнах да закусвам и всичко беше наред до един момент. След като отхапах три-четири пъти усетих нещо адски твърдо. Едва не си счупих зъбите. Когато погледнах, отвътре видях пластмасата“, обяснява потърпевшата Виктория. Жената недоумява какво би станало ако беше погълната подобно парче. По нейни думи става въпрос за нехайство от страна на въпросната закусвалня. „Явно докато са месили тестото там е попаднало това парче, но е безумно. Ако някое детенце го беше глътнало. Що за нехайство“, възмущава се кюстендилката. Тя е категорична, че ще отиде до въпросния обект и ще си потърси правата, защото подобна немарливост би коствала здравето и живота на хората.", "date": "2017.10.17", "title": "ШАШ! Любезен кюстендилец купи на жена си баничка, отвътре изскочи…"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B6%D0%B8%D0%B2-%D0%B8-%D0%B7%D0%B4%D1%80%D0%B0%D0%B2-%D0%B8%D0%B2%D0%B5%D0%BB%D0%B8%D0%BD-%D0%BE%D1%82-%D1%81%D0%BC%D0%B8%D0%BB%D1%8F%D0%BD-news698156.html", "text": "Обявеният за общодържавно издирване Ивелин от село Смилян е открит в местност край селото. Младежът е жив и здрав, съобщиха от ОД на МВР- Смолян. Ивелин е намерен от неговия баща в постройка близо до селото. Това е втора акция по издирване на момчето, след като по-рано тази година през май месец Ивелин оцеля сам 10 дни в гората. Сигнал за изчезналия младеж бе подаден на 16 октомври от близки. В 30-часовото му издирване се включиха полицаи, доброволци, ловци и роднини на младежа.", "date": "2017.10.17", "title": "ДОБРА НОВИНА! Намериха жив и здрав Ивелин от Смилян"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%BD%D0%B0-%D0%B4%D1%80%D0%B0%D0%BC%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D1%8A%D1%82-%D0%BE%D1%82-%D1%84%D0%B5%D1%80%D0%BC%D0%B0%D1%82%D0%B0-%D1%81%D0%B5-%D0%BE%D0%B1%D1%8F%D1%81%D0%BD%D0%B8-%D0%BD%D0%B0-%D0%B3%D0%B8%D0%BC%D0%BD%D0%B0%D1%81%D1%82%D0%B8%D1%87%D0%BA%D0%B0%D1%82%D0%B0-%D0%B2%D0%B0%D0%BB%D0%B5%D1%80%D0%B8%D1%8F-%D0%B4%D1%80%D1%83%D0%B3-%D1%8F-%D1%87%D0%B0%D0%BA%D0%B0-%D1%81%D0%BB%D0%B5%D0%B4-%D0%B0-news698114.html", "text": "Любовна драма разцепи \"Фермата\", след като футболистът Алек Манолов е на път да изгуби гимнастичката Валерия. Връзката им се пропука, тъй като се оказа, че 23-годишната блондинка от Стара Загора има друг мъж в реалния живот. Той я изненада с транспарант с надпис \"Шуше, липсваш ми! От Пешо\", който бе спуснат от парапланерист над фермата. \"Не съм на себе си и не знам къде се намирам. Без теб няма смисъл. Наистина бих умрял за теб, бих направил всичко, колкото и смешен да звуча. Адски много се влюбих в теб, никога, никога не съм изпитвал такова нещо към жена. Заклевам се в майка си. Ти си всичко, което съм искал\", обясни се в любов Манолов. \"Не мога да си позволя да стоиш на 300 м. от мен и да не мога да дойда да те гушна и да те целуна, след като вчера съм те целувал и съм усещал устните си, езика ти, всичко. Не мога!\", отсече влюбеният Ромео. Бившата състезателка по художествена гимнастика е раздвоена в чувствата си и подложи на съмнение думите на Алек. \"Казва ми неща, които не съм очаквала да чуя от някой, който ме познава от един месец. Много съм объркана. Сърцето ми иска едно, главата ми говори друго\", призна красавицата. Усетил, че е страна в любовен триъгълник, Алек впрегна целия си словесен арсенал, за да убеди Валерия в чувствата си.", "date": "2017.10.17", "title": "ЛЮБОВНА ДРАМА! Футболистът от \"Фермата\" се обясни на гимнастичката Валерия! Друг я чака след аграрното риалити"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D0%B7%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%BF%D0%BE%D0%BB%D0%B8%D1%86%D0%B0%D0%B8-news698164.html", "text": "Специализираният съд остави в ареста двамата столични полицаи, задържани в неделя при зрелищна операция на \"Вътрешна сигурност\" в МВР, предава Би Ти Ви. Двамата са обвинени за разпространение на наркотици и вземане на подкупи.", "date": "2017.10.17", "title": "ИЗВЪНРЕДНО! Оставиха в ареста задържаните за наркотици полицаи"}
{"url": "http://pik.bg/%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D1%82%D1%83%D1%80%D1%86%D0%B8%D1%8F-12-%D0%BF%D0%BE%D0%BB%D0%B8%D1%86%D0%B0%D0%B8-%D1%80%D0%B0%D0%BD%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news698162.html", "text": "В Мерсина, на средиземноморското крайбрежие на Турция, избухна взрив до полицейски автобус, съобщава \"Анадолу\". Според местните власти, ранени са 12 полицаи, за щастие няма опасност за живота им. Инцидентът е станал в район Енишехир. По предварителни данни, случилото се класифицира като терористичен акт. Взривното устройство е било заложено в контейнер за смет и е било задействано дистанционно. На мястото на инцидента има линейки и много полиция.", "date": "2017.10.17", "title": "ЕКСПЛОЗИЯ! Взривиха автобус в Турция! 12 полицаи ранени (СНИМКИ)"}
{"url": "http://pik.bg/%D0%BD%D0%B4%D0%BA-%D0%B2%D0%B4%D0%B8%D0%B3%D0%B0-%D0%BD%D0%B0%D0%B5%D0%BC%D0%B0-%D0%B7%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-news698131.html", "text": "е предложената от НДК цена, която книгоиздателите смятат за висока. Досега един квадрат изложбена площ се е отдавал за 7 лева, уточни Ангел Митев. \"Трябва да ви кажа, че от 2011 година наемите за ползване на залите не са променяни. Трябва да видим оттук нататък в бизнес програмата да променим тези неща. Н \", категоричен е той, като добави, че преговорите с книгоиздателите продължават. на Съвета на Европейския съюз, тъй като те осигуряват приходи, изтъкнаха от ръководството на Двореца на културата. Към момента финансовото състояние на дружеството позволява навременно изплащане на заплатите на служителите. Забавяне има единствено със сметката за електричество, посочи Митев и изрази надежда, че с началото на най-активния сезон през ноември ще постъпят нужните средства. Единственият вход ще продължи да е вход номер 4 откъм бул. \"Витоша\", докато Столична община приключи ремонтните дейности отвън. е предложената от НДК цена, която книгоиздателите смятат за висока. Досега един квадрат изложбена площ се е отдавал за 7 лева, уточни Ангел Митев. \"Трябва да ви кажа, че от 2011 година наемите за ползване на залите не са променяни. Трябва да видим оттук нататък в бизнес програмата да променим тези неща. Н \", категоричен е той, като добави, че преговорите с книгоиздателите продължават. на Съвета на Европейския съюз, тъй като те осигуряват приходи, изтъкнаха от ръководството на Двореца на културата. Към момента финансовото състояние на дружеството позволява навременно изплащане на заплатите на служителите. Забавяне има единствено със сметката за електричество, посочи Митев и изрази надежда, че с началото на най-активния сезон през ноември ще постъпят нужните средства. Единственият вход ще продължи да е вход номер 4 откъм бул. \"Витоша\", докато Столична община приключи ремонтните дейности отвън.", "date": "2017.10.17", "title": "НДК вдига наема за Панаира на книгата"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B3%D0%B0%D1%84%D0%BE%D0%B2%D0%B5-%D0%BA%D0%BE%D0%B8%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D1%82%D0%B5-%D0%B4%D0%BE%D0%BA%D0%B0%D1%82%D0%BE-%D1%81%D1%82%D0%B5-%D0%BD%D0%B0-%D0%B3%D0%BE%D1%81%D1%82%D0%B8-news698060.html", "text": "Ако искате отново да Ви поканят на гости, не трябва да нарушавате някои основни правила на етикета, като да говорите по телефона на масата, да попитате за паролата за безжичен интернет или да влезете в хола с обувки, съобщи в. \"Дейли мейл\". Според 89 процента от анкетираните британци най-големият гаф, който някой може да направи, докато е на гости, е да говори по телефона на масата, а 64 процента са категорични, че всеки, влизащ в дома им, трябва да си събуе обувките. Навлизането в личното пространство също се смята за голям грях, например да надникнеш в спалните без разрешение, или да разгледаш какво има в хладилника. За повечето хора е неприемливо да отидеш на вечеря без подарък, като най-предпочитана е бутилката вино. За проява на лошо възпитание се смята да си сипваш от храната, без да поискаш разрешение, или да отказваш храна, когато ти предлагат. Крайно нежелателно е някой от гостите да вдигне краката си на мебелите. Що се отнася до водене на домашния любимец в чужда къща, британците са изненадващо гостоприемни и 61 процента нямат нищо против кучето на гостите им да се сгуши на дивана им. Въпреки това 19 процента от анкетираните са убедени, че е редно, ако някой иска да вземе със себе си домашния си любимец, първо да поиска разрешение от домакините и да се поинтересува дали те нямат алергии или може да се безпокоят за малките си деца и хигиената.", "date": "2017.10.17", "title": "Най-големите гафове, които може да направите, докато сте на гости"}
{"url": "http://pik.bg/%D0%BF%D0%BE%D0%BB%D1%88%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5-%D0%BA%D1%8A%D0%BC-%D0%B5%D1%81-news698132.html", "text": "Полша се надява, че в крайна сметка Турция ще се присъедини към ЕС. Това заяви президентът на полската държава Анджей Дуда по време на съвместна пресконференция с турския си колега Реджеп Ердоган, информира Ройтерс. \"Полша подкрепяше и (също) днес подкрепя усилията на Турция да се присъедини към ЕС\", каза Дуда до Реджеп Ердоган във Варшава. Коментарът на Дуда идва два дни преди срещата на върха на ЕС, на която ще бъдат обсъдени обтегнатите отношения между Брюксел и Анкара. През уикенда германският канцлер Ангела Меркел заяви, че на срещата няма да се взема решение за прекратяване на преговорите с Турция за еврочленство.", "date": "2017.10.17", "title": "Полша подкрепи Турция за присъединяване към ЕС"}
{"url": "http://pik.bg/%D0%BF%D1%80%D0%BE%D0%B4%D0%B0%D0%B2%D0%B0-%D1%81%D0%B5-%D0%BE%D1%81%D1%82%D1%80%D0%BE%D0%B2-%D0%B4%D0%BE%D1%81%D0%BE%D1%80%D0%B8%D1%81-%D0%BF%D1%8A%D1%80%D0%B2%D0%BE%D0%BD%D0%B0%D1%87%D0%B0%D0%BB%D0%BD%D0%B0%D1%82%D0%B0-%D1%86%D0%B5%D0%BD%D0%B0-%D0%B5-125-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-news698168.html", "text": "Остров Досорис, който се намира само на час път от мeгaпoлиcа Hю Йopĸ, излезе на пазара на неджвижимо имущество. За последните 100 години, това е третият път, в който островът се продава. Цената, обявена като първоначална, е 125 милиона долара. Офертата включва целия остров - 6 ĸъщи, ĸaтo ĸyпyвaчът пoлyчaвa oбщo 46 aĸpa зeмя, ĸaĸтo и пpaвo въpxy зaoбиĸaлящитe гo вoди и eднo eзepo,  пише Money. Ocнoвнaтa ĸъщa e cтpoeнa пpeз 1919 гoдинa. Πpeз 1995 гoдинa тaм cнимaт pимeйĸa нa филмa \"Caбpинa\" c Xapиcън Фopд. Интepиopът вътpe пoчти нe e пpoмeнян. Tpaпeзapятa paзпoлaгa c мecтa зa 100 дyши, 9 cпaлни, вĸлючитeлнo oтдeлeн cyит c двe cпaлни c бaни ĸъм тяx. Дизaйнep нa oблиĸa нa зeлeнитe плoщи e лaндшaфт apxитeĸтът Фpeдepиĸ Лoy Oлмcтeд, cъздaл мaнxaтънcĸия Ceнтpъл Πapĸ. Гpaдинитe вĸлючвaт oгpoмeн външeн бaceйн, пoĸpит бaceйн, ĸaĸтo и плaж.", "date": "2017.10.17", "title": "Продава се остров Досорис! Първоначалната цена е 125 милиона долара"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%86%D0%B5%D0%BB%D1%82%D0%B0-%D0%BD%D0%B0-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B3%D0%BF%D0%BA-%D0%B5-%D0%BC%D0%B0%D0%BB%D0%BA%D0%B8%D1%82%D0%B5-%D0%B4%D1%8A%D0%BB%D0%B3%D0%BE%D0%B2%D0%B5-%D0%B4%D0%B0-%D0%B1%D1%8A%D0%B4%D0%B0%D1%82-%D1%81%D1%8A%D0%B1%D0%B8%D1%80%D0%B0%D0%BD%D0%B8-%D0%BF%D0%BE-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2-%D0%BD%D0%B0-news698127.html", "text": "Целта на промените в Гражданския процесуален кодекс /ГПК/ не е малките дългове да не бъдат събирани и длъжниците да се чувстват безнаказано, а да се събират, но по справедлив начин. Това каза омбудсманът Мая Манолова пред журналисти в парламента по отношение на промените в кодекса. Шест цели съм поставила от името на гражданите с приемането на промените в ГПК, заяви Манолова. Първата цел е граждани да не бъдат съдени вече без да знаят, да не научаваш от призовката в пощенската кутия, че вече си осъден. Втората цел е да има съразмерност между изпълнителната принуда и размера на дълга, да не се случва за 100 лв. да ти блокират всички банкови сметки, трудовото възнаграждение, жилището, земеделските земи. Третата цел е да можеш да оспорваш оценката на недвижимия имот, който се изнася на публична продан, защото сега имоти се продават за жълти стотинки. Четвъртата цел е да можеш да платиш в рамките на съдебния процес, така че изобщо да не стигаш до частен съдебен изпълнител. Петата цел е да се редуцират таксите на частните съдебни изпълнители, така че за 100 лв. да не плащаш 1100 лв. Шестата цел е гражданин да може да оспори случаите, в които смята, че кредит в банка не е предсрочно изискуем, че размерът на дълга не е правилно определен или че не са така лихвите, посочи Манолова. Тези шест теми са най-важни в жалбите на българските граждани и ако промените бъдат направени, това ще даде глътка въздух на българите, коментира тя. Попитана за предложение за въвеждане на 10-годишна абсолютна давност, Манолова заяви, че според нея по-доброто решение и към длъжниците, и към кредиторите, е да бъде приет специален закон за частния фалит, където много прецизно да се премерят интересите на двете страни.", "date": "2017.10.17", "title": "Мая Манолова: Целта на промените в ГПК е малките дългове да бъдат събирани по справедлив начин"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BD%D0%B0-%D1%81%D0%B5%D0%B1%D0%B0%D1%81%D1%82%D0%B8%D1%8F%D0%BD-%D0%BA%D1%83%D1%80%D1%86-%D0%B4%D0%B0-%D1%81%D1%8A%D1%81%D1%82%D0%B0%D0%B2%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news698133.html", "text": "Действащото правителство на Австрия подаде днес оставка съгласно конституцията след произведените в неделя парламентарни избори, предаде ТАСС. Официалната церемония се състоя в президентството във Виена. Оставката беше подадена от канцлера Кристиан Керн на президента Александър ван дер Белен. Държавният глава благодари на министрите за работата им и им заръча да изпълняват своите задължения до съставянето на ново правителство. Според конституцията на Австрия президентът трябва да започне консултации с партийните лидери след парламентарните избори и да възложи на победилата политическа сила да състави правителство. \"Ще възложа на лидера на Австрийската народна партия Себастиан Курц мандат за съставяне на ново правителство, ако резултатите не се променят\", каза Ван дер Белен. По думите му окончателните резултати от изборите ще бъдат обявени в четвъртък. По предварителни данни на вътрешното министерство Австрийската народна партия е на първо място с 31,5 процента от гласовете, следвана от Австрийската социалдемократическа партия с 26,9 процента и Австрийската партия на свободата с 26 процента. Ван дер Белен заяви, че следващото австрийско правителство трябва да зачита европейските принципи, посочва ДПА. Крайнодясната Австрийска партия на свободата изглежда най-вероятният коалиционен партньор на Австрийската народна партия, като се има предвид силното й представяне на изборите и твърдата й позиция за миграцията, която е сходна с тази на консерваторите. \"Внимателно ще следя, за да гарантирам, че основополагащите европейски ценности, вписани в нашата конституция, остават компасът, който направлява Австрия към бъдещето\", каза президентът. Австрийската народна партия и Австрийската партия на свободата искат да ограничат имиграцията от по-бедните източни страни в ЕС въпреки принципа на общността за свободно движение. Австрийската партия на свободата също така иска Австрия да преосмисли членството си в Европейската конвенция за правата на човека, пише БТА.", "date": "2017.10.17", "title": "Президентът на Австрия предлага на Себастиян Курц да състави правителство"}
{"url": "http://pik.bg/%D0%BD%D0%BE%D0%B2-%D0%B2%D0%B8%D0%B4-%D0%BD%D0%B0%D1%80%D0%BA%D0%BE%D1%82%D0%B8%D0%BA-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BF%D0%B0%D0%B7%D0%B0%D1%80-%D0%BC%D0%BE%D0%B6%D0%B5-%D0%B4%D0%B0-%D0%B2%D0%B8-%D1%83%D0%B1%D0%B8%D0%B5-%D1%81-%D0%B5%D0%B4%D0%BD%D0%BE-%D0%B2%D0%B4%D0%B8%D1%88%D0%B2%D0%B0%D0%BD%D0%B5-news698166.html", "text": "Нов вид наркотик се е появил на българския пазар. Дрогата е изключително опасна и може да убива само с едно вдишване, предупреждават от наркоотдела на митниците. Опасното вещество се нарича фентанил и замества хероина, предава Би Ти Ви. Фентанилът е смъртоносен опиат, който може да се инжектира, да се шмърка или да се пие като хапче. „Ситуацията със свръхдозата при него е доста често явление, тъй като невинаги може да се прецени какво количество да се сложи”, каза Стефан Бакалов от Агенция „Митници”. В медицината се използва като обезболяващо за онкоболни и действа 100 пъти по-силно от морфина. В САЩ от началото на годината досега фентанилът е взел няколко хиляди жертви. От митниците са засекли продажби и у нас. Най-масовата дрога у нас обаче остава марихуаната, а децата посягат към нея от шести клас. Над един 1,4 тона са наркотиците, задържани от Агенция „Митници” от началото на годината до момента. Огромно е количеството на хероина - над 400 килограма. „Той дори крие опасност при пипане, изключително опасен е за служители, които отварят кашони и пратки. Само вдишването му може да доведе до летален край, дори и в пратката да има 10 грама”, допълни Бакалов.", "date": "2017.10.17", "title": "Нов вид наркотик на българския пазар: Може да ви убие с едно вдишване!"}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D0%BE%D1%81%D0%BA%D0%B2%D0%B5%D1%80%D0%BD%D0%B8%D1%85%D0%B0-%D0%B4%D0%B2%D0%B0-%D0%B3%D1%80%D0%BE%D0%B1%D0%B0-%D0%BD%D0%B0-%D0%BA%D0%B0%D1%80%D0%B4%D0%B0%D1%80%D0%B0%D1%88%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%82%D1%8A%D1%80%D1%81%D0%B5%D0%BB%D0%B8-%D0%B7%D0%BB%D0%B0%D1%82%D0%BE-news698087.html", "text": "Два гроба в пловдивското село Катуница са били осквернени през уикенда, научи трафикнюз. В рамките на две поредни нощи, вандалите са разбили плочите и колоните на гробовете на роднините на 54-годишния Веско Иванов. Единият е на съпругата му, а другият на чичо му. Щетите са за над 20 хиляди лева, тъй като са били украсени с мраморни плочи и колони През последните 10 години това се е случвало неведнъж. Мародерите са разбивали гробовете на цигани - кардараши. По традиция семейството изпраща покойника с ценности, пари и покъщнина. Кирил Рашков - Цар киро, който също е от рода на кардарашите, вдигна истински мавзолей на починалия си син Иван, като според очевидци в гробницата има обзаведена гостна с телевизор, холова гарнитура и други любими вещи на починалия. „Предполагаме, че е организирана група, която действа на цялата страна. Това за мен е безобразие. Това са хора без морал и възпитание”, коментира кметът на Катуница, Красимир Юруков. По случая e образувано досъдебно производство.", "date": "2017.10.17", "title": "Вандали оскверниха два гроба на кардараши в Пловдивско, търсели злато"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B9%D0%BE%D1%80%D0%B4%D0%B0%D0%BD-%D1%86%D0%BE%D0%BD%D0%B5%D0%B2-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D1%89%D0%B5-%D1%81%D0%BC%D0%B5-%D0%B3%D0%BE%D1%82%D0%BE%D0%B2%D0%B8-%D1%81%D1%8A%D1%81-%D0%B7%D0%B0%D0%BA%D0%BE%D0%BD%D0%BE%D0%B4%D0%B0%D1%82%D0%B5%D0%BB%D0%BD%D0%B8%D1%82%D0%B5-%D0%BF-news698122.html", "text": "Надявам се, че това, което се случва след фалита на КТБ, най-малкото ще бъде достатъчно ясно осветлено за хората. Защото с инсинуации и с намеци нещата няма да станат. Това заяви пред журналисти в парламента депутатът от ДПС Йордан Цонев на въпрос за закона срещу вторичния грабеж на КТБ, който той готви заедно с народния представител Делян Пеевски. \"Показахме кои са длъжниците след фалита на КТБ, показахме цялата истина, премахнахме банковата тайна и взехме законодателни решения. Преценяваме, че на този втори етап е време за нови законодателни промени. До края на седмицата те ще бъдат готови и ще ги обявим\", каза още той.", "date": "2017.10.17", "title": "ЕКСКЛУЗИВНО В ПИК TV! Йордан Цонев: До края на седмицата ще сме готови със законодателните промени за КТБ"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B2-%D1%81%D0%B5%D0%B2%D0%BB%D0%B8%D0%B5%D0%B2%D0%BE-%D1%81%D0%BF%D0%B8%D0%BF%D0%B0%D1%85%D0%B0-%D0%B6%D0%B5%D0%BD%D0%B0-%D1%81-%D0%BD%D0%B0%D0%B4-1-%D0%BA%D0%B3-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news698117.html", "text": "Над 1 килограм марихуана са иззети от частен имот в Севлиево. Количеството трева е открито в жилище, обитавано от 41-годишна жена. А проверката органите на реда извършили вчера, съобщиха от пресцентъра на МВР. Иззетата зелена тревиста маса е общо 1.125 кг. и при полевия наркотест реагирала на марихуана. Жената е привлечена като обвиняема за извършено престъпление. По случая е образувано досъдебно производство.", "date": "2017.10.17", "title": "Акция в Севлиево! Спипаха жена с над 1 кг марихуана"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BD%D0%B5-%D0%B2%D0%BE%D0%B4%D1%8F-%D0%B1%D0%B8%D1%82%D0%BA%D0%B8-%D0%B0-%D0%B7%D0%B0%D1%89%D0%B8%D1%82%D0%B0%D0%B2%D0%B0%D0%BC-%D1%87%D0%BE%D0%B2%D0%B5%D1%88%D0%BA%D0%B8%D1%82%D0%B5-%D1%81%D0%B8-%D0%BF%D1%80%D0%B0%D0%B2%D0%B0-news698123.html", "text": "„Аз битки с никого не водя, нещо неправилно тълкувате\". Така отговори вицепремиерът Валери Симеонов на въпрос за развоя на сблъсъците му с медиите. На въпрос относно езика на омразата, използван в последните дни от Патриотите в парламента спрямо ДПС, той посъветва репортерите да направят справка с ДПС какво означава \"език на омразата\". \"Да наречеш някого ксенофоб и фашист също е език на омразата, а на това сме свидетели от влизането ни в 43-ото Народно събрание”, каза вицепремиерът и лидер на НФСБ. \"Това обаче странно не възмущава никого\", допълни той. \"Защитавам си човешките права. Щом медиите не се извиниха, ще се видим в съда, то е ясн ”, заяви Симеонов.", "date": "2017.10.17", "title": "Валери Симеонов: Не водя битки, а защитавам човешките си права"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B7%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%82%D0%B5-%D0%B4%D0%B8%D0%BB%D1%8A%D1%80%D0%B8-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%B8-%D0%BA%D0%BE%D1%80%D1%83%D0%BC%D0%BF%D0%B8%D1%80%D0%B0%D0%BD%D0%B8%D1%82%D0%B5-%D1%87-news698120.html", "text": "Прокуратурата даде специален брифинг за заловените дилъри от Бургас и за корумпираните ченгета от Седмо РПУ в София. Двете операции по двете досъдебни производства започнаха рано тази сутрин. В момента се провеждат действия по разследването на територията на цялата страна. Това заяви на специален брифинг директорът на Специализирана прокуратура Иван Гешев. Той отбеляза, че ГДБОП и Специализираната прокуратура работят в синхрон - в борбата срещу разпространението на наркотични вещества. \"Хората, които задържаме и работим по тези дела, тровят нашите деца. Това е факт и не бива да забравяме, че това е едно сериозно престъпление с остър социален ефект. ПО това дело бяха претърсени към 10 адреса, задържани са 12 лица. Намерени са марихуана и синтетични наркотици в 8 от адресите. Освен това са намерени боен пистолет, бухалки, ловна пушка, везни, няколко хиляди лева и евро. Също така - високотехнологична инсталация за оборудване на нарколаборатория. Тази група освен с разпространение на наркотични вещества се е занимавала със силови действия, особено по отношение на дилъри, които или са отказвали да \"работят\" с тази група, или са извършвали действия, които са били в противоречие с интересите на групата\", отбеляза Гешев. От своя страна  директорът на ГДБОП Ивайло Спиридонов заяви, че работата по тази група е започнала през юни тази година. \"Това е група, определена от служителите на местно ниво, като група, кято влияе на оперативната обстановка в област Бургас. Към днешния момент са задържани общо 12 лица. Нашата цел е да докажем организирана престъпна дейност на 5 от тях. Групата се занимава основно с разпространение на марихуана на територията на Поморие, Слънчев бряг, \"Меден рудник\". Имаме доста други веществени доказателства... Най-много организирани престъпни групи ние сме определили по линия на наркотици. Най-много са и реализациите по тази линия\". \"Вторият случай касае досъдебно производство под надзора на Специализираната прокуратура в съвместно действие със СДВР и ДАНС, занимаваща се с трафик на хора от граница до граница и отделни силови действия към бивши членове на тази организирана престъпна група. Дейността на тази група се работи от септември 2016 г. Към момента са задържани 8 лица на територията на Видин, Перник и Бургас. 4 от лицата са сирийски граждани. Намерени са 2 пистолета боен плюс газов преправен на боен, също така - наркотици, 0,5 кг марихуана. Дейността на групата може да се обслужи като действие \"от граница до граница\". Мигрантите са посрещани на границата на Турция, транспортирани са до Бургас, след това до София (кв. \"Модерно предградие\") и после - до Видин и от там са прехвърляни през граница\", отбеляза Иван Гешев. Той допълни, че по цял свят върху правоохранителните органи и съдебната власт се извършват корупционни действия: \"Това представлява по-висока степен на опасност, защото тези хора независимо дали са полицаи или прокурори, прикриват престъпни групи. Затова сме поискали най-тежката мярка по отношение на лицата\". \"И двете момчета са здрави, тренирани, бивши колеги. \"Вътрешна сигурност\" не са констатирали нарушения или престъпления в предишни действия, преди да бъдат получени сигнали от лица, притискани да продават наркотици на територията на Студентски град\", допълни Гешев.", "date": "2017.10.17", "title": "ЕКСКЛУЗИВНО В ПИК! Прокуратурата официално за бруталните дилъри от Бургас и корумпираните ченгета от София! "}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%87%D0%B8%D0%BD%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BE%D1%82-%D1%81%D0%B5%D0%BD%D1%82%D0%B8%D0%BC%D0%B5%D0%BD%D1%82%D1%8A%D0%BB-%D1%81%D1%83%D0%B8%D0%BD%D0%B3%D1%8A%D1%80%D1%81-%D0%B0%D0%BD%D0%B4%D1%80%D0%BE%D0%BD%D0%B8%D1%8F-%D0%BF%D0%BE%D0%BF%D0%BE%D0%B2%D0%B0-%D1%80%D0%BE%D0%BD%D0%B8-news698157.html", "text": "През февруари тази година бе организиран благотворителен концерт в нейна подкрепа. В профила й във Facebook приятели на певицата й казват последно сбогом. Гласът на Андрония Попова веднага навява спомени за \"Инжектирай ми любов\" от саундтрака на филма \"Източни пиеси\". В интервю за списание EVA казва, че вярва, че пеенето е вид магия, която може да ти докара щастие или болка. Изпитала го е на гърба си. Две години тя прекарва в Щатите, където през 1997 г. заминава да учи джаз пеене. Няма пари да плати цялата такса, въпреки че е спечелила стипендия за следването. За да я събере, работи в луд американски ритъм в магазини, хотели и в казино в Атлантик Сити. По някое време е преводачка и секретарка на съмнителна фирма на руснаци от нюйоркския квартал „Малката Одеса”. В един момент усеща, че с два часа сън на ден, откраднати в автобуса на път от Ню Йорк за Атлантик Сити, започва да вижда живота изкривено, да се откъсва от тялото си. Малко преди да загуби себе си някъде из просторите на Америка, се връща в България. През 2001 г. набързо с приятели и с бившия си мъж и баща на дъщеря й прави групата Nasekomix. Името на Рони и Nasekomix нашумя покрай филма „Източни пиеси“ на Камен Калев, който накара публиката в Кан да плаче и ръкопляска, а после направи същото и у нас. След боледуване на 44-годишна възраст почина певицата Андрония Попова-Рони от групите Nasekomix и Sentimental Swingers. Новината съобщиха нейни близки, като не се посочват повече подробности. През февруари тази година бе организиран благотворителен концерт в нейна подкрепа. В профила й във Facebook приятели на певицата й казват последно сбогом. Гласът на Андрония Попова веднага навява спомени за \"Инжектирай ми любов\" от саундтрака на филма \"Източни пиеси\". В интервю за списание EVA казва, че вярва, че пеенето е вид магия, която може да ти докара щастие или болка. Изпитала го е на гърба си. Две години тя прекарва в Щатите, където през 1997 г. заминава да учи джаз пеене. Няма пари да плати цялата такса, въпреки че е спечелила стипендия за следването. За да я събере, работи в луд американски ритъм в магазини, хотели и в казино в Атлантик Сити. По някое време е преводачка и секретарка на съмнителна фирма на руснаци от нюйоркския квартал „Малката Одеса”. В един момент усеща, че с два часа сън на ден, откраднати в автобуса на път от Ню Йорк за Атлантик Сити, започва да вижда живота изкривено, да се откъсва от тялото си. Малко преди да загуби себе си някъде из просторите на Америка, се връща в България. През 2001 г. набързо с приятели и с бившия си мъж и баща на дъщеря й прави групата Nasekomix. Името на Рони и Nasekomix нашумя покрай филма „Източни пиеси“ на Камен Калев, който накара публиката в Кан да плаче и ръкопляска, а после направи същото и у нас.", "date": "2017.10.17", "title": "СТРАШНА ТРАГЕДИЯ! Почина певицата от \"Сентиментъл Суингърс\" Андрония Попова-Рони"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%BD%D0%B0-%D0%BF%D1%8A%D1%82%D1%8F-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81%D0%B5-%D0%B1%D0%BB%D1%8A%D1%81%D0%BD%D0%B0-%D0%B2-%D0%B4%D1%8A%D1%80%D0%B2%D0%BE-%D0%B8%D0%B7%D0%BB%D0%B5%D1%82%D1%8F-%D0%BD%D0%B0-%D0%BF%D1%8A%D1%82%D1%8F-%D0%B8-%D0%BF%D1%80%D0%B5%D0%B7-%D0%BD%D0%B5%D0%B3%D0%BE-%D0%BC%D0%B8%D0%BD%D0%B0-%D0%BA%D0%B0%D0%BC%D0%B8%D0%BE%D0%BD-news698086.html", "text": "Областната дирекция на МВР – Бургас Млад мъж е прегазен от товарен автомобил, след като е изхвърчал от колата си при катастрофа, съобщиха от . Днес около 11.48 часа на пътя Айтос – Бургас, в района на подстанция „Ветрен”, лек автомобил „Хюндай Акцент” с бургаска регистрация, управляван от 25-годишен айтозлия, пътуващ в посока от Айтос към Бургас, изпреварва т.а. „МАН”, със софийска регистрация, управляван от 57-годишен мъж от село Руен. При прибиране в собственото си пътно платно, младият мъж загубва управление над автомобила и излизайки встрани се блъска самостоятелно в крайпътно дърво. От удара 25-годишният изхвърча от купето на автомобила си и падайки на пътното платно е прегазен от изпреварения товарен автомобил. Въпреки, че водачът му е направил всичко възможно да спре „МАН”-а, 25-годишният айтозлия загинал. Към момента движението в пътната отсечка, където е осъществен тежкия инцидент, е частично затруднено, като пътния трафик се регулира от служители на сектор „Пътна полиция”.", "date": "2017.10.17", "title": "ЗВЕРСКО МЕЛЕ НА ПЪТЯ Млад мъж се блъсна в дърво, излетя на пътя и през него мина камион"}
{"url": "http://pik.bg/%D0%B4%D0%BE-15-%D0%BD%D0%BE%D0%B5%D0%BC%D0%B2%D1%80%D0%B8-%D0%BF%D1%80%D0%B8%D0%BA%D0%BB%D1%8E%D1%87%D0%B2%D0%B0%D1%82-%D0%BE%D1%81%D0%BD%D0%BE%D0%B2%D0%BD%D0%B8%D1%82%D0%B5-%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B8-%D0%B4%D0%B5%D0%B9%D0%BD%D0%BE%D1%81%D1%82%D0%B8-%D0%B2-%D0%BD%D0%B4%D0%BA-news698109.html", "text": "До 15 ноември основните строителни дейности по ремонта на НДК ще приключат и започва монтаж на техника, тестване на системите, както и доставка и монтаж на обзавеждането за залите. Това стана ясно от брифинг на ръководството на НДК, на който изпълнителният директор Ангел Митев и председателят на Съвета на директорите Борислав Велков представиха ремонтираните пространства – част от преустройството и адаптацията на основната сграда на НДК с оглед изискванията на Българското председателство на Съвета на ЕС през 2018 г. Те разказаха и за извършените дейности в обхвата на ремонта към настоящия момент. Според изпълнителния директор ремонтът върви по план и той изрази увереност, че до 1 декември ще приключат успешно и тестовите дейности. „В зали 3, 3.1 и 3.2 – основното пространство на Председателството – се поставят настилки и подови кутии, съгласно изработения инвестиционен проект. Залата е с нов таван, който дава възможност за голяма функционалност, нови преводачески кабини и двоен под, където се намират комуникациите. Тук могат да се проведат събития от порядъка 1500 – 2000 човека“, отбеляза Ангел Митев. Зала 3 разполага с изцяло подновена отоплителна и вентилационна система, както и с ново димируемо осветление с  BMS-управление. Оборудвана е със съвременна техника, включваща дискусионни пултове, видеоконферентна, преводаческа и презентационна система. Ремонтирани са кухнята-майка и ресторантът с цел обезпечаване на кетъринга. Терасите са с нова хидроизолация и нови настилки. Зала 10, която е предвидена за заседанията на официалните лица, е с нов таван в овална форма, с нова система за климатизация и осветление. В момента там се монтират инсталациите на системите за сигурност. Същото се случва и в залите 7, 8 и 9. Основните строително-монтажни работи в зали 7, 8 и 9 са изпълнени – залите, както и фоайетата около тях са с подменени настилки. Старите ламперии са заменени с нови, отговарящи на съвременните изисквания за пожарна безопасност. По основния вход за делегатите – А4 се работи активно. В момента той се използва и като основен вход на Национален дворец на културата, тъй като строително-ремонтните дейности на площада пред Двореца, извършвани от Столична община, наложиха затварянето на Централния вход на НДК. Ремонтира се зоната пред вход А6 – входът за премиери и президенти на Председателството.  Там се прави нова хидроизолация и ще бъдат поставени нови настилки. В зала 6, фоайетата и кабинетите около нея, които са предвидени за Международния пресцентър, продължават строително-ремонтните дейности – работи се по окачените тавани и настилки, поставя се ново LED осветление, окабелява се за нова озвучителна и конферентна техника. За нуждите на Председателството се изгражда и нова дигитална телевизионна инфраструктура. Всички фоайета, включени в обхвата на ремонта, са с подменени настилки от висок клас, съобразени с функциите на обществени сгради. Положени са около 14 000 кв. м. гранитогрес, както и значителна част от мокетите.  Мраморните настилки, характерни за автентичния интериор на НДК, са запазени и реновирани чрез шлайфане, полиране, запълване на пукнатини и дефекти и допълнително импрегниране със специализирани материали. Обновяват се също и част от санитарните помещения в НДК. Предвидена е подмяната на 6 асансьора. 5 климатични камери се ремонтират и още 4 нови ще бъдат пуснати в експлоатация до 15 ноември, което ще подобри значително климатизацията в сградата. Подновяват се и отоплителните тела, включващи радиатори, конвектори и тръбни разводки. В момента се изработва проект за указателно-навигационна система вътре в сградата. Предстои реставраторският екип да изпълни последната фаза от дейности по реставрация и консервация на произведенията на изкуството, намиращи се на територията на НДК. „Използваме възможността любезно да се извиним за неудобствата на всички посетители на НДК, тъй като в последните месеци на извършване на ремонтните дейности имаме активна културна програма. Тя ще продължи  и по време на Председателството, тъй като това е една изключителна възможност за препозициониране на НДК – да се превърне във водещ културен и конгресен център не само в България, но и на Балканите и в Европа. Инвестицията в сградата на НДК във връзка с Председателството не трябва да се разглежда като инвестиция единствено за Председателството. Това е стратегическа инвестиция за най-важната обществена сграда в София. След Председателството НДК ще има, от наша гледна точка, нов живот и ще бъде лидер на пазара на конгресни, конферентни прояви и културни събития“, каза в заключение Борислав Велков, председател на Съвета на директорите.", "date": "2017.10.17", "title": "До 15 ноември приключват основните строителни дейности в НДК"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B1%D1%81%D0%BF-%D1%87%D0%B8%D0%B9%D1%82%D0%BE-%D0%B1%D1%80%D0%B0%D1%82-%D0%B1%D0%B5%D1%88%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B2-%D1%80%D1%83%D1%81%D0%B5-news698111.html", "text": "Надявам се това да не е политическа поръчка. Това каза пред журналисти в парламента народният представител от БСП Георги Стоилов във връзка с проверките на ГДБОП в Русе и задържането на брат му Илия . „Не се срамувам от нито едно свое действие“, заяви той. „Казах на парламентарната група всички факти, които зная по случая и получих одобрението им“, посочи депутатът. „Утре ще има заседание на групата, след което ще се съобразя със всяко действие на колегите ми“, каза още Георги Стоилов.", "date": "2017.10.17", "title": "ИЗВЪНРЕДНО В ПИК TV! Проговори депутатът от БСП, чийто брат беше арестуван в Русе"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BF%D0%B0%D1%80%D0%BE%D0%B4%D0%B8%D1%8F-%D0%BB%D1%83%D0%B4%D0%B8%D1%8F-%D1%80%D0%B5%D0%BF%D0%BE%D1%80%D1%82%D0%B5%D1%80-%D0%B8-%D0%B1%D0%BE%D0%B3%D0%B4%D0%B0%D0%BD%D1%81%D0%BA%D0%B0-%D0%B4%D0%B5%D1%80%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81-%D0%B5%D1%81%D0%B5%D0%BC%D0%B5%D1%81%D0%B8-%D0%B7%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BB%D1%8E%D0%B1%D0%BE%D0%B2%D1%82%D0%B0-%D0%B8-news698026.html", "text": "Даниел Петканов и Александра Богданска са подновили любовната си връзка месец преди да влязат във \"ВИП Брадър\". Лудия репортер от предаването на Милен Цветков и манекенката се навили да разиграват цирк пред зрителите, само за да грабнат тлъстия общ хонорар от 200 000 лева. С парите планирали да си купят жилище в София, защото досега живеели на квартира, а Даниел Петканов едва смогвал да плаща наема с оскъдната си репортерска заплата. \"Те наистина се обичат, само че връзката им възкръсна през лятото. Взеха решение обаче да изиграят любовта си като сериал в предаването. Причината е ясна - пари\", коментира техен приятел. Според него това става със знанието и одобрението на продуцентите и Нова телевизия, пише седмичник. За никого не е тайна, че хонорарите на звездните участници, ако не в пълния им размер, то поне частично, шоуто си набавя от приходите от есемеси, с които зрителите гласуват на елиминациите. Излиза, че скандалната двойка ще бръкне дълбоко в джоба на сънародниците си за общото им жилище. Миналата година Богданска и Петканов се разделиха драматично с голям скандал заради изневерите на Алекс, но изглежда чувствата помежду им не са угаснали. Хубавицата от Благоевград бързо съжалила за измяната си, а репортерът се извинил за грубото си поведение спрямо нея. Затоплянето на отношението им станало през месец юни, а в края на юли двамата отново станали гаджета и дори били заедно на море. Още с влизането си в Къщата, Петканов и Богданска не изглеждаха никак ядосани един на друг, дори напротив - флиртуваха явно и се опипваха. Идеята за театъра дошла от Любен Дилов-син, който е близък приятел на Алекс и редовно присъства в коментарното студио на предаването. Благодарение на съвета му двойката си подсигурила по-голям интерес от страна на продуцентите и съответно - значително по-високи хонорари. Именно заради уж възкръсналите отношения на Даниел и Александра, сезона на шоуто е обявен като \"любовен\".", "date": "2017.10.17", "title": "ПЪЛНА ПАРОДИЯ! Лудия Репортер и Богданска дерат българите с есемеси за апартамент! Любовта им във \"ВИП Брадър\" - цирк за 200 бона "}
{"url": "http://pik.bg/%E2%80%9E%D1%85%D0%B0%D0%BC%D0%B0%D1%81%E2%80%9D-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%87%D0%B5-%D0%BF%D0%BE%D0%BC%D0%B8%D1%80%D0%B5%D0%BD%D0%B8%D0%B5%D1%82%D0%BE-%D0%B5-%D0%BF%D0%BE%D0%B4-%D1%80%D0%B8%D1%81%D0%BA-%D0%B0%D0%BA%D0%BE-%D0%B0%D0%B1%D0%B0%D1%81-%D0%BD%D0%B5-%D0%BE%D1%82%D0%BC%D0%B5%D0%BD%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-news698108.html", "text": "Палестинската организация \"Хамас\" предупреди, че отлагането на президента Махмуд Абас да отмени санкциите срещу Ивицата Газа поставя под риск сключеното миналата седмица споразумение, съобщава АФП. Припомняме, през миналата седмица \"Хамас\" и \"Фатах\" сключиха историческо споразумение за помирение. То позволява палестинското правителство на Западния бряг да поеме управлението и в Ивицата Газа. \"Продължаването на наказателните мерки срещу нашия народ в Газа месец след разпускането на административния съвет вреди на общата атмосфера на помирение\", каза говорител на \"Хамас\" в съобщение. Едно от основните искания на \"Хамас\" към \"Фатах\" е Абас да отмени мерки срещу Газа. Сред тези мерки са намаляването на енергийни плащания за територията, които оставиха жителите само с няколко часа ток на ден. \"Хамас\" трябва да предаде контрола върху границата с Газа до 1 ноември, а пълното предаване на властта трябва да се осъществи до 1 декември. Предишни помирителни споразумения между двете организации се провалиха при прилагането на конкретните мерки. Въпросът за сигурността в Ивицата Газа се очаква да бъде сериозно препятствие, тъй като \"Хамас\" отказва да разоръжи военното си крило, в което има 25 000 бойци.", "date": "2017.10.17", "title": "„Хамас” предупреди, че помирението е под риск, ако Абас не отмени санкциите"}
{"url": "http://pik.bg/%D0%BA%D0%BD%D1%81%D0%B1-%D0%B8%D1%81%D0%BA%D0%B0-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%BD%D0%B0%D1%82%D0%B0-%D0%BF%D0%B5%D0%BD%D1%81%D0%B8%D1%8F-%D0%B4%D0%B0-%D1%81%D1%82%D0%B0%D0%BD%D0%B5-1000-%D0%BB%D0%B5%D0%B2%D0%B0-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news698077.html", "text": "КНСБ настоява максималната пенсия да стане 1000 лева през следващата година, каза изпълнителният секретар на Конфедерацията Ася Гонева на семинар за журналисти. В момента таванът на пенсиите е 910 лева. За мярката, която предлага КНСБ, са необходими 42-45 милиона лева. Сега над 45 хиляди и 500 са тези, които нямат възможност да получават реални пенсии, заради този таван. Синдикатът настоява максималният осигурителен доход за следващата година да е 3000 лева. От увеличението на максималния осигурителен доход от КНСБ очакват 76 до 78 милиона лева приходи в бюджета на ДОО. Около 89-90 хиляди души получават доход над 2600 и на тази база са очакванията за приходи. Синдикатът иска да отпадне диференциацията за самоосигуряващите се и да се въведе 600 лева минимален осигурителен доход за тях. Синдикатът настоява осигурителният доход за земеделските стопани и тютюнопроизводителите да стане 330 лева. КНСБ настоява още за увеличение на вноската за безработица с един процентен пункт. В момента тя е едно на сто, няма друга държава в ЕС, в която да е толкова ниска вноската за безработица, коментира Ася Гонева. От тази мярка се очакват приходите в бюджета на ДОО да се увеличат с около 250 милиона лева в сравнение с настоящата година, изчислено на база на състоянието от април тази година. КНСБ предлага още минималното дневно обезщетение за безработица да стане 14-15 лева, за да се достигне около 300 лева месечно. За мярката допълнителните разходи са 56 милиона лева. Тъй като сезонната, временна и срочна заетост все повече си пробива път, според КНСБ трябва да се даде възможност на хората да натрупват права. Според сегашното законодателство, за да имат достъп до обезщетение за безработица, трябва в последните 12 месеца да си се осигурявал девет последователни месеца. Синдикатът предлага да докажеш 12 месеца осигуряване в последните 24 месеца, като да не е задължително тези 12 месеца да са последователни, тъй като заетите в сезонната работят по пет-шест месеца в годината. От синдиката искат и ускоряване на увеличението на пенсиите за трудова дейност, като тежестта на всяка година осигурителен стаж се увеличава ежегодно, така че да се достигне в 2024 година - 1.5. Това означава в 2018 година да се приложи 1.2 и всяка следваща до 2024 година коефциентът да нараства - 1.25, 1.30, 1.35, 1.40 и т.н.", "date": "2017.10.17", "title": "КНСБ иска максималната пенсия да стане 1000 лева догодина"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BD%D1%8F-%D1%89%D0%B5%D1%80%D0%B5%D0%B2%D0%B0-%D0%BB%D1%8A%D1%81%D0%BD%D0%B0-%D0%B3%D0%BE%D0%BB%D0%B0-%D0%B2%D0%B8%D0%B6%D1%82%D0%B5-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%B9-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F-%D0%B7%D0%B0-%D0%BF%D0%BB%D0%B5%D0%B9%D0%B1%D0%BE%D0%B9-%D1%81%D0%BD%D0%B8%D0%BC%D0%BA%D0%B8-18-news697849.html", "text": "Ваня Щерева не полага специални грижи за себе си и в Къщата на \"ВИП Брадър\" често е критикувана от останалите дами за размъкнатия й външен вид. Кой би предположил, че вечно несресаната писателка и певица преди години е имала що-годе прилична визия, че да бъде одобрена за корица на \"Плейбой\". В броя си от февруари 2003 г. еротичното издание публикува фотосесия на Ваня, която по онова време е с къса коса и поне 20 килограма по-слаба. И докато корицата не е толкова хард и Щерева е по бикини и корсет, от които се подават гърдите й, то във вътрешността на списанието брадърката гастролира и с далеч по-скандални кадри. По принцип, през годините, когато пред фотографите на \"Плейбой\" са заставали звезди от българския хайлайф, издателите му са правили компромиси и са ги представяли с кадри в рамките на допустимата еротика. За разкрепостената Ваня обаче не е било проблем да покаже всичко от себе си, позирайки чисто гола. \"Не си е работа да се разхождаш гола сред фотоапарати. Доста безразсъдно се съгласих, а по време на сесията съжалявах. Но като излезе броя, вече за нищо не съжалявах. Всяко нещо си има плюсове и минуси\", коментирала е появата си натюр скандалната писателка. Ваня смята, че благодарение на снимките й в \"Плейбой\" първата й книга е пожънала успех. Защото всички искали да прочетат какво е написала \"онази певица от корицата\".", "date": "2017.10.17", "title": "ПЪРВО В ПИК! Ваня Щерева лъсна гола! Вижте скандалната й фотосесия за \"Плейбой\" (СНИМКИ 18+)"}
{"url": "http://pik.bg/%D0%BA%D1%80%D1%8A%D1%89%D0%B0%D0%B2%D0%B0%D1%82-%D1%83%D0%BB%D0%B8%D1%86%D0%B0-%D0%BD%D0%B0-%D1%80%D0%B8%D0%B0%D0%BD%D0%B0-%D0%B2-%D0%B1%D0%B0%D1%80%D0%B1%D0%B0%D0%B4%D0%BE%D1%81-news698106.html", "text": "Фрундел Стюърт, министър-председателят на Барбадос, съобщи, че правителството на острова възнамерява да кръсти улица на името на суперзвездата Риана. Това ще се случи на официално събитие на 30 ноември тази година. Улицата, на която е родната къща на поп дивата, се казва \"Westbury New Road\". От 1 декември обаче тя ще носи името \"Rihanna Drive\". С този жест жителите на Барбадос изказват своята признателност към Риана. Световноизвестната звезда редовно оказва безвъзмездната финансова подкрепа и предприема инициативи, чрез които подпомага развитието на острова. Стюърт отбелязва, че Риана е правила своите дарения чрез трети лица и не е афиширала това публично и пред медиите.", "date": "2017.10.17", "title": "Кръщават улица на Риана в Барбадос"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2-%D0%BC%D0%BE%D1%81%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%BE-23-%D0%BE%D0%BA%D1%82%D0%BE%D0%BC%D0%B2%D1%80%D0%B8-news698080.html", "text": "Ремонтът на Аспарухов мост във Варна ще продължи до 23 октомври. Това заяви пред журналисти във Варна министърът на регионалното развитие и благоустройството Николай Нанков, съобщава Фокус. „Сега дейностите ще започнат в посока Бургас, от страната на Варна - нови фуги и тежко съоръжение в началото на моста“, допълни Нанков. Очаква се цялостният ремонт на Аспарухов мост да завърши през 2018 година, като последният етап от дейностите предстои от март до средата на май догодина. Нанков обясни, че ще се търсят добри възможности за организирането на трафика по време на ремонтните дейности, за да не се създават сериозни затруднения в движението. „Най-важно е да се съобразим със сроковете за ремонта, за да не се влиза в пиковите месеци”, отбеляза министърът. Николай Нанков заяви, че Аспарухов мост вече не само е натоварен, но и е крайно недостатъчен да поеме трафика. Има идея за строителството на втори мост, но действия ще се предприемат след приключване на цялостния ремонт на сегашното съоръжение. Припомняме, че последният завършен етап от ремонта на Аспарухов мост приключи на 15 юни тази година. Предвидените ремонтни дейности на съоръжения 2 и 4 завършиха пет дни предсрочно. Мостът е с нова хидроизолация, фуги, асфалт, маркировка, знаци, ограничителни системи, парапети. Инвестицията е за близо 1,3 млн. лв. и е от бюджета на Агенция „Пътна инфраструктура“. Община Варна финансира с 200 000 лв. ремонтана тротоарите по моста. Аспарухов мост е част от път I-1 Варна - Бургас и се състои общо от 11 съоръжения. В експлоатация е от 1976 година и е основна връзка на ж.к. „Аспарухово“ с останалите квартали от община Варна. Ремонтът беше наложителен, тъй като не е обновяван от около 40 години. През миналата година със средства от републиканския бюджет започна поетапното обновяване на моста и бяха ремонтирани 3 от съоръженията в посока Варна, идвайки от кв. „Аспарухово“ и АМ „Черно море“. Преасфалтирани бяха и връзките към пристанище „Варна Изток“.", "date": "2017.10.17", "title": "Ремонтът на Аспарухов мост във Варна ще продължи до 23 октомври"}
{"url": "http://pik.bg/%D0%BB%D0%BE%D1%88%D0%BE-%D0%BF%D0%B8%D1%8F%D0%BD-%D0%BC%D0%BB%D0%B0%D0%B4-%D1%88%D0%BE%D1%84%D1%8C%D0%BE%D1%80-%D1%83%D0%B4%D0%B0%D1%80%D0%B8-%D0%B4%D1%80%D1%83%D0%B3%D0%B0-%D0%BA%D0%BE%D0%BB%D0%B0-%D0%B6%D0%B5%D0%BD%D0%B0-%D0%B8-%D0%B4%D0%B5%D1%82%D0%B5-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news698063.html", "text": "Жена и малко дете са с леки наранявания след катастрофа, предизвикана от пиян водач вчера в Пловдив. Към 17.30 часа пътни полицаи са изпратени на сигнал за произшествие на кръстовище между бул. “Цариградско шосе” и ул. “Ландос”, съобщава Марица. На място е установено, че лек автомобил “Фолксваген”, управляван от 27-годишен пловдивчанин, предприел ляв завой и отнел предимството на лек автомобил “Шевролет” с 56-годишен шофьор. При удара пострадали пътуващите във втората кола 44-годишна жена и едногодишно момиченце. След оказана медицинска помощ двете са освободени за домашно лечение. Тестът с дрегер показал, че по-младият мъж е седнал зад волана под въздействието на алкохол – 1,25 промила. Той е задържан за срок до 24 часа в Шесто РУ. Образувано е бързо производство.", "date": "2017.10.17", "title": "ЛОШО! Пиян млад шофьор удари друга кола, жена и дете са ранени"}
{"url": "http://pik.bg/%D0%BD%D0%B0%D1%83%D1%87%D0%BD%D0%BE-%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D0%B5%D1%82%D0%BE-%D0%B7%D0%B0%D1%89%D0%BE-%D0%BC%D1%8A%D0%B6%D0%B5%D1%82%D0%B5-%D1%85%D0%B0%D1%80%D0%B5%D1%81%D0%B2%D0%B0%D1%82-%D0%B6%D0%B5%D0%BD%D0%B8-%D1%81-%D0%B4%D1%8A%D0%BB%D0%B3%D0%B8-%D0%BA%D1%80%D0%B0%D0%BA%D0%B0-news697997.html", "text": "Полски учени откриха, че мъжете харесват дългокраки жени, защото дължината на краката е белег за репродуктивно здраве, съобщи Нюзру. Поради тази причина мъжете и жените предпочитат потенциалните им сексуални партньори да бъдат с дълги крака. В опита участваха 200 души. Експертите установиха, че независимо от половата принадлежност, при хората с къси крака е повишен рискът от развитие на диабет, наднормено тегло и сърдечно-съдови заболявания. Те често имат повишено ниво на триглицеридите и проблеми с кръвното налягане. При жените учените откриха интересна закономерност. Колкото по-добре се е хранила като дете една жена, толкова по-дълги са краката й. Те спират да растат точно след пубертета.", "date": "2017.10.17", "title": "НАУЧНО ДОКАЗАНО! Ето защо мъжете харесват жени с дълги крака"}
{"url": "http://pik.bg/%D0%BF%D0%B0%D0%BA-%D0%B3%D0%BE-%D0%BD%D1%8F%D0%BC%D0%B0-%D0%B8%D0%B2%D0%B5%D0%BB%D0%B8%D0%BD-%D0%BE%D1%82-%D1%81%D0%BC%D0%B8%D0%BB%D1%8F%D0%BD-%D0%BE%D1%82%D0%BD%D0%BE%D0%B2%D0%BE-%D0%B8%D0%B7%D1%87%D0%B5%D0%B7%D0%BD%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B3%D0%BE-news698094.html", "text": "Ивелин Узунов отново е в неизвестност и вече близо 24 часа полицаи, следово куче, доброволци и близки издирват младежа в околностите на смолянското село Смилян, научи Дарик. Информацията бе потвърдена от шефа на полицията в областния център старши комисар Николай Димов. 20-годишният младеж е излязъл вчера по обяд от родната си къща, като е казал, че ще се разходи, оставайки мобилния си телефон. Оттогава е в неизвестност. „От вчера го търсим. Вдигнахме кучета, има много близки и доброволци. На този етап не е открит. Предстои да го обявим и за общо държавно издирване“, коментира още старши комисар Димов. Ивелин бе в неизвестност близо десет дни в началото на май. Тогава той изчезна ден преди Гергьовден. Момчето бе открито в плевня в смолянското село Пещера. Имаше леки замръзвания по крайниците и след лечение в болницата в Смолян той се възстанови напълно.", "date": "2017.10.17", "title": "ПАК ГО НЯМА! Ивелин от Смилян отново изчезна, издирват го"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%B4%D0%B5%D1%80%D0%B1%D0%B8-%D0%BA%D0%B0%D1%80%D0%B0%D0%BD%D0%B3%D0%B0-%D1%81-%D0%BA%D1%83%D0%BB%D1%82%D0%BE%D0%B2%D0%BE-%D0%B4%D0%B5%D0%B9%D1%81%D1%82%D0%B2%D0%B8%D0%B5---%D0%BB%D1%8E%D0%B1%D0%B8%D0%BC%D0%B5%D1%86%D1%8A%D1%82-%D0%BD%D0%B0-%D1%81%D0%B5%D0%BA%D1%82%D0%BE%D1%80-%D0%B3-news698068.html", "text": "Асът на ЦСКА - Фернандо Каранга, е твърдо решен да вкара гол на Левски в предстоящото дерби, което е тази събота от 16:00 часа на стадион \"Васил Левски\". Според информация на \"Топспорт\", Каранга ще получи бутилка шампанско от своите съотборници, ако отбележи на \"сините\". В противен случай Фернандо ще вземе шампанско на колеги си. Естествено, в ЦСКА ще са доволни на успех и без Фернандо Каранга да отбележи, но най-добрият сценарий за голаджията е 3 точки за \"червените\" и Фернандо сред с поне едно попадение във вратата на \"сините\". Каранга има 12 гола от 12 мача в Първа лига през сезона. При нулевото равенство с Пирин на \"Армията\" обаче, той направи няколко пропуска пред вратаря на \"орлетата\" - Благой Макенджиев. Сега нападателят иска да се реваншира пред феновете на ЦСКА, които много го харесват, като вкара на Левски.", "date": "2017.10.17", "title": "Преди голямото дерби! Каранга с култово действие - любимецът на Сектор \"Г\"..."}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%8A%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B0-%D0%BA%D1%81%D0%BD%D1%81-%D0%BF%D1%80%D0%B8-%D1%80%D0%B0%D0%B4%D0%B5%D0%B2---%D0%BF%D0%BE%D0%BB%D0%B8%D1%82%D0%B8%D1%86%D0%B8%D1%82%D0%B5-%D1%81%D0%B5-%D0%BA%D0%B0%D1%80%D0%B0%D1%82-%D1%87%D0%B5%D1%82%D0%B2%D1%8A%D1%80%D1%82%D0%B8-%D1%87%D0%B0%D1%81-%D1%81%D1%8A%D0%B2%D0%B5%D1%82%D1%8A%D1%82-news698135.html", "text": "Истинско риалити шоу с караници като в \"Биг брадър\" се разигравата на \"Дондуков\" 2 в момента, научи ексклузивно ПИК. Свиканият от Румен Радев консултативен съвет за антикорупционния закон се е превърнал в арена на ожесточени спорове между събраните представители на властта и всички политически сили, на която те си обсъждат всички текущи скандали и проблеми. Припомняме, че, както първо ПИК съобщи и показа на живо по ПИК TV, съветът стартира още в 13 ч., когато при държавния глава се събраха премиерът Бойко Борисов, вицепремиерът Каракачанов, финансовият министър Владислав Горанов, шефът на парламента Димитър Главчев, главният прокурор Сотир Цацаров, лидерката на БСП Корнелия Нинова, зам.-председателят на ГЕРБ Цветан Цветанов, заместникът на Главчев Явор Нотев от патриотите, председателят на ДПС Мустафа Карадайъ, както и лидерът на \"Воля\" Веселин Марешки. Вместо обаче да обсъждат това, за което са се събрали, политиците изгубили цял час да спорят имало ли е бойкот от страна на управляващите на първия КСНС преди седмица или не. Вторият час стартирал с нова тема - караниците между ДПС и \"Обединени патриоти\" били пренесени от Карадайъ от парламента на \"Дондуков\" 2 и така се стопил още час от заседанието. Едва в средата на третия час преминали по същество – да има ли закон за корупцията или да няма. Така от около 15,30 ч. до момента обсъждат закона, но и в тези спорове не стигат до никъде. Никой не е склонен да направи компромис и така съветът продължава повече от 3 часа и половина, като преди минути стана ясно, че ще продължи поне още час. Малко преди 17 часа първи от заседанието си тръгна главният прокурор Сотир Цацаров.", "date": "2017.10.17", "title": "ЕКСКЛУЗИВНО В ПИК! Пълна драма на КСНС при Радев - политиците се карат четвърти час, съветът продължава с огромни спорове "}
{"url": "http://pik.bg/%D1%87%D0%B5%D1%80%D0%BD%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D0%B2%D0%B4%D0%B8%D0%B3%D0%B0-%D0%BF%D0%B0%D1%80%D1%82%D0%B8-%D0%B7%D0%B0-%D1%87%D1%80%D0%B4-%D0%BD%D0%B0-%D0%BC%D0%B8%D1%80%D0%BE-%D0%BF%D1%80%D0%B8-%D1%81%D0%B2%D0%B5%D0%BA%D1%8A%D1%80%D0%B2%D0%B0%D1%82%D0%B0-%D1%87%D0%B0%D1%80%D0%BE%D0%B2%D0%BD%D0%B8%D0%BA%D1%8A%D1%82-%D0%BF%D0%BE%D1%82%D1%83%D1%88%D0%B8-%D0%B2%D1%80%D0%B0%D0%B6%D0%B4%D0%B0%D1%82%D0%B0-%D0%BF%D0%BE%D0%BC%D0%B5%D0%B6%D0%B4-news698078.html", "text": "Наследникът на Златка Димитрова избра медицинските пособия пред пари, инструменти и книга на своя прощъпулник. \"Много ще съм щастлива, ако наистина стане лекар. Дай Боже, да се случи, много ми харесва тази професия. Искрено се надявам най-вече да бъде добър и достоен човек. Прощапулникът направихме преди пет дни в Бургас\", издаде Черната Златка. Днес е специален ден за цялото семейство, тъй като Миро-младши навършва 1 годинка. Партито ще бъде в Луковит, където родителите ще съберат роднини и приятели. В Луковит живее и майката на Миро-старши, с която преди време Злати имаше противоречия, но бабата се пречупи след раждането на внучето и се сближи със Злати. На купона ще се леят вино и ракия собствено производство на половинката й. \"Миро ще бъде облечен в костюмче на Мики Маус, а на тортата ще бъде изобразен същият анимационен герой. На тази вълна сме сега\", разказа още Златка пред ежедневник. Днешното парти няма да е единственото, с което плеймейтката ще отбележи първия рожден ден на своя наследник. През уикенда пък ще почерпи в София най-близките си приятелки на вино и сирена. Щастливата майка мечтае с Миро един ден да си имат и дъщеричка.", "date": "2017.10.17", "title": "Черната Златка вдига парти за ЧРД на Миро при свекървата! Чаровникът потуши враждата помежду им"}
{"url": "http://pik.bg/%D0%B5%D0%BA%D1%88%D1%8A%D0%BD%D1%8A%D1%82-%D0%B2-%D0%B1%D0%B0%D0%BD%D1%8F-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BD-%D0%BE%D1%82-%D0%BA%D1%80%D0%B0%D0%B4%D0%BB%D0%B8%D0%B2%D0%B8-%D1%80%D0%BE%D0%BC%D0%B8-%D0%BF%D1%80%D0%B5%D0%B1%D0%B8%D0%BB%D0%B8-%D0%B3%D0%BE%D1%80%D1%81%D0%BA%D0%B8-%D0%B8-%D0%B8%D0%BC-%D1%81%D1%87%D1%83%D0%BF%D0%B8%D0%BB%D0%B8-%D1%80%D1%8A%D1%86%D0%B5%D1%82%D0%B5-news698099.html", "text": "Роми от град Баня са нападнали и пребили горски стражари от Хисаря. Това съобщи за Фокус кметът на Баня Стамен Гешев. Инцидентът е станал снощи, когато стражарите се опитали да спрат ромите, които са крали дърва. Преди това те изсекли незаконно гората край река Стряма в района на Баня. Когато излезли с каруците си на пътя, горските са се опитали да ги спрат, но били повалени. При последвалия побой от страна на още роми, които пристигнали на помощ, двама от горските служители са със счупени ръце. След това нападателите са се скрили в махалата. В момента жандармерия и полиция е обсадила ромската махала в Баня и се установяват извършителите.", "date": "2017.10.17", "title": "Екшънът в Баня предизвикан от крадливи роми, пребили горски и им счупили ръцете"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B8-%D0%BD%D0%B0-%D0%B8%D0%BD%D1%84%D0%B0%D1%80%D0%BA%D1%82%D0%BD%D0%B8%D1%8F-%D0%BF%D0%B5%D1%82%D1%87%D0%B0%D1%81%D0%BE%D0%B2-%D0%BA-news698112.html", "text": "Второ, нормативна уредба, която да обхваща превенцията. Трето, ефективни механизми, както за пресичане на практики, така и за своевременно разкриване на корупционни практики. Независимост на органите“, заяви Радев. По думите му членовете на КСНС са се обединили около следните решения - да приемат промени в НК относно корупционните престъпления. „Второ, НС да разгледа и приеме Закон за противодействие на корупцията. Трето, новият закон да регламентира всеобхватни мерки, включващи превенцията, отнемане на незаконно придобито имущество. Съветът не успя да постигне съгласие относно ролята и функциите на антикорупционния орган, както и относно принципите за назначаването на неговото ръководство. Наистина е необходим независим разследващ орган“ След провала на последния Консултативен съвет по национална сигурност при президента Румен Радев, когато част от министрите не дойдоха, други си тръгнаха преди края на заседанието заради ангажименти, премиерът Бойко Борисов отиде след срещата си с протестиращите от \"Емко\", а лидерката на БСП Корнелия Нинова обяви, че управляващите са бламирали президента, държавният глава днес успя да свика успешно ново заседание на органа. Те трябваше да обсъдят антикорупционния закон и да се реши кой ще назначава шефа на новата антикорупционна мега структура - президентът, както иска БСП, или парлементът, както искат ГЕРБ. Има ли сближаване на позициите или предстоят нови скандали? КСНС не постигна съгласие относно бъдещия антикорупционен орган. Това каза в свое изявление президентът Румен Радев след заседанието на Консултативния съвет за национална сигурност (КСНС) на тема: „Необходими законодателни мерки за противодействие на корупцията“ . „Целта на настоящия Съвет бе да търсим съгласие около принципни решения за ефективна борба с корупцията. Обединихме се, че резултатите от борбата са ниски поради несъвършенства в законодателството. Постигнато бе съгласие за основните насоки в работата на държавните институции, които да гарантират прилагане на комплексен подход, който да се фокусира върху разкриването и реализирането на наказателната отговорност, каза още Румен Радев. Искам да обърна внимание на един факт, касаещ работата на КСНС. Този от 30 май е пример за консенсус, но мерките и досега не са претворени в политики и решения. В уважаващите себе си държави политиците са тези, които изискват от военните да имат способности. Уважавайки този КСНС и запазвайки неговата роля и място в обществения дебат, следващи такива съвети ще има, когато видим реални стъпки в изпълненията на решенията на предходните. Надявам се решенията от този съвет, приети с консенсус, да бъдат отчетени. Корупцията обезсърчава хората, отказва инвеститорите, покварява, смята президентът. Борбата с корупцията изисква всеобхватни и ефективни мерки, каза държавният глава и благодари на участниците в заседанието за задълбочените дебати. Нашата позиция бе изразена и на предишното заседание - в НС има два внесени законопроекта, те ще бъдат обсъдени, по-скоро КСНС прие обща политическа рамка, към която НС ще се придържа, каза лидерът на ДПС Мустафа Карадайъ. КСНС постигна принципно съгласие по ред важни теми и въпроси. Законопроектите са внесени в НС такива, каквито са, тепърва ще се разглеждат и КСНС не е имал идея да предрешава въпросите със законопроектите, каза още той. Той допълни, че ДПС са поставили на това заседание темата, свързана с това, което се вижда в последните дни, седмици, месеци. Нашата оценка е, че демокрацията е в опасност, включително свободата на словото. Призовахме за адекватни действия на отговорните институции в страната. По темата за защита на демокрацията, и медията има достойно място, каза той.", "date": "2017.10.17", "title": "ИЗВЪНРЕДНО В ПИК TV! Президентът Румен Радев разкри какво се случи на инфарктния петчасов КСНС (ОБНОВЕНА)"}
{"url": "http://pik.bg/%D1%81%D0%BF%D0%B5%D1%88%D0%BD%D0%B8-%D0%BC%D0%B5%D1%80%D0%BA%D0%B8-%D1%83%D0%BA%D1%80%D0%B5%D0%BF%D0%B2%D0%B0%D1%82-%D1%81%D0%B2%D0%BB%D0%B0%D1%87%D0%B8%D1%89%D0%B0%D1%82%D0%B0-%D0%BA%D1%80%D0%B0%D0%B9-%D0%BF%D0%B5%D1%89%D0%B5%D1%80%D0%B0-%D1%81-12-%D0%BC%D0%BB%D0%BD-%D0%BB%D0%B5%D0%B2%D0%B0-news698102.html", "text": "Ремонтни дейности по укрепване на свлачищата по пътя от Пещера до курорта „Свети Константин” се извършват към момента, съобщава Фокус, като се позовава на инж. Стефан Камберов, директор на Дирекция „Териториално селищно устройство” в Община Пещера. Работи се по третото и най-голямо свлачище, като общо три са свлачищата по пътя от Пещера до летовище Свети Константин, които се образуваха през зимата на 2015 г. „По първото свлачище, намиращо се в непосредствена близост до къщите в родопския град, основните дейности са приключили, като там предстои оглед от представители на междуведомствената комисия за възстановяване и подпомагане към Министерски съвет. На пролет от долната страна на пътя, над къщите ще бъдат залесени акации, които най-добре задържат почвата. По-сложна е ситуацията при третото свлачище по пътя. Там са изградени две подпорни стени – на ската и под пътя, като са забити 120 опорни пилоти, а част от съоръженията минават под асфалтовата настилка”, уточни инж. Камберов. Той допълни, че предстои изграждането на дренаж и канавка.  За укрепването на този свлачищен процес Междуведомствената комисия е одобрила сумата от 800 000 лева. За цялостно справяне със свлачищата община Пещера очаква от комисията по бедствия и аварии сумата от малко над 1 200 000 лева.", "date": "2017.10.17", "title": "СПЕШНИ МЕРКИ! Укрепват свлачищата край Пещера с 1,2 млн. лева"}
{"url": "http://pik.bg/%D0%B1%D0%B5%D0%B4%D0%BD%D0%B0-%D0%BB%D0%B8-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D0%B3%D0%B0%D0%BD%D0%B8-%D0%BD%D0%B0%D1%81%D0%BB%D0%B5%D0%B4%D0%B8%D0%BB%D0%B0-$1-%D0%BC%D0%B8%D0%BB%D0%B8%D0%BE%D0%BD-%D0%BE%D1%82-%D0%B0%D1%80%D0%B0%D0%B1%D0%B8%D0%BD-news698093.html", "text": "По време на една от мисиите във \"ВИП Брадър\" Мегз определи съквартирантката си Джулиана Гани като най-бедната в Къщата. Още в началото на годината миската с най-голяма гръдна обиколка и притежава апетитни имоти в центъра на Пловдив, наследени от баща й. Думите й потвърди и майка й Екатерина. Тя е останала вдовица, когато дъщеря й била съвсем малка. \"Бащата на Джули е полуиталианец, полуарабин. Родил се е в Бейрут, живееше в Италия и работеше в Абу Даби като манкер. Беше един от банкерите в националната банка на Абу Даби. Беше много богат, остави й хубаво наследство, около 1 милион долара\", твърди Екатерина в интервю пред седмичник. Майката на Джулиана сметнала, че е редно да сподели наследството с роднините на покойния си съпруг.  \"Не бях егоистка да оставя всичко за себе си. А дали Мегз е по-богата от дъщеря ми? В къщата в Раковски сигурно гледат прасета и кокошки... \", иронично подхвърля Екатерина.", "date": "2017.10.17", "title": "БЕДНА ЛИ? Джулиана Гани наследила $1 милион от арабин "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D1%83%D0%B1%D1%80%D0%B0%D1%82-%D0%BF%D1%83%D0%BB%D0%B5%D0%B2-%D1%81-%D0%BF%D1%8A%D1%80%D0%B2%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B0%D0%BB%D0%B5%D0%BD%D0%B8%D1%8F-%D0%BC%D0%B0%D1%87-%D1%81%D1%80%D0%B5%D1%89%D1%83-%D0%B4%D0%B6%D0%BE%D1%88%D1%83%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news698138.html", "text": "Най-добрият български боксьор Кубрат Пулев използва социалната мрежа Фейсбук, за да благодари за подкрепата от страна на многобройните си фенове. Припомняме, че Кобрата трябваше да излезе в мач за Световната титла на 28 октомври срещу непобеденият до този момент британец Антъни Джошуа. Разкъсан мускул в областта на гърдите и рамото обаче извади българския боксьор от сметките. Във Фейсбук страницата си Кубрат Пулев сподели публикация на верига казина, на които Кобрата е рекламно лице. \"Благодаря за подкрепата\", написа боксьорът ни. \"Здравейте, приятели! Наясно съм, че новината за моята контузия и последвалата отмяна на мача между мен и Антъни Джошуа за световната титла ви е изненадала. Не ми бе лесно да взема това решение! Знам, че на мое място почти всеки друг би избрал да се качи на ринга в Кардиф въпреки всичко и да прибере няколко милиона. Всеки друг, но не и аз! В моя живот и в моя свят не всичко е пари. Научил съм, че човек влиза в битка за да я спечели. Разбрал съм, че независимо от превратностите на живота човек не бива да изневерява на своите убеждения. Антъни Джошуа трябва да защитава световните титли срещу здрав съперник и аз се радвам, че той вече има такъв. Аз оставам още по-жаден за тази битка и смятам, че е само въпрос на време. Именно подобни предизвикателства карат сърцето ми да бие силно и да усещам че съм истински жив. В период от една седмица опитахме всичко за да оздравим контузията, но всяко нещо си иска своето. Приемам го, като знак. Щом Бог така е решил, значи така е трябвало да стане. Все така ще бъда себе и няма да предам принципите си. Няколко милиона повече няма да ме направят нито по-богат, нито по-щастлив. Моето богатство е безрезервната обич на българския народ, от който винаги черпя сила и вдъхновение и който ми дава смисъл на всичко което правя! Благодаря от сърце на всички българи за вярата и подкрепата! Те значат много за мен, особено в момент като този! Продължаваме напред!\", написа още Пулев. Всеки друг, но не и аз! В моя живот и в моя свят не всичко е пари. Научил съм, че човек влиза в битка за да я спечели. Разбрал съм, че независимо от превратностите на живота човек не бива да изневерява на своите убеждения. Антъни Джошуа трябва да защитава световните титли срещу здрав съперник и аз се радвам, че той вече има такъв. Аз оставам още по-жаден за тази битка и смятам, че е само въпрос на време. Именно подобни предизвикателства карат сърцето ми да бие силно и да усещам че съм истински жив. В период от една седмица опитахме всичко за да оздравим контузията, но всяко нещо си иска своето. Приемам го, като знак. Щом Бог така е решил, значи така е трябвало да стане. Все така ще бъда себе и няма да предам принципите си. Няколко милиона повече няма да ме направят нито по-богат, нито по-щастлив. Моето богатство е безрезервната обич на българския народ, от който винаги черпя сила и вдъхновение и който ми дава смисъл на всичко което правя! Благодаря от сърце на всички българи за вярата и подкрепата! Те значат много за мен, особено в момент като този! Продължаваме напред!\", написа още Пулев.", "date": "2017.10.17", "title": "ИЗВЪНРЕДНО В ПИК! Кубрат Пулев с първа реакция след проваления мач срещу Джошуа (ОБНОВЕНА)"}
{"url": "http://pik.bg/%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D1%82-%D0%B3%D1%80%D0%BE%D0%B1%D0%B8%D1%89%D0%B0%D1%82%D0%B0-%D0%B2-%D1%88%D1%83%D0%BC%D0%B5%D0%BD-%D1%81-18-%D0%B8%D0%BC%D0%BE%D1%82%D0%B0-news698095.html", "text": "Предвижда се разширяване на Гробищния парк в Шумен с 18 земеделски имота, съобщава Фокус. Проектът за изменение на Подробния устройствен план - План за застрояване ще бъде внесен за одобрение на общинската сесия на 26 октомври. Предложението на общинската администрация предвижда разширяване на Гробищния парк с 18 земеделски имота и част от имот селскостопански път, ново застрояване за урнови стени, костница и бъдеща сграда за обслужване, а алейната мрежа ще бъде развита до границите на разширението. Представено е предварително становище на РИОСВ- Шумен.", "date": "2017.10.17", "title": "Разширяват гробищата в Шумен с 18 имота"}
{"url": "http://pik.bg/%D0%B2%D0%BC%D0%B0-%D0%BE%D0%B1%D1%83%D1%87%D0%B0%D0%B2%D0%B0-%D1%80%D0%BE%D0%BA%D0%B5%D1%80%D0%B8-%D0%B4%D0%B0-%D0%BE%D0%BA%D0%B0%D0%B7%D0%B2%D0%B0%D1%82-%D0%BF%D1%8A%D1%80%D0%B2%D0%B0-%D0%BF%D0%BE%D0%BC%D0%BE%D1%89-%D0%BD%D0%B0-%D0%BF%D1%8A%D1%82%D1%8F-news698071.html", "text": "Рокери се обучават как да оказват първа медицинска помощ във ВМА, съобщиха от Военномедицинската болница. Сътрудничеството между Военномедицинска академия и представители на най-голямата мотоорганизация в България \"Sofia Riders\" започна преди месеци със съвместната кампания за насърчаване на донорството в България. Продължение на тази инициатива се яви и откриването на Европейската седмица на донорството в България, която започна от 9 октомври във ВМА. В началото на месец ноември Военномедицинска академия ще бъде домакин на поредната среща, в рамките на която медицински специалисти ще покажат нагледно на любителите на високите скорости какви са основните стъпки за оказване на първа помощ. От мотоклуб \"Sofia Riders\" признават, че много често стават свидетели на пътно-транспортни произшествия. Целта на курса за първа помощ е хората да знаят какво трябва да направят в една подобна ситуация, за да могат да помогнат на пострадалия. \"Много пъти сме свидетели на катастрофи, някои от нас също падат с моторите. Много хора не знаят основни техники, като например какво трябва да се направи в първите 5 минути, как се действа ако някой си е глътнал езика. Затова благодарим на ВМА, че откликнаха на апела ни\", коментира Георги Боянов, представител на \"Sofia Riders\". Временният началник на ВМА проф. Венцислав Мутафчийски заяви, че от мотоклуба винаги могат да разчитат на тях. Участниците в курса \"Първа помощ\" и лекционна част, и демонстрация на основните техники при оказване на първа помощ при инцидент.", "date": "2017.10.17", "title": "ВМА обучава рокери да оказват първа помощ на пътя"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%B1%D1%80%D0%B0%D0%B4%D1%8A%D1%80-%D0%B3%D0%B5%D0%B9%D1%82-%D0%B8%D0%BB%D0%B8%D1%8F-%D1%81%D1%82%D0%BE%D0%B8%D0%BB%D0%BE%D0%B2-%D0%B7%D0%B0%D1%81%D0%B5%D1%87%D0%B5%D0%BD-%D0%BA%D0%B0%D1%82-news698118.html", "text": "Нови разкрития за арестувания брат на депутата от БСП Георги Стоилов направи днес, в кулоарите на парламента, депутатът от ГЕРБ Емил Христов. Той заяви, че имат сведения, че Илия Стоилов е дарявал за кампанията на БСП в Русе. Надявам се, че г-н Драгомир Стойнев знае повече за това как е финансирана предизборната кампания на БСП в Русе. Искаме да знам арестуваният в Русе бизнесмен дали е финансирал кампанията на БСП и как от червената партия ще коментират това, попита Христов. Борбата срещу престъпността никога не може да бъде продиктувана от друго, освен от желанието на правителсвото да се бори с престъпността, посочи народният избраник от ГЕРБ на журналистически въпрос от какво е продиктуван арестът на депутатския брат. На въпрос има ли данни за правени дарения за кампанията на червените от страна на задържания, Христов отговори, че най-вероятно са правени дарения. Нека направим все пак справката докрай и да чуем коментара на БСП. Нашите сведения са, че до този момент има такива дарения, отсече Емил Христов. Вярно е, че съпругата на кмета на Раднево е кметски наместник, но е избрана през 2004 г. Срещу нея не е имало сигнали и проверки и хората са я подкрепяли. Трябва ли да бъде сменен един човек, само защото е роднина на някого от общината. Не мисля това да се приеме като укоримо поведение, а хората, които работят, да бъдат оставени да работят.", "date": "2017.10.17", "title": "ИЗВЪНРЕДНО В ПИК TV! ГЕРБ с нови разкрития за червения \"Брадър гейт\"! Илия Стоилов засечен като виден дарител в кампанията на БСП"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D0%B1%D1%8E%D0%B4%D0%B6%D0%B5%D1%82-%D0%B7%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%BD%D0%B4%D0%BA-%D0%B5-%D0%B8%D0%B7%D1%85%D0%B0%D1%80%D1%87%D0%B5%D0%BD-news698070.html", "text": "45 млн. лева е общият бюджет за ремонт на НДК. Това каза изпълнителният директор на НДК Ангел Митев на брифинг в Зала 3, където ще се провеждат заседания по време на Българското председателство. „Имаме осигурени средства по две постановления, за 17 млн. лева и за 28 млн. лева. От тях една част сме изплатили на строителите, друга част стоят в специална сметка“, заяви той. \"В участъка около НДК ще има контролни органи. При по-големите събития няма да бъдат допускани външни посетители“, посочи Ангел Митев. „Трябва да бъдат разплатени на строителите дейности по ремонта, за единната глобална система и за пресцентъра в Зала 6. Тези плащания остават и за в бъдеще ще бъдат платени на строителите“, обясни изпълнителният директор на НДК. „Ще извършим реставрация на металните пластики на входа на НДК и реставрация на произведенията на изкуството“, уточни той. „Разгънатата площ на НДК е 123 хил.кв. м. От тях са подменени 14 хил. настилки. Обновени са камерите, инсталациите, подменят се конвектори, радиатори и всички нива от 8 до 4. Всички мраморни настилки си остават във същия вид, като се реставрират“, поясни изпълнителният директор и допълни, че всичко важно за сградата се запазва. „От тези 45 млн. бюджет са изплатени 20 млн. лева“, посочи Ангел Митев. „Нямаме проблеми с плащането на заплатите на служителите в НДК. Имаме забавяне само в частта за ел. енергия, но се надявам, че през ноември, когато сме наситени със събития и имаме по-високи приходи, и този проблем да бъде изчистен“, коментира той.", "date": "2017.10.17", "title": "ИЗВЪНРЕДНО В ПИК TV! Половината бюджет за ремонта на НДК е изхарчен"}
{"url": "http://pik.bg/%D0%B7%D0%B0%D0%B4%D0%BA%D1%83%D0%BB%D0%B8%D1%81%D0%BD%D0%B0-%D1%81%D1%85%D0%B5%D0%BC%D0%B0-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%E2%80%9E%D0%B3%D0%B0%D0%BB%D1%8A%D0%BF%E2%80%9D-%D0%BF%D0%B0%D0%BA-%D0%BF%D0%BE%D0%B4%D0%BF%D0%B8%D1%80%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2-%D0%B1%D1%81%D0%BF-%D1%81-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%B2%D0%BB-news698069.html", "text": "Огромните драми с бламирането на Корнелия Нинова от БСП прозират в дъното на последните проучвания на агенция „Галъп”. И за не изкушени от политическите игри е повече от очевидно, че червените социолози са напънати за пореден път от лидерката на столетницата да я спасяват с опозиционни данни и да изместват фокуса на общественото внимание от скандалите в левицата към управляващата ГЕРБ. Няма как по друг начин да се обясни факта, че днес се появи ново проучване на иначе уважаваната агенция по теми, остарели още преди две седмици – разкрития на Елена Йончева за Хасково и оставката на Антон Тодоров. Ако са искали да направят подобна анкета, от „Галъп” можеха да го направят отдавна, а не да го пускат точно в пика на напрежението в БСП, когато пред обществото лъсна истината за положението на Нинова в левицата. И още - редно, ако не са на каишка при Нинова, социолозите да питат не само за Делян Добрев, но и за обвинения в купуване на гласове червен депутат Манол Генов, както и този с арестувания брат - Георги Стоилов. Иначе играта на лидерката лъсва. Бившата приватизаторка на Иван Костов се натъкна на всеобщ отпор от партията и успя да обедини срещу себе си необединимото в лицето на Георги Гергов и Румен Овчаров. Затова й се налага да търси спасение освен чрез вътрешнопартийно проучване и чрез външнопартийно изследване, целящо да отклони вниманието от проблемите й, които станаха новото любимо риалити шоу на обществото в последните дни. И ако беше по-предвидлива Корнелия Нинова трябваше да си поръча на приближените й социолози малко по-добре скалъпено проучване, в което да има баланс на въпросите. А не такова от което само нейните опорни точки да прозират - че опозиционното й поведение, както и това на приближените й като Елена Йончева, избива рибата и видите ли е право в десятката. Факт е, че старите кадри на БСП едва ли искат партията ми да е слаба и беззъба, но очевидно дълбоко се съмняват в правилните ходове на Нинова и затова е взела на ръчно управление „Галъп”, а с резултатите от изследването иска да докаже правотата си. Дни след като стана ясно, че лидерския пост на Нинова не само се клати, но е на път да падне окончателно, се случи именно това и опитите на лидерката да отклони фокуса от БСП са твърде прозрачни. В изследването са включени опорни точки и скандали, които червените подкрепят и продуцират, но явно не толкова успешно. И колкото и да не може да приеме поражението си Нинова, то стана видно на пленума на социалистите – мнозинството от тях искат истински политики, а не пясък в очите на хората с медийни и социологически кампании, които задкулисно обслужват единствено интересите на Нинова.", "date": "2017.10.17", "title": "ЗАДКУЛИСНА СХЕМА! Червената „Галъп” пак подпира Корнелия Нинова в БСП с проучвания срещу властта"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%B2%D1%82%D0%BE%D1%80%D0%B8-%D0%B4%D1%83%D0%B1%D1%8A%D0%BB-%D0%BD%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BA%D1%81%D0%BD%D1%81---%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B2%D0%B8%D0%BA%D0%B0-%D0%BF%D0%BE%D0%BF%D1%80%D0%B0%D0%B2%D0%B8%D1%82%D0%B5%D0%BB%D0%B5%D0%BD-%D0%B2-%D0%BF%D1%80%D0%B5%D0%B7%D0%B8-news697994.html", "text": "След провала на последния Консултативен съвет по национална сигурност при президента Румен Радев, когато част от министрите не дойдоха, други си тръгнаха преди края на заседанието заради ангажименти, а премиерът Бойко Борисов отиде след срещата си с протестиращите от \"Емко\", а лидерката на БСП Корнелия Нинова обяви, че управляващите са бламирали президента, държавният глава свика ново заседание на органа, на което трябва да бъде обсъдено антикорупционния закон и да се реши кой ще назначава шефа на новата антикорупционна мега структура - президентът, както иска БСП, или парлементът, както искат ГЕРБ. До момента в президенството са пристигнали главният прокурор Сотир Цацаров, лидерът на ДПС Мустафа Карадайъ, зам.-председателят на ГЕРБ Цветанов Цветанов, а преди минута пристигна и лидерката на БСП Корнелия Нинова. Премиерът Бойко Борисов бе докаран от НСО с автомобил на \"Дондуков\" 2, а се чака още председателят на парламента Димитър Главчев. Три минути преди старта той дойде пеша, а след него и финансовият министър Владислав Горанов и вицепремиерът и съпредседател на \"Обединени патриоти\" Красимир Каракачанов.", "date": "2017.10.17", "title": "ИЗВЪНРЕДНО В ПИК ТV! Втори дубъл на последния КСНС - Румен Радев свика поправителен в президентството за корупцията (ОБНОВЕНА/СНИМКИ)"}
{"url": "http://pik.bg/%D0%B1%D0%BE%D1%80%D0%B1%D0%B0%D1%82%D0%B0-%D0%BD%D0%B0-%D0%B1%D0%B0%D1%81%D0%BA%D0%B8%D1%82%D0%B5-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%B2%D0%BB%D0%B8%D0%B7%D0%B0-%D0%B2-%D0%B8%D0%BD%D1%82%D1%80%D0%B8%D0%B3%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B5%D0%BD%D1%81%D0%BA%D0%B8-%D1%80%D0%BE%D0%BC%D0%B0%D0%BD-news698074.html", "text": "Романът \"Морски екстаз\" отразява етап от борбата на баските за независимост, в историята има аналогия с каталунския сепаратизъм. С референдума за отделянето на Каталуния много артефакти - книги и филми, свързани със стремежа за независимост на различните националности в рамките на Испания, отново са на гребена на вълната и привличат читатели и зрители. През уикенда Българската национална телевизия излъчи емблематичната романтична комедия \"Испанска връзка\" на р . В центъра на действието са баска девойка и кандидат годеник от Севиля, Испания, а хуморът се подклажда изключително от различията и нагнетената взаимна нетърпимост на двата близки народа. Историята обаче завършва с хепи енд, а не в стил \"Ромео и Жулиета\". Борбите за независимост и революциите винаги носят и романтичен привкус и често са използвани за основа в сюжетите на редица художествени произведения. Такъв е и нашумелият любовен роман на английския писател Валънтайн Уилямс, който издателство \"Милениум\" тиражира в края на лятото. Това е петата книга от поредицата \"Под знака на любовта - 2017\". Книгата омесва герои от различни националности -.американци, англичани, испанци и баски, и използва борбата на баските за независимост за основен двигател на сюжета. В усамотена къща на морския бряг, която носи особеното име \"Юзотеджия\" (на баски - \"Къщата с гълъбите\") се разиграва опасен заговор. Той има за цел подронване на испанските интереси. Тарторката на групата е изумителната красавица Иносенция, която следва пътя, начертан от нейния известен с революционното си минало баща. Тя пренася нелегално през границата оръжия и боеприпаси и събира опасни мъже, които да изпълнят таен боен план. Англичанин с баски корени се опитва да я уличи в шпионаж, но не може да остане безразличен към нейната прелест и очарование. А самата Иносенция изгубва ума си по него и рискува да заплати с живота си, попаднала в плен на пожара на любовта и на призванието си да помогне на потиснатия народ. Това е пламенна история за страст, която се разпалва на фона и във вихъра на историческите събития, съпътствали борбата за независимост на Страната на баските. ежисьора Емилио Мартинес Ласаро Днес Баската автономна република е значително по-слаба в икономическо отношение в сравнение с Каталуня и войнствено настроено е само малцинство от баски националисти. Баската нелегална организация ЕТА, която се бори за независимост, е поела отговорност за живота на над 800 убити през последния половин век. През 2015 г. ЕТА официално се отказа от насилието. Но нито политическите преговорите, нито атентатите дори не доближават баските до референдум за независимост. Английският писател Валънтайн Уилямс не случайно е изкушен от темата и я превръща в опорна точка на своя роман. Той е изявен журналист, син е на един от главните редактори на \"Ройтерс\". Работил е като военен кореспондент на агенцията и за в. \"Дейли Мейл\" в редица горещи точки в Европа и на Балканите.", "date": "2017.10.17", "title": "Борбата на баските за независимост влиза в интригата на приключенски роман"}
{"url": "http://pik.bg/%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D1%85%D0%B0%D1%80%D1%87%D0%B0%D1%82-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%BF%D0%B0%D1%80%D0%B8-%D0%B7%D0%B0-%D1%85%D1%80%D0%B0%D0%BD%D0%B0-news698033.html", "text": "Заради ниските си заплати и монополните цени хората в Русия харчат все повече за храна, пише \"Независимая газета\". Изданието сравнява положението с Китай, чието население дава за храна към 30 на сто от общите си разходи, което е близо до стандарта в заможните страни. Аналитиците отбелязват подобрение в материалното положение на китайците през последните пет години. Те са започнали да харчат повече за нехранителни и по-специално луксозни стоки, за недвижими имоти, образование, туризъм и спорт. В Русия обаче тенденцията е противоположна - за пет години делът на семейните разходи за храна в структурата на потреблението е нараснал от 28,1 на 32,3 процента. Скъпите храни при ниски доходи са признак за слабо развита икономика и разпределение, също и белег за монополно високи цени, изтъква вестникът, цитиран от Би Би Си. При допитвания на руския фонд \"Обществено мнение\" от септември 2017 г. делът на субективно бедните хора в Русия, заявили, че парите им стигат само за храна или не стигат дори за изхранване, е възлизал на 38 процента. Експертът Полина Кузнецова обяснява високия дял на разходите за храна в Русия главно с ниските доходи на населението. Анализаторката Ана Вовк обаче подчертава, че тук действат много фактори. През 2014 г. Русия наложи ответни санкции на Запада, което съвпадна с рязко поевтиняване на петрола и спад на рублата - \"това естествено предизвика поскъпване на храните\", посочва Вовк.", "date": "2017.10.17", "title": "Руснаците харчат все повече пари за храна"}
{"url": "http://pik.bg/%D0%BC%D0%B5%D1%87%D1%82%D0%B0%D1%82%D0%B0-%D0%B5-%D0%B6%D0%B8%D0%B2%D0%B0-%D0%BA%D0%BE%D0%B1%D1%80%D0%B0%D1%82%D0%B0-%D0%BD%D0%B0-2-%D0%BA%D1%80%D0%B0%D1%87%D0%BA%D0%B8-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D1%81%D0%BB%D0%B0%D0%B2%D0%B0-news698055.html", "text": "Джарел Милър и Кристиан Хамер са сред евентуалните съперници на Кубрат Пулев, след като българинът отпадна от сметките за мач с Антъни Джошуа заради контузия. Сайтът \"Боксинг Нюз 24\" посочи двамата като вероятни противници в следващ двубой на българина на ринга. След отказването си Кубрат загуби позицията на задължителен претендент. Според изданието той може да се върне на нея само с един двубой. Евентуално срещу Джарел Милър или Кристиан Хамер. Милър е много неприятен вариант, докато немският боксьор Хамер изглежда по-добра опция за Пулев, но и по-малко вероятна. Кристиан Хамер тепърва се очаква да се боксира срещу Александър Поветкин. Американецът Милър е 29-годишен, още няма загуба на профи ринга в бокса, а се състезава и в кикбокс, акцентира \"Гол\".", "date": "2017.10.17", "title": "Мечтата е жива! Кобрата на 2 крачки от световна слава!?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81---%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B3%D0%B4%D0%B1%D0%BE%D0%BF-%D0%B3%D0%BE-%D0%B8%D0%B7%D0%B4%D0%B8%D1%80%D0%B2%D0%B0-%D0%B7%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4-news698079.html", "text": "Спецакцията, която тече от тази сутрин в цялата Бургаска област, не е за наркотици, както предварително се предполагаше, а заради бизнесмена Валентин Христов, който е в неизвестност от часове. Той изчезна, след като ГДБОП и Икономическа полиция направиха спецакция на бензиностанцията му на входа на жк „Меден рудник”. Спецченгетата спипаха цяла цистерна, за която се подозира, че с контрабандно гориво. Ударът на полицаите идва след дълго наблюдение и доказателствата срещу него за железни, твърдят наши източници. Разбирайки какво става, бизнесменът Валентин Христов е потънал вдън земя. За последно е видян да се качва в бронирания си джип „Мерцедес G класа”, но той притежава още няколко луксозни возила. Заради това и полицията спира само скъпи джипове и лимузини. Следа от бизнесмена още няма. По неофициална информация са арестувани част от приближените му. Христов има сериозни интереси в петролния бизнес, строителството, собственик е на луксозна автомивка.", "date": "2017.10.17", "title": "ИЗВЪНРЕДНО! Спецакцията в Бургас - заради изчезнал бизнесмен! ГДБОП го издирва за контрабанда и измами (СНИМКА)"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%B2-%D1%81%D0%BF%D0%BE%D1%80%D1%82%D0%B0-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D1%81%D0%B8%D0%BB%D0%BD%D0%B8%D1%82%D0%B5-%D1%85%D0%BE%D1%80%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D0%B1%D1%84%D1%81-news698072.html", "text": "Главният мениджър на ЦСКА - Стойчо Стоилов, каза много остри думи след нулевото равенство между ЦСКА и Пирин. Според него тимът на домакините е трябвало да получи поне 2-3 дузпи и поради тази причина поиска смяна на целия Изпълком на БФС. \"Пирин не можаха да минат центъра, срещу нас са целият Футболен съюз и съдиите. Това е. Има два отбора, които се подпират и бутат напред, а нас ни режат - имаше поне 2-3 дузпи. Мога да ви покажа снимка. Имаше и наши грешки, но това съдийство не се търпи. Вчера на един отбор му се дава фаул във Варна, за да може да вкара и поведе с 1:0, а после да играе атакуващ футбол. А нас постоянно ни спират, бави се времето, съдията не дава картони. Трябва да се смени целият Футболен съюз. Който и да дойде, ще е по-добре от Борислав Михайлов”, коментира Стоилов след мача пред БНТ и Би Ай телевизия. За ЦСКА предстои дерби срещу Левски. Мачът е в събота от 16:00 часа на Националния стадион. \"Червените\" са втори във временното класиране на шампионата с 27 точки. \"Сините\" са трети в таблицата към момента с 24 пункта, а Лудогорец е лидер с 30 точки.", "date": "2017.10.17", "title": "Война в спорта! Един от най-силните хора на \"Армията\" изригна: БФС..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D0%BA%D1%8A%D1%80%D0%B2%D1%8A%D0%B2-%D0%B5%D0%BA%D1%88%D1%8A%D0%BD-%D0%B7%D0%B0-%D0%BA%D0%B0%D1%80%D1%83%D1%86%D0%B0-%D1%81-%D0%B4%D1%8A%D1%80%D0%B2%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D1%86%D0%B8%D0%B3%D0%B0%D0%BD%D1%81%D0%BA%D0%B0%D1%82-news698085.html", "text": "Полиция и жандармерия нахлуха преди броени минути в ромската махала на град Баня. Акцията е заради снощното нападение на голяма тълпа роми срещу служители на Горско стопанство Хисаря, предаде Марица. Трима служители на Горското стопанство са били ранени при снощния екшън, който се разигра край моста на Стряма близо до град Баня. Те бяха нападнати от тълпа роми от близката махала, след като при проверка са задържали една каруца с два кубика дърва. Единият от ранените е със спукан скалп, другият е със счупена ръка и е настанен в УМБАЛ \"Свети Георги\", а третия е със спукана скула на лицето и сътресение на мозъка и също е настанен в болницата. Преди малко единият от пострадалите служители бе разпитан в полицията в Карлово.", "date": "2017.10.17", "title": "ИЗВЪНРЕДНО! Заради кървъв екшън за каруца с дърва: Полиция и жандармерия нахлуха в циганската махала на град Баня "}
{"url": "http://pik.bg/%D0%BB%D0%B8%D1%87%D0%BD%D0%BE-%D0%BE%D1%80%D1%85%D0%B0%D0%BD-%D0%BF%D0%B0%D0%BC%D1%83%D0%BA-%D0%B8%D0%B7%D1%80%D0%B8%D0%B3%D0%BD%D0%B0-%D1%82%D0%B5-%D1%83%D0%B1%D0%B8%D1%85%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%BA%D0%BE%D0%B9%D1%82%D0%BE-%D0%BE%D0%B1%D0%B8%D1%87%D0%B0%D1%85-news698054.html", "text": "Турският нобелов лауреат за литература Орхан Памук не може „да живее повече политически в Истанбул“ и огласи усещането си за безизходица от промените в града през последните 15 г. в интервю за в. „Ла Стампа“. \"Не обичам сегашното състояние на Истанбул, където моите спомени са унищожени\", каза Памук. \"Днес това е по-богат, но по-малко свободен град. Архитектурата и икономиката се промениха. Старите къщи, които обичах, са унищожени \", добави той в публикацията, озаглавена: \"Те убиха Истанбул, който обичах \". \"От години събирам стари снимки в Истанбул. Не знам защо правя това. Може би, защото те са единственото, останало от тези времена. Това е, което трябва да бъде човек: унищожаване на всичко и след това носталгия. Но носталгията стана погрешна и от политическа гледна точка\", каза Памук. Памук прекарва голяма част от времето си в Ню Йорк и преподава в Колумбийския университет и казва, че Западът вече не е загадка за него. \"Живея на Запад често, но Истанбул винаги ще е моя дом. Вашата къща може да бъде подложена на обновяване, но тя все още е вашият дом и тя не се променя. Но не мога да живея там политически. Да си спомним също така, че 50% от Истанбул гласуваха против президента Реджеп Тайип Ердоган на последните избори. Аз не съм единственият, който мисли така \", каза той. Коментирайки често използваното определение, че Истанбул е „граница между два свята“ или „мост между Изтока и Запада“, Памук каза, че той „не иска да бъде мост“.“Убеден съм, че бъдещето на Турция е със Запада. Израснах с това убеждение. Получих светско, буржоазно образование. Днес в Истанбул има малко свобода на мисълта и това ме подлудява и натъжава“, допълва писателят.", "date": "2017.10.17", "title": "ЛИЧНО! Орхан Памук изригна: Те убиха Истанбул, който обичах"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%BD%D0%BE%D0%B2%D0%B8%D1%8F%D1%82-%D1%81%D0%BB%D1%8A%D0%BD%D1%87%D0%B5%D0%B2-%D0%BC%D0%B5%D1%81%D0%B5%D1%86-%D1%85%D0%B2%D1%8A%D1%80%D0%BB%D1%8F%D0%B9%D1%82%D0%B5-%D0%B4%D1%80%D0%B5%D0%B1%D0%BD%D0%B8-%D0%BC%D0%BE%D0%BD%D0%B5%D1%82%D0%B8-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%BF%D1%8A%D1%82-%D0%B7%D0%B0-%D0%B4%D0%B0-%D0%B2%D0%B8-%D0%B4%D0%B0%D0%B4%D0%B5-%D0%B1%D0%BE%D0%B3-%D0%B1%D0%BE%D0%B3%D0%B0%D1%82%D1%81-news698056.html", "text": "Днес започва новият слънчев месец. Денят е свързан с Твореца на нашия свят, с творчеството, радостта, тържествеността, с усещането за личната ни мисия. Покровителства всички, които са стигнали до духовните учения и религията – тези хора са под защита на планетата Юпитер, пише астрологът Ивелина Пенчева в новия си хороскоп. Утрото на този ден се счита за делово време, когато трябва да се поемат повече отговорности, добавя тя. „Този ден е благоприятен само за тези, които постигат всичко сами в живота си, както и за тези, които водят хората - Учители, лидери, началници. Тези, които действат поединично, ги очаква неочаквана помощ. За авантюристите денят не е добър. Всички дела ще са перспективни, ако сериозно сте се захванали с тях. Всички инициативи на този ден са много активни и сериозни и към тях трябва да се подхожда не като към забавление, а като към много важни начинания“, предупреждава астрологът. „Начинанията ще са перспективни, само когато се предприемат сериозно и за дълго време. Ако се съмнявате в нещо в този ден - по-добре не го започвайте, нещата могат да се провалят“, добавя тя. „Утрото и деня човек е длъжен да посвети на активна работа, а вечерта – на веселие и отдих. Добре е да правите планове за предстоящия слънчев месец. Проявете творчество и инициатива в този ден. Ще им върви само на оптимистите, не и на тези, които са депресирани и унили. Трябва да се проявяват веселие и радост. Първата половина на деня е за работа, втората половина за пиене, гуляене и веселие. В този ден не е добре да се проявява алчност, ако ви поискат нещо - по-добре е да го дадете“, съветва Ивелина Пенчева. „Днес трябва да бъдете щедри и великодушни. На този ден се хвърлят малки монети на кръстопът, за да ви даде Бог богатство. Или да дадете нещо на първия срещнат просяк. Да се проветряват повече помещенията, да се държат отворени прозорците, да влиза вятър е добре. Прекрасно е да се занимавате с изчистване на организма си. В светлата част на денонощието се постарайте по-малко да имате съприкосновение с водата, да не я разливате. След залез слънце е полезно да си направите парна баня и да се изкъпете“, добавя астрологът. „Това е един от най-добрите дни за рязане на нокти и подстригване. В никакъв случай не се поддавайте на унинието и депресията. Никакви авантюри не се препоръчват. Не прекарвайте деня в уединение, отделени от другите хора. Този ден също е един от най-добрите за сватба. Трябва да се жените обаче само за любим човек“, уточнява Ивелина Пенчева. „Препоръчва се днес да се опече хляб. Може да се пие вино. То трябва задължително да е червено, затоплено с подправки и с мед - греяно вино. Ако не се употреби в този ден вино, значи показвате неуважение към Твореца“, добавя тя. „Добре е да се облечете в нови дрехи, но да не се купуват. Подбирайте светли и ярки тонове. Препоръчва се повече блясък. Избягвайте мрачните и тъмни цветове“, съветва астрологът.", "date": "2017.10.17", "title": "Започва новият слънчев месец! Хвърляйте дребни монети на кръстопът, за да ви даде Бог богатство"}
{"url": "http://pik.bg/%D0%BD%D0%B5%D0%BB%D0%B8%D0%BD%D0%B0-%D0%B3%D0%B0%D0%B7%D0%B8-%D0%B1%D0%B0%D0%B1%D0%B0-%D1%81-%D0%BA%D0%BE%D0%BB%D0%B5%D0%BB%D0%BE-news698031.html", "text": "Нелина се върна в своето детство и разказа за добрите старите време. \"Аз бях доста палаво дете. Расла съм на село при моите баби. Едно време като ни пуснеха на пътя сутринта, ако ни приберат на обяд да хапнем по една филия с лютеница, чак вечерта се прибирахме като се стъмни\", сподели певицата пред телевизия \"Планета\". Тогава градините на село били засяти с царевица и точно там било едно от любимите места за игри на всички деца, защото царевицата била висока, а те са изчезвали от погледа на родителите си. Така никой не успявал да ги намери. Друг любим момент от нейното детство е бил през пролетта – тогава, когато са се раждали малките агънца. \"Задължително ги кръщаваха на нас, децата. Ние влизахме при тях и всеки си галеше агънцето, обгрижвахме ги, често ходехме да ги храним. Като викнеха \"Нели\" - или агънцето или аз се обръщахме\", разказва с усмивка Нелина. Звездата пази в спомените си и този за първия си опит да кара колело, който завършил с фиаско. \"Качиха ме, пуснаха ме, но забравиха да ми кажат как се спира. И в момента в който видях пред мен един голям камък, на който беше седнала една баба, се развиках \"Варда -а-а-а...\" и се блъснах в камъка с бабата. Тя прояви разбиране и не ми се разсърди\", признава Нелина.", "date": "2017.10.17", "title": "Нелина гази баба с колело"}
{"url": "http://pik.bg/%D1%87%D0%B5%D1%80%D0%BD%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D1%80%D0%B5%D0%B2%D0%B5-%D0%BE%D1%82-%D0%B7%D0%BE%D1%80%D0%B8-%D0%BD%D0%B5%D1%89%D0%BE-%D0%BB%D0%BE%D1%88%D0%BE-%D1%8F-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B2-438-%D1%87%D0%B0%D1%81%D0%B0-news698061.html", "text": "Опитай пак!!!!!!!!!! Ако успееш да го изтриеш, ТРИЕШ ПРОФИЛ, а не човека! ХО ХО ХО\" Златка Димитрова проплака в социалната мрежа, че някой се е опитал на хакне профила й в социалната мрежа. Плеймейтката забелязала, че някой се е опитал да влезе в профила й точно в 4:38 часа.", "date": "2017.10.17", "title": "Черната Златка реве от зори! Нещо лошо я изненада в 4,38 часа..."}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%85%D1%80%D0%B8%D1%81%D1%82%D0%BE%D0%B2-%D0%BD%D0%B5-%D0%BC%D0%B5-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F%D1%82%D0%B0-%D1%81%D1%8A%D0%BC-%D1%8F-%D0%B4%D0%B0%D0%BB-%D0%BF%D0%BE%D0%B4-%D0%BD%D0%B0%D0%B5%D0%BC--news698097.html", "text": "\"Не се крия от никого, нито пък ме търсят. Бензиностанцията съм я дал под наем на друга фирма и нямам нищо общо в дейността й. Тази сутрин отидох на място да проверя какво се случва там, имаше много полицаи и митничари. Ако имаше нещо щяха да ме арестуват, но пак ви казвам, нямам нищо общо с акцията\", каза Христов пред бургаския сайт.", "date": "2017.10.17", "title": "Бизнесменът от Бургас Валентин Христов: Не ме издирват, бензиностанцията съм я дал под наем (СНИМКА)"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D0%BE%D1%82%D0%BB%D0%B8%D1%87%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news698053.html", "text": "Любопитна статистика показва, че за четвърти път в историята на сблъсъка Левски - ЦСКА, \"червените\" ще влязат в мача след нулево равенство на \"Българска армия\" в кръга преди дербито, акцентира \"Тема Спорт\". До момента това се е случило на три пъти, а по-интересното е, че и в трите случая ЦСКА губи срещата с Левски. Така бе и при победата на \"сините\" в миналото първенство. Обратът на Левски с 2:1 дойде, след като ЦСКА завърши 0:0 с Ботев в кръга преди това. Другите два случая са от далечните 1950 и 1958 година.", "date": "2017.10.17", "title": "Преди дербито! Отлична статистика за \"сините\""}
{"url": "http://pik.bg/%D0%B2%D1%82%D0%BE%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%B1%D0%BE%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-f-18-%D1%81%D0%B5-%D1%80%D0%B0%D0%B7%D0%B1%D0%B8-%D0%BF%D1%80%D0%B8-%D0%B8%D0%B7%D0%BB%D0%B8%D1%82%D0%B0%D0%BD%D0%B5-%D0%BE%D1%82-%D0%B1%D0%B0%D0%B7%D0%B0%D1%82%D0%B0-%D0%BF%D0%B8%D0%BB%D0%BE%D1%82%D1%8A%D1%82-%D0%B7%D0%B0%D0%B3%D0%B8%D0%BD-news698092.html", "text": "Изтребител F-18 се разби в испанската автономна област Мадрид, а пилотът загина, съобщиха от военно-въздушните сили. По тяхна информация инцидентът е станал при излитане на самолета недалеч от авиобазата в селището Торехон де Ардос, уточнява БГНЕС. На 12 октомври изтребител Eurofighter („Юрофайтър”) се разби на връщане от участие във военния парад по случай националния празник на Испания, а пилотът не можа да катапултира. Инцидентът стана във военно-въздушната база в Лянос, в югоизточната провинция Албасете, на 300 км. югоизточно от столицата.", "date": "2017.10.17", "title": "Втори инцидент с боен самолет в Испания! F-18 се разби при излитане от базата, пилотът загина (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B7%D0%B0%D1%81%D0%B5%D0%B4%D0%B0%D0%B2%D0%B0%D1%82-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0-%D0%B2%D1%82%D0%BE%D1%80%D0%BE%D1%82%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B8%D1%8F-%D0%BF%D1%80-news697992.html", "text": "Парламентът заседава извънредно, за да проведе второто гласуване на Законопроект за изменение и допълнение на Гражданския процесуален кодекс. Проектът е общ проект и е изработен от Комисията по правни въпроси, въз основа на приетите на първо гласуване на 7.7.2017 г. законопроекти с вносители: Корнелия Нинова и група народни представители на 10.5.2017 г., на Пламен Христов, Албена Найденова и Полина Цанкова на 12.5.2017 г.; на Данаил Кирилов и група народни представители на 30.5.2017 г. и на Христиан Митев и група народни представители на 4.7.2017 г. Гледайте на живо по ПИК TV!", "date": "2017.10.17", "title": "ИЗВЪНРЕДНО В ПИК TV! Депутатите заседават извънредно за второто гласуване на Гражданския процесуален кодекс - гледайте НА ЖИВО"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B4%D0%BE-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D0%B4%D0%B5%D0%BA%D0%B5%D0%BC%D0%B2%D1%80%D0%B8-%D1%81%D1%82%D0%B0%D0%B2%D0%B0-%D1%8F%D1%81%D0%BD%D0%B0-%D0%BA%D0%BE%D0%BD%D1%86%D0%B5%D0%BF%D1%86%D0%B8%D1%8F%D1%82%D0%B0-%D0%B7%D0%B0-%D0%B8%D0%B7%D0%BF%D0%BB%D0%B0%D1%89%D0%B0%D0%BD%D0%B5-%D0%BD%D0%B0-%D0%B2%D1%82%D0%BE%D1%80%D0%B0%D1%82%D0%B0-%D0%BF%D0%B5%D0%BD%D1%81%D0%B8%D1%8F-news698067.html", "text": "До средата на декември трябва да е ясна концепцията за изплащане на втората пенсия, заяви социалният министър Бисер Петков. Към момента няма законови текстове за изплащането на допълнителната пенсия от универсалните фондове, въпреки че първите, които могат да се възползват от нея, ще се пенсионират през 2024 г. Петков участва в конференцията “Еволюцията на пенсионните модели”, на която БНР е медиен партньор. Форумът е организиран от Асоциацията на пенсионноосигурителните дружества в България. Очаква се в рамките на форума да бъде направена съпоставка на практиките в различните държави. Международни експерти ще представят своята визия за развитието на работещия в България тристълбов модел. Към юни тази година в допълнителните пенсионни фондове вече се осигуряват над 4,526 млн. лица, а нетните активи са повече от 11,723 млрд. лева. Заедно с това за периода 01.01.2002 г. - 30.06.2017 г. пенсионните фондове са изплатили на осигурените лица или на техните наследници повече от 1 млрд. лева, припомнят от асоциацията.", "date": "2017.10.17", "title": "ВАЖНО! До средата на декември става ясна концепцията за изплащане на втората пенсия"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BC%D0%BE%D0%BB%D0%B8-%D1%80%D0%B0%D0%B4%D0%B5%D0%B2-%D0%B7%D0%B0-%D0%BC%D0%B8%D0%BB%D0%BE%D1%81%D1%82-news698090.html", "text": "Незавидното положение на Корнелия Нинова я докарва до отчаяни действия, които могат да изядат и главата на президента Румен Радев, научи ПИК от свои източници на „Дондуков” 2. Червената лидерка, изпаднала в немилост в столетницата поради собствените си амбиции да овладее партията и да я превърне във фирма, както я обвиняват съпартийците й, я докарали до това да моли за помощ президента. Нинова от седмица насам буквално направила пътека до кабините на всички леви в екипа на Румен Радев, за да ги уговаря да я подкрепят. „След като настрои срещу себе си дори Румен Овчаров, който от приватизаторка на Костов я вкара в кабинета на Станишев навремето, е тотално отчаяна. Повечето силни фактори в столетницата са обърнати срещу нея, а останалите пасуват и само й гледат сеира, но никой не е зад нея. Остана й едно вярно куче – Крум Зарков, който обикаля с нея по студиата и по-скоро й е като секретарка. Единственият верен ход, който й остава е да настрои масите в БСП по места в своя защита преди конгреса, като покаже, че флагманът им Румен Радев стои твърдо зад нея. Затова отчаяно го моли да измисли как да даде този знак на електората преди конгреса. Това обаче може да му коства ново напрежение и едва ли ще го направи, той отдавна е скъсал отношения с нея”, коментират хора в президентството, запознати с партийната интрига. Нинова добре знаела, че в момента единствено Радев се ползвал с голямо уважение сред червените, което искала да превърне в свое спасение. Хората на президента обаче никак не били благосклонни към подобна самоубийствена акция от негова страна. „Това е пълен абсурд. Година след като избран, тя продължава да ползва името му за собствения си рейтинг, като така му пречи и го злепоставя, а сега иска да го вкара и във вътрешно партийните си битки”, споделят информирани на „Дондуков” 2. По конституция държавният глава няма право да взима отношение или да бъде партийно пристрастен, макар да го показва до сега не толкова като подкрепа към БСП, колкото като опозиция срещу ГЕРБ. Ако подкрепи явно Нинова обаче, това вече ще е истински скандал и така Нинова ще да изцеди и последната му капка достойнство пред обществото като балансьор и обединител на нацията.", "date": "2017.10.17", "title": "РАЗКРИТИЕ НА ПИК! Корнелия Нинова моли Радев за милост"}
{"url": "http://pik.bg/%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B2%D0%B7%D1%80%D0%B8%D0%B2%D0%B5%D0%BD%D0%B0%D1%82%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%89%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%B2-%D0%BC%D0%B0%D0%BB%D1%82%D0%B0-%D1%80%D0%B0%D0%B7%D0%BA%D1%80%D0%B8%D0%BB%D0%B0-%D0%B7%D0%B2%D0%B5%D1%80%D1%81%D0%BA%D0%B8-%D0%B4%D0%B0%D0%BB%D0%B0%D0%B2%D0%B5%D1%80%D0%B8-%D0%BD-news698047.html", "text": "Разследваща журналистка в Малта, която разкри връзки на страната си с офшорни данъчни убежища чрез изтеклите в медиите \"Панамски документи\", бе убита вчера с бомба, поставена в колата й. Нападението шокира Малта и бе осъдено от лидерите на ЕС, включително от първия заместник-председател на Европейската комисия Франс Тимерманс и председателя на Европейския парламент Антонио Таяни, пише в. \"Ню Йорк таймс\". Половин час преди смъртта на 53-годишната Дафне Каруана Галиция излезе последният й пост в блога й, в който началникът на кабинета на премиера е обвинен в корупция. Блогът й бе толкова популярен и влиятелен, че допринесе за избухването на политическа криза, когато тя обвини съпругата на премиера Джоузеф Мускат, че използва фирма параван в Панама, в която са били внесени суми от семейството на президента на Азербайджан. Мускат отрече да е нарушавал закона и свика предсрочни избори през юни, които бяха спечелени от неговата Лейбъристка партия, припомня вестникът. Европейското издание на новинарския сайт \"Политико\" неотдавна включи Каруана Галиция в списъка си на 28 души, които \"формират и разтърсват Европа\". Сайтът я нарече \"блогърка фурия\" и заяви, че тя сама върши работа колкото целия Уикилийкс с разкритията си за корупция и шуробаджанащина, отбелязва \"Ню Йорк таймс\". Информация за реклами в Twitter и поверителност \"Бомба уби журналистка в Малта, която пишеше за Панамските документи\", гласи заглавието на в. \"Вашингтон пост\". Посещенията на създадения й през 2008 г. блог понякога достигаха 400 000, което е почти колкото населението на Малта, пише вестникът и отбелязва, че неотдавна тя се е уведомила полицията за получавани заплахи. Постовете на тази блогърка често пъти имаха повече читатели от всички малтийски вестници, взети заедно, пише в. \"Гардиън\". Статиите й бяха трън в очите на политическото ръководство и хората от престъпния свят с влияние в най-малката страна членка на ЕС. Информация за реклами в Twitter и поверителност Каруана Галиция заявяваше, че не е политически обвързана. Тя пишеше по най-различни теми - от банки, които улесняват прането на пари, до връзки между малтийската индустрия на онлайн хазарта и мафията. Най-новите й разкрития засягат премиера на Малта Джоузеф Мускат и двама от най-близките му сътрудници в афера със свързани с тях офшорни компании, продажби на малтийски паспорти и плащания от правителството на Азербайджан. Убийството бе осъдено от премиера Мускат, който съобщи, че по негова молба служители на ФБР са на път за Малта, за да помогнат в разследването.", "date": "2017.10.17", "title": "В ИМЕТО НА ИСТИНАТА! Взривената разследваща журналистка в Малта разкрила зверски далавери на близък до премиера – продавал паспорти на Азербайджан"}
{"url": "http://pik.bg/%D1%80%D1%83%D1%81%D0%BD%D0%B0%D0%BA-%D0%BE%D1%82-%D1%85-%D1%84%D0%B0%D0%BA%D1%82%D0%BE%D1%80-%D1%81%D0%B5-%D0%B8%D0%B7%D0%B3%D0%B0%D0%B2%D1%80%D0%B8-%D1%81-%D0%BA%D0%B8%D1%84%D0%BB%D0%B8%D1%82%D0%B5-%D0%B2-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-%D0%B2%D0%B8%D0%B4%D0%B5%D0%BE-news698048.html", "text": "Младият изпълнител ARTi представи новата си песен, озаглавена \"InstaKifla\", която е насочена към съвременните \"звезди\" в социалните мрежи. С нея той иска да се опита да наложи ново звучене в българската музика, а именно някаква форма на социален попфолк. Идеята на този стил е музиката да бъде комерсиална, за да се възприема по-лесно от хората, като в същото време текстът да има смисъл и да подтиква хората да се замислят за света, в който живеем. \"От много време исках да направя парче за всички инстаграм \"звезди\". Темата е доста актуална и нашумяла. Мислех годълго, но просто не се получаваше - нямах вдъхновение. След поредното любовно разочарование, една сутрин просто станах и написах целия текст наведнъж. Не знам дали защото бях ядосан на съвременната жена или просто наранен, но такова получих своето истинско вдъхновение\", споделя за проекта си Артьом Анатолиевич. Руснакът доби популярност на кастингите на \"Х Фактор\" преди две години. Той от години живее в Бургас, занимава се с бойни спортове, а на сцената на музикалното риалити изпълни \"Снег\" на Филип Киркоров. \"InstaKifla\" е с музиката и аранжимента са на Роско (Roasty Suave), Искрен Тончев - Искрата и Николай Николов (Екса). Сюжетът на видеото е по идея на изпълнителя, а неговата реализация е на Николай Гарабедян - режисьор на най-популярния комедиен уеб сериал \"Типично\".", "date": "2017.10.17", "title": "Руснак от \"Х Фактор\" се изгаври с кифлите в Инстаграм (ВИДЕО)"}
{"url": "http://pik.bg/%D1%81%D1%82%D1%80%D0%B0%D1%81%D1%82%D0%B8-%D0%BC%D0%B5%D1%80%D0%BA%D1%83%D1%80%D0%B8%D0%B9-%D1%81%D0%B5-%D0%BC%D0%B5%D1%81%D1%82%D0%B8-%D0%B2-%D0%B7%D0%BD%D0%B0%D0%BA-%D1%81%D0%BA%D0%BE%D1%80%D0%BF%D0%B8%D0%BE%D0%BD---%D0%B6%D0%B5%D0%BB%D0%B0%D0%BD%D0%B8%D1%8F%D1%82%D0%B0-%D1%81%D1%82%D0%B0%D0%B2%D0%B0%D1%82-%D0%BF%D0%BB%D0%B0%D0%BC%D0%B5%D0%BD%D0%BD%D0%B8-news698009.html", "text": "Днес в 11:00 ч Меркурий – планетата на мисълта и комуникациите - се премества в знак Скорпион. Желанията стават пламенни, мислите потайни, пригответе се да срещате хапещ сарказъм, подозрителността ще води до сглобяване на различни сценарии, търсене навсякъде конспирации и „под вола теле”. Положението на Меркурий ще се отрази благоприятно за хората, които имат Слънце или Асцендент във водните знаци – Рак, Скорпион и Риби. Луната прави съвпад с Марс (14:28ч) – Аспекта носи вътрешно напрежение, създава дисхармоничен фон на деня. Възможно е да се появи главоболие от емоционално напрежение. Тревожност, объркване, неприятни емоции. Луната е в знак Дева. Добро време за решаване на всекидневни проблеми. Човек през този период е отдръпнат в поведението си. Заедно с това е доста критичен. Възниква желание да се меси в работите на другите без да го молят. Може да се появят търкания с околните. Уязвими са червата и стомашно чревният тракт, поради което се препоръчва щадяща диета. Луната се движи по празен курс от 14:28 до 20:36ч., затова през този период не е подходящо да се започват важни и нови дела. Не започвайте нищо важно, не посещавайте държавната администрация за уреждане на въпроси, не предприемайте важни решения, делови преговори. Всичко ще бъде напразно и ще изхабите много нерви, ще срещнете много трудности, а краят е неясен. В 20:36ч Луната преминава в знака на партньорството Везни. 27 лунен ден започва в 04:56ч и продължава през целия ден – Символ на деня е тризъбец, магически жезъл, Нептун. Препоръчва се да разпускате, да слушате музика. Днес бъдете по-близко до своите роднини и приятели, обърнете повече внимание на децата. Този период представлява хармонично съчетание на разума с интуицията. Сложността на този ден се състои в това външната подвижност да се съчетае с пълното вътрешно разпускане и откритостта ни към тънката информация. Полезно е да се занимавате със самообразование. Време за подготовка за нов жизнен етап. Постарайте се да не зацикляте на конкретните жизнени и особено битови проблеми. В този ден са опасни заблудите, разсеяността, затова се препоръчват медитации, молитви, концентрация и самоосъзнаване. Не се препоръчва да се започват нови дела. Човек може да стане жертва на илюзии. Опасни са пиянството, силната музика, да сме в сънливо състояние. Денят е свързан с лечителството, молитвите и светлите надежди за бъдещето. Добре е човек да е на път и да не се привързва към определено място, да се общува с природата. Не трябва да се използва огледало в този ден, да не се прелива кръв, ако не е наложително. Особено уязвима е лимфната система. От приемане на лекарства, ако е възможно се ограничавайте, тъй като употребата на химически вещества може да предизвика непредвидена реакция и да има различни усложнения. Болестите започнали сега не са опасни. Бизнес – Подходящо време за благотворителност. Всички останали операции с парични знаци са обречени на неуспех. Затова е желателно да се посветите изключително на спонсорство. Счита се, че парите дадени за благотворителност, създават светла карма и в последствие носят богатства – както материални, така и духовни. Секс - Много е важно в основата на секса да стои любовта, близостта, приятелските отношения, а не само чистата физиология. Идеално време за първи полов контакт или за зачатие. Диета – Да се ограничи консумацията на картофи и цитрусови плодове. Подстрижка – Днес е добре за подстрижка. Подходящо е за всички, които се грижат за външния си вид и искат да направят впечатление. Това ще засили вашето обаяние и постигане на успех пред околните. Подходящо е и за тия, които са решили да променят своя имидж. Сънищата показват, доколко човек е способен да съществува в хармонични отношения с околното пространство и доколко е в състояние да запази равновесието между духовния и материалния свят.", "date": "2017.10.17", "title": "СТРАСТИ! Меркурий се мести в знак Скорпион - желанията стават пламенни"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0%D1%82%D0%B0-200-%D0%BC%D0%B8%D0%BB%D0%B8%D0%BE%D0%BD%D0%B0-%D0%BF%D0%BE-%D0%BC%D0%B0%D0%BB%D0%BA%D0%BE-%D1%81%D0%B0-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%B7%D0%B0-2-%D0%BC%D0%B5%D1%81%D0%B5%D1%86%D0%B0-%D1%81%D0%BB-news698052.html", "text": "Важни данни за контрабандата и успешната борба на правителството с нея изнесе на бизнес форум премиерът Бойко Борисов. „Има много нещо, които когато дават добър резултат не се оценява какъв труд стои зад тях. Когато поехме кабинета, контрабандата на цигари беше над 34%, сега е под 7%. Ако го умножите по акцизи и данъци, виждате колко пари са влезли в бюджета. Тези черни пари замърсяваха цялата система – данъци, митници и какво ли не. Не можете да си представите какви усилия ни е коствало да съберем всички органи, за да се борят ефективно с контрабандата и ето виждате, че е ефективно – приходите са много повече в бюджета. Да не говорим, че тези усилия продължават ежедневно, да се ротират хора, да не са на едно място. А ето за два месеца служебно правителство, може да видите, че са 200 млн. лв. по-малко в бюджета. Ето това са фактите, които могат да се видят на сайтовете на приходните агенции. Когато поехме еврофондовете 0,48% беше усвояването, станахме 18-ти, а сега сме седми в Европа и това не се отчита. Остава в статистиката на Евростат и никой не казва нищо. Някои спорят, че инвестициите са ни малко, но ето ги фактите – няма работници, това означава, че са заети хората”, разкри премиерът. По думите му правителството прави огромни промени по облекчаване на административната тежест, както и по привличане на работна ръка, за да не се позволява изтичане на българи в Западна Европа и да се налага търсене на персонал от страни извън ЕС. \"Имаме абсурдна социална политика и тези 6% безработни не иска всъщност да работят. Плащаме за всичко и навсякъде. Но има ефект - 10 000 деца повече влязоха в училище заради мярката, която приложихме към семействата. Така тези хора няма в бъдеще да легнат на социалната система, за която се харчат милиарди\", разкри още Борисов. \"Но е важно и друго да се каже - колко да сме зле като по \"Витошка\" не може да се разминеш. излязох събота да видя какво е и видях, че няма празно кафене. Е колко сме зле? Същото е в Бургас, Варна, Пловдив... А като направим магистрали, навсякъде ще е така, защото бизнесът ще може да работи и в другите градове. \"Хемус\" като направим, Русе-Велико Търново, тунела под Шипка - ето това ще вдигне тези населени места, като има инфраструктура за бизнеса. Затова това ни е приоритет, както и образованието. Там ще се види след 11 години дали сме прави или не. Двойното увеличение ще върне добри преподаватели, а мерките към семействата върнаха децата в училище. Убеден съм, че тази инвестиция ще даде резултат. 700 млн. повече сме отделили повече за доходите в отделните сфери. Но пак има отвсякъде натиск и надпревара за харчене, ако не - протести. Но този бюджет трябва да е ясно, че няма как да стигне за всички\", допълни премиерът. Борисов коментира и предстоящото председателство на ЕС. „Председателството не е нещо, в което да ти дадат за 6 месеца властта в ЕС и да правиш каквото искаш. Така си го представят някои. Така ще можем да поставим темата за Балканите. Говорил съм с колегите в ЕС, че младите хора заслужават да им се обърне внимание, за да не съберат куфарите. Към Балканите трябва да се подхожда с внимание, такт и помощ. Ако искаме ЕС и Балканите да станат неразривна част, трябва са се помогне на всяка страна. Имаме си доверие водещите хора от Балканите. Сега на 26 октомври има среща на вътрешните министри във Варна. Всеки ден трябва да се работи по темата за Балканите“, каза Борисов.", "date": "2017.10.17", "title": "ИЗВЪНРЕДНО В ПИК! Борисов за контрабандата: 200 милиона по-малко са приходите за 2 месеца служебен кабинет! (ОБНОВЕНА)"}
{"url": "http://pik.bg/%D1%83%D1%80%D0%B0%D0%B3%D0%B0%D0%BD%D1%8A%D1%82-%E2%80%9E%D0%BE%D1%84%D0%B5%D0%BB%D0%B8%D1%8F%E2%80%9C-%D1%83%D0%B1%D0%B8-%D1%82%D1%80%D0%B8%D0%BC%D0%B0-%D0%B2-%D0%B8%D1%80%D0%BB%D0%B0%D0%BD%D0%B4%D0%B8%D1%8F-news698013.html", "text": "Трима души загинаха, след като бурята „Офелия” връхлетя Ирландия. Стихията повали дървета и събори електрически стълбове. Поривите на ветровете достигнаха скорост от 190 км/ч. Общо 330 000 домакинства са без ток. Повече от 200 полета бяха отменени. „Офелия” е най-мощният ураган, образувал се толкова на изток в Атлантическия океан. И въпреки, че „Офелия” отслабна от ураган на буря, преди да достигне брегове на Ирландия, предизвика тежки последствия.", "date": "2017.10.17", "title": "Ураганът „Офелия“ уби трима в Ирландия"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D1%80%D0%B0%D0%B7%D0%B1%D0%B8-%D0%BC%D0%B8%D1%82%D0%B0-%D0%B7%D0%B0-%D0%B2%D0%B8%D1%82%D0%B0%D0%BC%D0%B8%D0%BD-%D1%81-%D0%B8-%D0%B3%D1%80%D0%B8%D0%BF%D0%B0-news698008.html", "text": "Щамът \"Мичиган\" се очертава като класически протичащ вирус и не се очакват изненади. Трудно е да се каже колко ще бъде интензивна епидемията. Това каза пред БНТ главният епидемиолог д-р Ангел Кунчев, който сподели още, че човек трябва да бъде внимателен с грипа, защото е трудно предсказуем. По думите му не са много хората, които имат изградени антитела срещу вируса \"Мичиган\" и това му дава възможност да зарази повече хора, ако не са имунизирани, но няма как да повлияе на обществения имунитет. Освен него може да ни атакува и \"Хонконг\", който е познат от миналата година. Според д-р Ангел Кунчев в момента преобладават рино вирусите, които много разнообразни с няколко десетки щамове. Няма данни за сега за хванати грипове в Европа и не може да се каже, че картината на Стария континент ще бъде същата като в Австралия по отношение на \"Мичиган\". Експертът отрече схващането, че взимането на витамин С намалява риска от вирус, а като цяло ваксините дават най-голяма гаранция. Той наблегна още, че изключително важно е избягването на видимо болни хора, защото при грипа хващането може да стане много лесно само от кашлица и кихане. Според д-р Кунчев няма крайна граница за имунизация, но най-подходящи месеци са октомври и ноември. \"Една ваксина предпазва не повече от година, година и половина.\", каза още той.", "date": "2017.10.17", "title": "Експерт разби мита за витамин С и грипа"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D1%82%D1%8A%D1%80%D1%81%D0%B8-%D0%BF%D0%BE%D0%B4-%D0%B4%D1%8A%D1%80%D0%B2%D0%BE-%D0%B8-%D0%BA%D0%B0%D0%BC%D1%8A%D0%BA-%D0%BD%D0%BE%D0%B2-%D0%B3%D0%BB%D0%B0%D0%B2%D0%B5%D0%BD-%D0%B0%D1%80%D1%85%D0%B8%D1%82%D0%B5%D0%BA%D1%82-news698017.html", "text": "Община Пловдив стартира втори конкурс за позицията главен архитект на град Пловдив. Това се случва след като предишният опит на администрацията да наеме ценния кадър се провали през пролетта. Тогава, след писмената защита на своите концепции до устна бяха допуснати трима от общо шестимата кандидати, съобщава \"Марица\". Те представиха идеите за архитектурното бъдеще на Пловдив и публично, след което трябваше да са явят на устна защита пред конкурсната комисия.  „До втория кръг - интервю, трябваше да бъдат допуснати само кандидатите, получили резултат над 8 като сбор от оценките на писмената и устната защита. Никой един то тях не постигна такъв резултат”, обясни главният секретар на общината Ангелина Топчиева. Това е и причината за започването на втория конкурс, за който документи се приемат от  вчера. „Надяваме се на повече участници в надпреварата. Според мен е нужно да се назначи човек на тази позиция. В момента имaме временно изпълняващ длъжността, но търсим човек, който да е постоянно ангажиран“, обяви кметът Иван Тотев. Новият главен архитект ще трябва да познава добре Пловдив и идеите за развитие на града. Изключително много ще се държи на отношението към опазването на културните паметници под тепетата. „Започваме да премахваме билбордове и реклами табели. Спряхме да издаваме разрешителни за рекламни табели по стълбове, като по този начин търсим изчистване на града“, съобщи Тотев. Новият архитект ще трябва да работи активно в тази насока - да намери начин да се справи с климатиците по фасадите, с рекламите по прозорците и т. н. „Искаме да сменим концепцията от дисперсен към по-хомогенен град, което означава, че всички земеделски земи на юг и югозапад ще влязат в строителните граници. Това са цели нови зони, квартали с хиляди декари площ. Архитектът трябва да работи активно с екипа, който ще прави общия устройствен план“, каза още кметът. Концепцията, която се очаква да бъде защитена, трябва да включва културното и историческо наследство на Пловдив, археологията, популяризирането на града, опазването на паметниците под тепетата,  решения за справяне с проблема с частните собственици на сградите и др. Търсеният човек трябва да е отговорен и да бъде публична фигура.", "date": "2017.10.17", "title": "Пловдив търси под дърво и камък нов главен архитект"}
{"url": "http://pik.bg/%D1%81%D0%B8%D0%BD%D0%B8%D1%82%D0%B5-%D1%81-%D0%BE%D0%B3%D1%80%D0%BE%D0%BC%D0%BD%D0%BE-%D0%BE%D1%80%D1%8A%D0%B6%D0%B8%D0%B5-6-%D0%B7%D0%B2%D0%B5%D0%B7%D0%B4%D0%B5%D0%BD-%D0%BB%D0%B5%D0%B2%D1%81%D0%BA%D0%B8-news698058.html", "text": "Левски не играе най-зрелищния и най-резултатен футбол в първенството. \"Сините\" обаче влизат в дербито срещу ЦСКА с огромно оръжие. Кратка статистическа справка показва, че подопечните на Делио Роси не са допуснали гол в предходните си 5 мача във всички надпревари. Друг интересен факт е, че \"сините\" не инкасират попадение в 9 от последните си 10 двубоя. Под ръководството на Делио Роси столичани допускат голове само срещу Ботев. При победата на \"канарите\" с 2:1 за първенство. ЦСКА от своя страна може да се похвали с най-резултатното нападение в шампионата - 30 попадения в 12 мача. В събота от 16:00 часа \"сини\" и \"червени\" ще спорят в голямото дерби на кръга в Първа лига. А Левски има един много сериозен коз - отборът е почти непробиваем в отбрана, откакто Роси е на \"Герена\". Ще успеят ли \"сините\" в шести пореден мач да запазят мрежата си суха, показвайки 6-звездно представяне в дефанзивен план?", "date": "2017.10.17", "title": "\"Сините\" с огромно оръжие! 6-звезден Левски!?"}
{"url": "http://pik.bg/%D0%BF%D0%BE%D0%BB%D0%B8-%D0%BF%D0%B0%D1%81%D0%BA%D0%BE%D0%B2%D0%B0-%D1%81%D0%B5-%D0%BF%D0%BE%D0%BA%D0%BB%D0%BE%D0%BD%D0%B8-%D0%BD%D0%B0-%D0%B3%D1%80%D0%BE%D0%B1%D0%B0-%D0%BD%D0%B0-%D1%85%D0%B0%D0%BD-%D0%BA%D1%83%D0%B1%D1%80%D0%B0%D1%82-%D0%B8-%D0%BF%D1%80%D0%B5%D0%B4-%D0%BC%D0%BE%D1%89%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%B0-%D0%BF%D0%B5%D1%82%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news698034.html", "text": "Изминалото лято бе изпълнено с много международни изяви за Поли Паскова. Народната певица посети Румъния, Украйна, Босна. \"С гордост представих емблематични песни от нашия фолклор. Пях като специален гост на фестивала в Босна \"Разпжевано лето\". Фестивалът се снимаше от най-добрата босненска телевизия и чрез сателит се излъчва в цял свят. Успях да се запозная с много колеги и получих много атрактивно предложение от един много популярен изпълнител - Радмило Зекич. След като се завърне от турне в Австралия ще запишем дует, който ще представим на босненската публика\", разкри Паскова пред телевизия \"Планета\". За още едно интересно пътуване разкава Поли. То е до местността Малая Перешчепина в област Полтавска в Украйна, където е намерен гроба на хан Кубрат. \"Отидох не само от любопитство, за да видя до къде се е простирала България и колко велика е била. Отидох и защото исках по някакъв начин да поднеса своя подарък на тези далечни българи, които са много близко до сърцето ни - те говорят езика ни, почитат традициите, пеят народните песни и играят хората ни\", споделя певицата. На път за Украйна, Поли минала пред румънския град Яш, където се поклонила пред мощите на българската светица Света Петка. \"Нашата група имаше голям късмет, тъй като мощите се изнасят само на големи празници. Ние бяхме там на 14 септември, Кръстовден. Наредихме се на една голяма опашка. И точно, когато стигнахме до мощите на Света Петка, дойде румънският Патриарх, който положи ръка над главите ни и ни благослови. А основното, за което се помолихме цялата група, беше за България, за българския народ. Да се запази целостта на нашата държава, да се осъзнаем, духовно да израснем. Това, което ми направи неприятно влечатление е, че беше написано, че Преподобна Петка е румънска светица, от Яш. А тя е наша, българска светица и то една от най-силните застъпници за нас, българите\", казва още народната любимка.", "date": "2017.10.17", "title": "Поли Паскова се поклони на гроба на хан Кубрат и пред мощите на Света Петка (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BD%D0%B0%D1%85%D0%B0%D0%BF%D0%B0%D0%BD%D0%BE%D1%82%D0%BE-%D0%BE%D1%82-%D0%BF%D0%B8%D1%82%D0%B1%D1%83%D0%BB-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D1%81-%D1%88%D0%BE%D0%BA%D0%B8%D1%80%D0%B0%D1%89-%D1%80%D0%B0%D0%B7%D0%BA%D0%B0%D0%B7-%D0%B4%D0%B5%D1%82%D0%B5%D1%82%D0%BE-%D0%B5-%D1%81%D1%8A%D1%81-%D1%81%D0%B5%D1%80%D0%B8%D0%BE%D0%B7%D0%BD-news698012.html", "text": "Бащата на малкото момиченце, което беше нахапано по дупето от питбул на пазара в Кърджали разказа пред Би Ти Ви какво точно се е случило. Той е шокиран, че собственикът е пуснал кучето си без повод и след инцидента дори не се е извинил и не е питал как е детето, което е на годинка и половина. \"Седеше отстрани и гледаше. Аз видях, че хапе детето ми и го хванах, повалих го на земята. Така освободих малката. Ще съдя собсвеника, който изчезна след нападението\", разказа бащата. Той обясни, че в момента момиченцето е в болница в Пловдив с 5-6 рани по дупето, от които 3-4 са по-сериозни. Собственикът е задържан от полицията, а питбулът му е прибран в приют за кучета.", "date": "2017.10.17", "title": "ЕКСКЛУЗИВНО! Бащата на нахапаното от питбул момиченце с шокиращ разказ! Детето е със сериозни рани по дупето"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D0%B2%D0%BE%D0%B5%D0%BD-%D1%87%D0%B5%D1%80%D0%B2%D0%B5%D0%BD-%D1%83%D0%B4%D0%B0%D1%80-%D0%B2-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%B7%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%BC%D0%BE%D0%BC%D0%B5%D0%BD%D1%82---%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-news698029.html", "text": "Собственикът на ЦСКА Гриша Ганчев предприе силен ход преди дербито с Левски в събота. По информация на \"Новспорт\" той е декларирал пълна подкрепа за треньора Стамен Белчев и щаба му. Ганчев бил убеден, че само липсата на късмет е попречила на ЦСКА да продължи победния си ход срещу Етър и Пирин. След нулевото равенство с \"орлетата\" на \"Армията\", фенове на \"червените\" изригнаха срещу треньора в интернет пространството. Междувременно административният директор на ЦСКА - Милко Георгиев, взе отношение по думи на боса на Лудогорец - Кирил Домусчиев. Шефът на \"орлите\" заяви пред \"Спортал\", за \"червените\" от Първа лига \"те дори нямат пари да си платят марката, която ужким спечелиха на търг\". \"Веднага ще успокоя хората, че в когато госпожа синдичката предостави удостоверение за тежести, чисто на имотите, които ние ще добием... Хората помнят, че в цената от 8 милиона се включват различни активи. Информацията ни е, че част от тях имат тежести. Синдикът ми е много интересно как ще се опита да ни даде имот с тежест. Когато изчисти имотите, Гриша Ганчев с най-голямо желание и удовлетворение ще плати тези 8 милиона лева. Така че, повече лаладжийски истории не ми се слушат от Разград\", отвърна Георгиев, в интервю за официалния сайт на \"армейците\".", "date": "2017.10.17", "title": "ЕКСКЛУЗИВНО! Двоен \"червен\" удар! В исторически за \"армейците\" момент - Гриша Ганчев..."}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D0%B5%D1%89%D0%B0-%D0%BF%D0%BE%D0%BC%D0%BE%D1%89%D1%82%D0%B0-%D0%B7%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B8%D1%8F-%D1%85%D1%80%D0%B0%D0%BC-%D1%81%D0%B2%D0%B5%D1%82%D0%B8-%D1%81%D1%82%D0%B5%D1%84%D0%B0%D0%BD-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B4%D0%B0-%D0%BD%D0%B5-%D1%81%D0%B5%D0%BA%D0%B2%D0%B0-news698051.html", "text": "Правителството ще продължи да подкрепя дейността на българската православна църковна община в Истанбул. Това уверение даде министър-председателят Бойко Борисов на среща с българска църковна делегация, водена от председателя на настоятелството на фондацията на българските православни църкви в Истанбул Васил Лиазе. Членовете на настоятелството запознаха премиера Борисов с дейностите по реставрацията на българската църква „Свети Стефан“. Уникалният железен храм е напълно обновен след дълъг ремонт, финансиран от Истанбулската голяма община и община Фатих, както и от българската държава. Министър-председателят пое ангажимент да бъдат отпуснати допълнително средства за вътрешното обзавеждане на църквата. Бойко Борисов получи покана да присъства на тържественото откриване и освещаване на обновената църква „Свети Стефан“, което е предвидено за 7 януари 2018 г. Българската държава заделя от 1992 г. ежегодно средства чрез бюджета на Министерството на външните работи за издръжка на Българската православна църковна община в Истанбул. От 2009 г. тази сума е 50 000 евро годишно. Независимо от тези средства, през последните пет години дирекция „Вероизповедания“ към Министерския съвет е подпомогнала ремонта и поддръжката на църковно-исторически паметници, стопанисвани от БПЦО – Истанбул, със 190 000 евро.", "date": "2017.10.17", "title": "ПЪРВО В ПИК TV! Борисов обеща помощта за уникалния храм \"Свети Стефан\" в Истанбул да не секва (СНИМКИ/ВИДЕО)"}
{"url": "http://pik.bg/19-%D0%B3%D0%BE%D0%B4%D0%B8%D1%88%D0%BD%D0%B0-%D1%84%D0%B5%D0%BD%D0%BA%D0%B0-%D0%BD%D0%B0-%D0%B1%D1%8A%D1%80%D0%B7%D0%B8-%D0%B8-%D1%8F%D1%80%D0%BE%D1%81%D1%82%D0%BD%D0%B8-%D0%BF%D1%80%D0%BE%D0%B1%D0%B2%D0%B0-%D0%BA%D0%BE%D0%BB%D0%BA%D0%BE-%D0%B2%D0%B4%D0%B8%D0%B3%D0%B0-%D1%85%D0%BE%D0%BD%D0%B4%D0%B0%D1%82%D0%B0-%D0%B7%D0%B0%D0%B1%D0%B8-%D1%81%D0%B5-%D0%B2-%D0%B4%D1%8A%D1%80%D0%B2%D0%BE-news698037.html", "text": "19-годишна жена от Несебърско пък реши да тества колко може да вдигне новата й \"Хонда Сивик\" и завърши в болницата. Младата фенка на \"Бързи и яростни, която дори нямала книжка, се забила в дърво на пътя между селата Руен и Просеник. А. А. от несебърското село Гюльовца шофирала с много висока скорост и не разбрала кога точно е излязла от пътя, съобщава \"Флагман\". Пострадалата е с контузия на черепа и мозъчно сътресение. Тя  е прегледана и настанена за наблюдение в УМБАЛ – Бургас. 30-годишна шофьорка блъсна дете-пешеходец в бургаския кв. \"Горно Езерово\". С. П. не съобразила с интензивния трафик и вчера сутринта помела малчугана на кръстовището между ул. \"Росица\" и \"Дружба\". Тя буквално качила детето върху предния капак на Форда. Раненият пешеходец е откаран за лечение в УМБАЛ-Бургас с контузия на бедрото.", "date": "2017.10.17", "title": "19-годишна фенка на \"Бързи и яростни\" пробва колко вдига хондата, заби се в дърво"}
{"url": "http://pik.bg/%D0%B3%D0%BE%D1%80%D0%B5%D1%89-%D0%B1%D0%B0%D1%80%D0%BE%D0%BC%D0%B5%D1%82%D1%8A%D1%80-%D0%B3%D0%B0%D0%BB%D1%8A%D0%BF-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D0%B3%D0%BE-%D0%B2%D1%8F%D1%80%D0%B2%D0%B0%D1%82-%D1%85%D0%BE%D1%80%D0%B0%D1%82%D0%B0---%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B8%D0%BB%D0%B8--news698050.html", "text": "Над 2.2 милиона са пълнолетните българи, които казват, че знаят за случаи на шуробаджанащина в своята община. Напрежението между политици и журналисти от последните дни завършва с очевидно обществено порицание за политиците. Скандалите напоследък са поставили подкрепата за властта пред изпитание. Това са част от изводите от поредния независим експресен телефонен сондаж на „Галъп интернешънъл“, проведен на 12 и 13 октомври след 800 души, изпратен до ПИК. Сондажът е представителен за пълнолетното население на България. 41% отговарят с „да“ на въпроса дали знаят за конкретен случай на уреждане на „свои хора“ от страна на властта в своята община, а 56% отговарят „не“. Тези 41% се равняват на около и над 2.2 милиона души. В такива въпроси не може да се очаква съвършена искреност и това означава, че числото вероятно е по-високо. Не личат особени разлики според типа населено място. Симпатизантите на ГЕРБ споделят за случаи на шуробаджанащина в по-малка степен – вероятно това е естественият им защитен рефлекс като привърженици на управляващата партия. В хасковския казус 45% вярват на Елена Йончева, а 17% - на Делян Добрев. 8% - на нито един от двамата. Останалите не са запознати или не могат да отговорят. Явно масовото убеждение е, че подобни казуси са повсеместни в страната и това се приема дори автоматично. По повод случилото се с Делян Добрев респондентите бяха поставени и пред избор между две опции: „Оставката на депутат е лична негова воля и не бива изобщо да се подлага на гласуване“ и „Партията може да задържи един депутат в парламента, въпреки че той иска да напусне“. 66% избират първото. По този въпрос само привържениците на ГЕРБ контрастират – там дяловете дали една оставка трябва или не трябва да се гласува са 50/50. Мнозинство от 69% одобрява оставката на Антон Тодоров, включително и сред симпатизантите на ГЕРБ. В дебата на Валери Симеонов с журналистите пък 62% са на страната на журналистите, а 18% са на страната на Симеонов. 5% не избират нито едната от двете опции. 56% смятат, че и Валери Симеонов трябва да подаде оставка, а 35% са на противоположното мнение. Сред противниците на оставката личат привържениците на управляващите. Скупчването на случаите с Делян Добрев, Антон Тодоров и Валери Симеонов очевидно подлага на риск подкрепата за управлението – на фона на напрегнатата ситуация около дебата с президента Радев. И двете партии от управляващата коалиция, разбираемо след скандалните казуси, са изправени пред електорален спад, като в следващите месеци ще стане ясно дали той е само ситуативен.", "date": "2017.10.17", "title": "ГОРЕЩ БАРОМЕТЪР! \"Галъп\" с извънредно проучване! На кого вярват хората - на Елена Йончева или Делян Добрев, какво мислят за Антон Тодоров и Валери Симеонов или журналистите "}
{"url": "http://pik.bg/%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B2-%D1%85%D0%BE%D0%BB%D0%B8%D0%B2%D1%83%D0%B4-%D0%B8-%D0%B1%D1%8C%D0%BE%D1%80%D0%BA-%D0%BE%D0%B1%D0%B2%D0%B8%D0%BD%D0%B8-%D1%80%D0%B5%D0%B6%D0%B8%D1%81%D1%8C%D0%BE%D1%80-%D0%B2-%D1%81%D0%B5%D0%BA%D1%81-%D1%82%D0%BE%D1%80%D0%BC%D0%BE%D0%B7-news698038.html", "text": "Исландската поп певица Бьорк разкри, че е станала жертва на сексуално посегателство от страна на мастит режисьор. Изпълнителката решила да направи това признание във връзка с разразилия се скандал с американския продуцент Харви Уайнстийн, от чиито сексуален тормоз се оплакаха над 40 жени, предимно от шоубизнеса. 51-годишната Бьорк не разкри името на кинодееца, нито филма, в който се е снимала. Мнозина считат, че режисьорът, за който споменава Бьорк е датчанинът е Ларс фон Триер, а филмът в който се е снимала - \"Танцьорка в мрака\". Съвместната им кинотворба беше отличена със Златна палма на кинофестивала в Кан.", "date": "2017.10.17", "title": "След скандала в Холивуд: И Бьорк обвини режисьор в секс тормоз"}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%B1%D0%B5%D0%B7%D0%BF%D0%BE%D0%BC%D0%BE%D1%89%D0%BD%D0%B8-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%87%D0%B0%D0%BD%D0%B8%D0%BD-%D0%BF%D0%BE%D1%87%D0%B8%D0%BD%D0%B0-%D0%BE%D1%82-%D0%B8%D0%BD%D1%84%D0%B0%D1%80%D0%BA%D1%82-%D1%81%D1%82%D1%80%D0%B0%D0%B4%D0%B0%D0%BB-%D0%BE%D1%82-%D0%BA%D0%B8%D1%81%D0%B5%D0%BB%D0%B8%D0%BD%D0%B8-%D0%B8-%D1%81%D0%B5-%D1%82%D1%8A%D0%BF%D1%87%D0%B5%D0%BB-%D1%81-%D1%83-news698027.html", "text": "48-годишният Атанас Китанов от Благоевград издъхна от масивен инфаркт в благоевградската болница. През нощта той е приет в спешно отделение в изключително тежко състояние, с ниско кръвно налягане – под 70, изпаднал в кардиогенен шок. Младият мъж, който е бил активен пушач, имал оплаквания от месец, усещал тежест в гърдите, но отдавал симптомите на киселини в стомаха и приемал медикаменти за успокоение. След приема им се чувствал добре и затова решил, че има гастроентерологичен проблем, и не потърсил лекарска помощ, защото бил здравно неосигурен, съобщава още СтрумаБГ. В събота през нощта състоянието му станало критично, получил масивен инфаркт, което довело до белодробен оток със затруднено дишане. Предприети са интензивни действия от кардиолози, няколко часа продължила борбата за живота му, но за жалост фаталният край настъпил. Мъжът издъхнал от масивен инфаркт с остра сърдечна и бъбречна недостатъчност в интензивния сектор на кардиологично отделение на МБАЛ – Благоевград. Тревожната статистика сочи, че възрастовата граница на получилите инфаркт спада застрашително – до 47-57-годишни. Всеки трябва да знае, че внезапна, стягаща болка в гърдите, траеща повече от 5 минути, изисква незабавно да се потърси лекарска помощ, категорични са докторите. „Касае се за тежък случай, пациентът е приет, изпаднал в кардиогенен шок, със сърдечна недостатъчност”, каза директорът на МБАЛ – Благоевград д-р Огнян Митев. Той поясни, че киселините в стомаха също могат да предхождат инфаркт. Хората си мислят, че сърдечният удар трябва да бъде болка в лявата част на гръдния кош, но това не е остра болка, а по-скоро дискомфорт, чувстван в центъра на гръдния кош с притискане или стягане. Умората, тежестта в гърдите и недостиг на въздух не трябва да се подценяват. Близките на починалия Ат. Китанов, който живее на бул. „Васил Левски“, са отказали извършване на аутопсия.", "date": "2017.10.17", "title": "Лекарите безпомощни! Благоевградчанин почина от инфаркт, страдал от киселини и се тъпчел с успокоителни"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%86%D0%B8%D1%82%D0%B5-%D0%BD%D0%B5-%D0%B8%D1%81%D0%BA%D0%B0%D1%82-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B8-%D0%BF%D1%80%D0%B0%D0%B7%D0%BD%D0%B8%D1%86%D0%B8-news698041.html", "text": "Федералният министър на вътрешните работи на ФРГ Томас де Мезиер получи подкрепата Централния комитет на германските католици (ZdK) за въвеждане на чествания на мюсюлмански празници в някои части на страната. Но на германските граждани идеята съвсем не се хареса, коментира националният ежедневник Ди велт, цитиран от Фокус. „В едно мултирелигиозно общество в райони с висок дял на мюсюлмани може да бъде въведено празнуване на ислямски празници, без това да засегне нашите християнски традиции“, заяви председателят на ЗДК Томас Щернберг, допълвайки, че празниците „не са последователност от почивни дни, а признаци за богатството на традициите“. Томас де Мезиер неотдавна демонстрира готовност за въвеждането на мюсюлмански празници в някои региони на Германия. „Готов съм да говоря за това“, увери германският социалдемократ. За изявлението си обаче той получи остра критика от редиците на собствената си партия. И не само. Проучване на института Insa показва, че гражданите на Германия се противопоставят на подобна отстъпка към изповядващата ислям част от обществото. Седем от 10 анкетирани не подкрепят въвеждането на ислямски празници. „За много голяма част от германското общество ислямът не принадлежи на Германия\", обяснява експертът от Insa Херман Бинкерт. Политическите лидери трябва да „вземат на сериозно\" мнението на гражданите по такъв чувствителен въпрос, допълни Бинкерт.", "date": "2017.10.17", "title": "Германците не искат въвеждане на ислямски празници"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D0%B5-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news698023.html", "text": "Ограничено е движението в участък от път Велико Търново – Дряново – Габрово – Стара Загора, в района на град Габрово. По улица „Малина“ в областния център се извършват строителни дейности, които трябва да приключат до 31 август 2018 година. На място е поставена необходимата сигнализация, а обходният маршрут за квартал Чехлевци е по път III – 5004 – път II – 44 – път III – 4404. Това съобщиха за Фокус от Областно пътно управление-Габрово. Условията за пътуване в областта са нормални. Настилките са сухи, трафикът – интензивен. Времето е слънчево и ясно, температурата на въздуха е 5 градуса. Поради реконструкция при кръстовище „Шиваров мост“ на територията на град Габрово, движението в участъка се извършва с повишено внимание. Затворен за моторни превозни средства с ширина по – голяма от 3.30 метра е участък от пътя между селата Кормянско и Малък Вършец. Ограничението е въведено за отсечката при км 10+080, където има стеснен участък при мост над река Крапец. В региона е поставена необходимата сигнализация. Въведен е обходен маршрут за превозни средства над 3.30 м по път III-401 Граница Ловеч – /Кормянско-Малък Вършец/ – при км 46+800 по общински път до III-403 в с. Малък Вършец. До 30 август 2018 година включително ще се извършват ремонти в участък от пътя Чехлевци-Велчевци. Движението е в едната лента. Пропаднал участък затруднява придвижването в участък от пътя между областния център и връх Шипка. Нека водачите карат с повишено внимание в отсечката от км 164+120 до км 164+180. В района е поставена необходимата сигнализация, а дейностите по ремонт трябва да приключат до края на месеца.", "date": "2017.10.17", "title": "ВАЖНО! Ето къде е ограничено движението по пътищата "}
{"url": "http://pik.bg/%D1%81%D0%BE%D1%84%D0%B8-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D1%85%D1%8A%D0%BB%D1%86%D0%B0-%D0%B7%D0%B0-%D0%B3%D1%80%D0%B8%D0%BD%D0%B3%D0%BE-%D0%BE%D0%B1%D0%B0%D0%B6%D0%B4%D0%B0%D0%BB-%D0%B9-%D1%81%D0%B5-%D0%BE%D1%82-%D0%B0%D1%80%D0%B5%D1%81%D1%82%D0%B0-%D0%BD%D0%BE-%D0%BD%D0%B5-%D1%87%D0%B5%D1%81%D1%82%D0%BE-news698019.html", "text": "Не ли парещо, не е ли горещо, това което се случи с Гринго. Хората обичат песни за любов, изповяда се Софи Маринова пред Антон Хекимян. Певицата, която подготвя голям концерт в зала \"Арена Армеец\", разкри колко й липсва любимият. Гинго се забърка в крими афера и в момента е в ареста. \"Звъни по телефона, чуваме се, но не често. Нали им дават от време на време да се обаждат\", разкри Софи .", "date": "2017.10.17", "title": "Софи Маринова хълца за Гринго! Обаждал й се от ареста, но не често"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B3%D0%B5%D1%80%D0%B1-%D0%B8-%D0%B1%D1%81%D0%BF-%D1%81-%D0%B2%D0%B0%D0%B6%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%BB%D1%8E%D1%87%D0%BE%D0%B2%D0%B8%D1%8F-%D1%87%D0%BB%D0%B5%D0%BD-417-%D0%B8-%D0%B1%D0%B0%D0%BD%D0%BA%D0%B8%D1%82%D0%B5-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%82-%D0%BF%D1%80%D0%BE%D0%BC%D0%B5%D0%BD%D0%B8-news698032.html", "text": "Промените в Гражданския процесуален кодекс (ГПК) коментираха в студиото на „Денят започва“ по БНТ Десислава Атанасова, депутат от ГЕРБ и Крум Зарков, депутат и член на Изпълнителното бюро на БСП. \"Ще има публични електронни търгове и призоваване на длъжниците, за да може всеки осъден да знае, че е такъв, както и че се разпродава имущестовото им\", сподели Атанасова. \"Няма да успеем да решим всички проблеми, но ще дадем добри решения, за бъдещите обсъждания на промените в кодекса\", допълни Зарков. \"Търсим разумен баланс между интересите на длъжниците и тези на кредиторите, коментира Десислава Атанасова\". \"Не е нормално за 50 лв. задължения да се натрупат 700-800 лв. такси\", продължи темата Крум Зарков. В студито двамата коментираха и важния член 417, който предоставя държавен суверенитет на банките, като и двамата депутати потвърдиха, че има предложени промени, но все още не са подложени на дебат. Според Атанасова днес ще се обсъждат промените в ГПК, а следващата седмица мерките срещу корупцията.", "date": "2017.10.17", "title": "ГОРЕЩА НОВИНА! ГЕРБ и БСП с важен коментар за ключовия член 417 и банките! Предстоят промени"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BE%D1%86%D0%B8%D0%BE%D0%BB%D0%BE%D0%B3%D1%8A%D1%82-%D0%B2%D0%B0%D1%81%D0%B8%D0%BB-%D1%82%D0%BE%D0%BD%D1%87%D0%B5%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D1%81%D0%B1%D0%BB%D1%8A%D1%81%D1%8A%D1%86%D0%B8%D1%82%D0%B5-%D0%BC%D0%B5%D0%B6%D0%B4%D1%83-%D1%80%D0%B0%D0%B4-news697999.html", "text": "Шефът на социологическа агенция \"Сова Харис\" Васил Тончев прави разтъсваща дисекция в студиото на ПИК TV на скандалите между президента Румен Радев и ГЕРБ, за словесните сблъсъци на държавния глава с премиера Бойко Борисов, за трусовете в БСП и бъдещето на червената лидерка Корнелия Нинова, за шанса на управляващата коалиция да довърши докрай сегашния си мандат и за рейтингите на политиците след бурните политически събития през последните дни. \"На КСНС трябва да се намери баланс в системата, това е идеята, но не мисля, че двете страни са готови за това. Въпросът за това кой ще преследва корупцията в страната е доста сериозен и никой няма да отстъпи. Има политическа рамка и е трудно да се намери форма, в която да се разследва независимо корупцията\", заяви Васил Тончев. По думите му формулата трябва да е смесена - да се избира органа по предложение на президента, но да го гласува парламента, както е в представителната демокрация. \"Неизбежно да се вземе някакво решение, защото имаме натиск отвън и сме длъжни да го направим.  Така ме рано или късно ще се стигне до приемане на това законодателство\", коментира социологът. За Радев той е категоричен, че налага говорене на генерал в президенството, а не на балансьор, което е негова грешка и не отива на институцията. \"Той говори като военен, а не като обединител на нацията. Има хора, които го тласкат да отива към опозицията и му липсва мащаб. Екипът му е от малко хора, които му диктуват едностранни решения. Трябва да слуша по-широки кръгове и тогава да взима решения. Сега е в рамката на тесен кръг, което му пречи да взима правилни решения\", каза Тончев. По думите му екипът на президента твърде много си е повярвал, че е овластен и те са хората, от които зависи политиката и диктуват тона. \"Слезе на нивото да се ръчка с парламентарната група на управляващите, което не е на нивото на президент и никой не го е правил досега. Президентите са били под обсада и друг път, но са си мерили приказките. Така че Радев има още какво да учи\", категоричен бе социологът. За ситуацията в БСП той заяви, че Корнелия Нинова е загубила парламентарните избори, които са били мажоритарна битка между нея и Бойко Борисов. \"Битката в БСП е с предизвестен край и тя ще завърши с победа за Нинова, този край е предизвестен. Тези боричкания показват, че тя не може да обедини партията около една платформа и им предлага нещо, което е неприемливо за членовете на партията, но има твърда линия и ще успее да се наложи. В тази ситуация ГЕРБ трябва да запазят спокойствие и да направят така, че този трети мандат, който е исторически, да остане и с добро в историята, да направят нещо мащабно. Добре би било да могат да успокоят опозицията, но Корнелия Нинова не позволява това да се случи\", коментира експертът. Според него подобни разкрития като тези в Хасково или НДК, няма да престанат и по време на европредседателството и няма да се спре с ваденето на подобни истории, които обаче едва ли ще ни изложат пред чужденците, тъй като са дълбоко вътрешни. \"Борисов направи много безспорни крачки в развитието си като политик и все за добро. Той има голям натрупан опит и влезе в амплоато на световен политик, както и са множо важни отношенията на Балканите и ролята му на балансьор. Това е именно каквото трябва да се случи в един трети исторически мандат\", заяви Тончев. Той бе категоричен, че постоянните приказки за корупция са пресилени, тъй като това не е \"Няма как да се бори корупцията, докато бизнесът не се освободи от държавата, тъй като тя остава основен разпределител на средства. Корупцията може да няма, ако бизнесът не е зависим от политиката\", категоричен бе той. Тончев заяви, че най-голямата криза в България е демографската, тъй като сме най-застаряващата нация и най-бързо намаляващата и това е основният проблем, върху който трябва да започне да се работи. \"В една държава децата са продуктът на бъдещето, докато при нас не е така. Трябва да се започне от младите и да бъде например като във Франция, където майка на две деца поучава от държавата сума равна почти на средната месечна заплата и така е спокойна да гледа децата си, докато у нас това е невъзможно и младите заминават\", коментира социологът.", "date": "2017.10.17", "title": "ИЗВЪНРЕДНО В ПИК TV! Социологът Васил Тончев с ексклузивна прогноза за сблъсъците между Радев и ГЕРБ, за трусовете в БСП и бъдещето на Корнелия Нинова (ОБНОВЕНА)"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D1%81%D0%BB%D0%B5%D0%B4-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0%D1%82%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B7%D0%B0-%D0%B1%D0%BE%D1%8F-%D0%B2-%D0%BA%D0%B0%D1%80%D0%B4%D0%B8%D1%84-%D0%BD%D0%B0%D0%B9-%D0%B1%D0%BB%D0%B8%D0%B7%D0%BA%D0%B8%D1%8F%D1%82-%D0%B4%D0%BE-%D0%B4%D0%B6%D0%BE%D1%88%D1%83%D0%B0-%D0%BE%D1%82%D1%81%D0%B5%D1%87%D0%B5-%D0%BA%D1%83%D0%B1%D1%80%D0%B0-news698018.html", "text": "Боксовият мениджър - Еди Хърн, говори след отпадането на Кубрат Пулев от двубоя срещу Антъни Джошуа за световната титла. Ето какво заяви може би най-близкият до Ей Джей специалист. \"Три часа бях на телефона. Имах пропуснато повикване в 18:00 и съобщение. Влязох в интернет и научих за контузията на Пулев. Разбрах, че Кубрат има травма, но иска да се бие. Но е ясно, че не може да се изправи срещу Антъни с контузия. Подобно развитие би било ужас за всички. Карлос Такам е гладен за успех. Ако той не беше свободен, щяхме да търсим друг съперник. Такам каза \"ДА\", защото смята, че е готов за мача. Джошуа не трябва да се разконцентрира. Остават само дни до боя, а той е с нов съперник\", предупреди Хърн. Така на 100 процента контузия вади Пулев от битка с Ей Джей на 28 октомври в Кардиф. Двубой на Острова ще има, но с участието на Такам. Камерунецът приема тежко предизвикателство и ще се изправи срещу непобедения досега Антъни Джошуа. Не е ясно кога Пулев ще се изправи срещу Антъни, възможно е при продължаване на победната серия на Джошуа, да последват защити на титли срещу претенденти на други боксови организации, а и мач с друг шампион - Дионтей Уайлдър.", "date": "2017.10.17", "title": "Тотална драма! След колосалната промяна за боя в Кардиф! Най-близкият до Джошуа отсече: Кубрат..."}
{"url": "http://pik.bg/%D1%83%D0%B2%D0%BE%D0%BB%D0%BD%D0%B8%D1%85%D0%B0-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D0%B4%D0%B8%D1%80%D0%B5%D0%BA%D1%86%D0%B8%D1%8F-%D0%B7%D0%B5%D0%BC%D0%B5%D0%B4%D0%B5%D0%BB%D0%B8%D0%B5-%D0%B2-%D1%81%D0%BE%D1%84%D0%B8%D1%8F-%D0%BE%D0%B1%D0%BB%D0%B0%D1%81%D1%82-news698011.html", "text": "Уволниха началника на областната дирекция \"Земеделие\" за област София Христина Стойкова, съобщи Нова телевизия, където бе излъчено разследване за дейността й. Обвинението е за шуробаджанащина при раздаването на земеделски субсидии. Христина Стойкова помогнала за построяването с европари на три големи къщи за гости от фирма на нейните родители. Проверява се доколко къщите за гости се ползват по предназначение. От друга страна, дъщерята на областната дирекция \"Земеделие\" от години получава субсидии за пасища, без да гледа животни. По-късно през деня се очаква да бъде определен новият областен директор на \"Земеделие\" за София област на мястото на Христина Стойкова.", "date": "2017.10.17", "title": "Уволниха шефката на дирекция \"Земеделие\" в София област"}
{"url": "http://pik.bg/%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D0%B7%D0%B0%D0%BA%D0%BE%D0%B2%D0%B0-%D0%B8%D0%BD%D1%82%D1%80%D0%B8%D0%B3%D0%B0%D0%BD%D1%82%D0%B0-%D1%86%D1%83%D0%BD%D0%B8-%D1%81-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B3%D0%BE-%D0%B8%D0%B7%D1%80%D0%B8%D1%82%D0%B0%D0%BB%D0%B8-%D0%BE%D1%82-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%B8%D0%BC-%D0%B7%D0%B0%D1%89%D0%BE%D1%82%D0%BE-news698036.html", "text": "Цветелин Маринов-Цуни, който бе в основата на доста интриги в Къщата на \"ВИП Брадър\", е същият и в реалния живот. Ергенът използвал фолк дивите Емануела и Преслава, за да стане известен покрай тях, но изхвърчал скорострелна от компанията им след поредица от интриги. \"Той се опитваше да се прилепи към нас на всяка цена. Бе готов на всичко, за да е с нас и да си качи снимка с мен или Преслава. Даже твърдеше, че е национално известен. Ама кой беше ти, бе? Затова с Преслава го разкарахме от компанията\", разкри Емануела. Цуни стана поредният напуснал Къщата на Биг Брадър. На елиминациите снощи се спасиха Мегз и шеф Петров.", "date": "2017.10.17", "title": "Емануела закова интриганта Цуни! С Преслава го изритали от компанията им, защото..."}
{"url": "http://pik.bg/%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%BB%D1%8A%D0%B6%D0%B0%D1%82-%D0%BF%D0%BE%D0%BB%D0%B7%D0%B2%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D0%B0%D0%B9%D1%82%D0%BE%D0%B2%D0%B5%D1%82%D0%B5-%D0%B7%D0%B0-%D0%BE%D0%BD%D0%BB%D0%B0%D0%B9%D0%BD-%D0%B7%D0%B0%D0%BF%D0%BE%D0%B7%D0%BD%D0%B0%D0%BD%D1%81%D1%82%D0%B2%D0%B0-%D0%B2-%D0%BF%D1%80%D0%BE%D1%84%D0%B8%D0%BB%D0%B8%D1%82%D0%B5--news697973.html", "text": "Изследване на компанията „Лаборатория Касперски“ показа за какво най-често лъжат ползвателите на сайтовете за онлайн-запознаства, съобщава електронното издание RT. 58 процента от участвали в изследването признават, че в профилите си в такива сайтове са дали грешна информация за себе си. Най-често това се прави за да бъде впечатлен събеседникът или събеседничката, а така също и да не бъде уличен в измама от настоящия си партньор ползвателят. 75 процента от включилите се в допитването са заявили, че са се сблъсквали в фалшиви снимки в профилите, а 50 процента от хората посочват за невярна възраст. Освен това ползвателите на сайтовете за запознанства често лъжат за професиите си, материалното си положение и сексуалните си предпочитания.", "date": "2017.10.17", "title": "Ето за какво най-много лъжат ползвателите на сайтовете за онлайн-запознанства в профилите си"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-24-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%B2%D0%B7%D0%B5-%D0%B1%D0%B5%D0%B1%D0%B5%D1%82%D0%BE-%D1%81%D0%B8-%D0%B4%D0%B0-%D0%B3%D0%BE-%D0%BA%D1%8A%D1%80%D0%BC%D0%B8-%D0%B8-%D1%83%D0%BC%D1%80%D1%8F-news698057.html", "text": "Тази нощ издъхна млада жена в Благоевград, а смъртта ѝ е забулена в тотална мистерия. Младата майка издъхнала внезапно, като я намерили близките ѝ. Преди 6 месеца 24-годишната Ели е родила детенце, а снощи я открили мъртва в стаята на бебето ѝ. Според близките ѝ тя е взела да кърми бебето, на паднала и посиняла, съобщава струмаком. Какво се е случило, каква е причината за смъртта лекарите не знаят. Докарана е в болница, но мъртва. Тя е внучка на санитарката Спешно отделение Дафинка Десподова. Засега не е направена аутопсия. Според лекарите е възможно да става въпрос за аневризма или белодробна тромбоемболия.", "date": "2017.10.17", "title": "ПОТРЕСАВАЩО! 24-годишна жена взе бебето си да го кърми и умря"}
{"url": "http://pik.bg/%D0%BE%D0%B1%D1%83%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D0%B5%D1%88%D0%BC%D0%B5%D1%80%D0%B3%D0%B8%D1%82%D0%B5-%D0%BE%D1%82-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B1%D0%B5-%D0%BF%D1%80%D0%B5%D0%BA%D1%80%D0%B0%D1%82%D0%B5%D0%BD%D0%BE-news697979.html", "text": "Германските военни са прекратили временно обучението на пешмерги, с оглед на създалата се в Ирак ситуация, потвърдиха от Берлин вчера, съобщава Anadolu Agency, цитирана от Фокус. „Военното обучение е временно прекратено“, заяви представител на министерството на отбраната, като добави, че Германия следи внимателно развитието на ситуацията в Иракски Кюрдистан. Германските въоръжени сили провеждат обучение на пешмергите от 2015 г. насам, с цел да подпомогнат войната срещу „Ислямска държава“. Като част от мисията, в Ербил се намират 150 германски войници.", "date": "2017.10.17", "title": "Обучението на пешмергите от германски военни временно бе прекратено"}
{"url": "http://pik.bg/%D0%B5%D0%BA%D1%81%D1%86%D0%B5%D0%BD%D1%82%D1%80%D0%B8%D1%87%D0%BD%D0%BE-%D0%BA%D0%B0%D0%BD%D0%B0%D0%B4%D0%BA%D0%B0-%D1%81%D0%B5-%D0%BD%D0%B0%D1%81%D1%82%D0%B0%D0%BD%D0%B8-%D0%B2-%D1%85%D0%BE%D1%82%D0%B5%D0%BB%D1%81%D0%BA%D0%B0%D1%82%D0%B0-%D1%81%D0%B8-%D1%81%D1%82%D0%B0%D1%8F-%D1%81--%D0%BA%D0%BE%D0%BD%D1%8F-%D1%81%D0%B8-news697990.html", "text": "Канадска жителка се настани в една от стаите на хотел в американския град Джорджтаун, щата Кентъки с ... коня си, съобщава телевизионният канал ABC. Според информацията, първоначално Линдзи влязла в хотела с кучето си, като по време на регистрацията на шега попитала администраторката, дали би могла да вкара в стаята си своя кон, който се казва Близ. За нейна изненада получила утвърдителен отговор. Линдзи веднага решила да се възползва и помолила от персонала на хотела да заснемат процеса на регистрацията й с коня и настаняването им в стаята. За удоволствието да вкара коня си в стаята Линдзи трябвало да плати 10 долара. След като се сдобила с желаните кадри, Линдзи все пак отвела Близ в конюшната, където конят бил почистен и нахранен.", "date": "2017.10.17", "title": "Ексцентрично! Канадка се настани в хотелската си стая с ... коня си"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80%D0%B0-%D0%BE%D1%82-%D0%BD%D1%8E-%D0%B9%D0%BE%D1%80%D0%BA-news697981.html", "text": "Атентаторът, арестуван през септември миналата година в Ню Йорк, бе осъден на доживотен затвор, съобщава Voice of America, цитирано от Фокус. 29-годишният мъж бе признат за виновен, след като стана ясно, че е отговорен за залагането на двете бомби в американския мегаполис, които раниха 30 души миналата година. Според прокурорите, обвиняемият е имал връзки с „Ислямска държава“ и Ал Кайда. Адвокатът заяви, че смята да обжалва решението, но най-вероятно присъдата няма да се промени, заради наличието на необичайно много доказателства.", "date": "2017.10.17", "title": "Присъда! Доживотен затвор за атентатора от Ню Йорк"}
{"url": "http://pik.bg/%D0%BD%D0%B0-%D1%82%D1%8A%D0%BC%D0%BD%D0%BE-%D0%B1%D0%BB%D0%B8%D0%B7%D0%BE-300-000-%D1%81%D0%B3%D1%80%D0%B0%D0%B4%D0%B8-%D1%81%D0%B0-%D0%BE%D1%81%D1%82%D0%B0%D0%BD%D0%B0%D0%BB%D0%B8-%D0%B1%D0%B5%D0%B7-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D1%82%D0%B2%D0%BE-%D1%81%D0%BB%D0%B5%D0%B4-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%BE%D1%84%D0%B5%D0%BB%D0%B8%D1%8F%E2%80%9C-news697991.html", "text": "Близо 300 000 сгради в Ирландия са останали без електричество, след като урагана „Офелия“ удари страната, съобщава The Irish Times, цитиран от Фокус. Изданието напомня, че трима души загинаха в следствие на природната стихия, която бе определена като най-силната буря, ударила страната в последните 50 години. Предстои изчисляване на нанесените материални щети и разчистване на последствията, като според местните власти, това ще отнеме няколко дни. Рано тази сутрин ураганът отслабна до тропическа буря, но властите предупредиха гражданите да бъдат внимателни. В сила за днес е червен код за силни ветрове в републиката.", "date": "2017.10.17", "title": "На тъмно! Близо 300 000 сгради са останали без електричество след урагана „Офелия“"}
{"url": "http://pik.bg/%D0%B7%D0%BB%D0%B0%D1%82%D0%BD%D0%B0-%D0%B5%D1%81%D0%B5%D0%BD-%D0%BE%D1%82%D0%BD%D0%BE%D0%B2%D0%BE-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-26-%D0%B3%D1%80%D0%B0%D0%B4%D1%83%D1%81%D0%B0-%D1%82%D0%BE%D0%BF%D0%BB%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news697980.html", "text": "В сутрешните часове днес на отделни места в низините видимостта ще е намалена или ще има инверсионна облачност, съобщават от Националния институт по метеорология и хидрология (НИМХ), цитиани от Фокус. Минималните температури ще бъдат между 6 и 11 градуса, по Черноморието до 15-16 градуса. През деня отново ще е предимно слънчево, с висока облачност над западните райони. Почти тихо. Максималните температури ще са между 21 и 26 градуса. Атмосферното налягане слабо ще се понижи, но ще остане по-високо от средното за октомври. Над Черноморието ще бъде предимно слънчево. Ще духа слаб югоизточен вятър. Максималните температури ще са между 21 и 23 градуса. Температурата на морската вода ще бъде между 17 и 18 градуса. Вълнението на морето ще бъде 1-2 бала. Над планините ще бъде предимно слънчево. Над масивите в Западна България ще се появи висока облачност. Ще духа слаб вятър от изток. Максималната температура на 1 200 метра ще е около 17 градуса, на 2 000 метра - около 12 градуса.", "date": "2017.10.17", "title": "ЗЛАТНА ЕСЕН! Отново слънчево и температури до 26 градуса, топлото време продължава "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-30-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0-%D0%BF%D1%80%D0%B5%D1%81%D0%B5%D0%BB%D0%BD%D0%B8%D1%87%D0%B5%D1%81%D0%BA%D0%B8-%D0%BB%D0%B0%D0%B3%D0%B5%D1%80-%D0%B2-%D0%BD%D0%B8%D0%B3%D0%B5%D1%80%D0%B8%D1%8F-news697982.html", "text": "Най-малко 30 мирни граждани са загинали след въоръжено нападение на неизвестни срещу вътрешен преселнически лагер в централната част на Нигерия, съобщава телевизонният канал Channel Television. Според информацията, трагедията се е разиграла в ранните часове вчера в щата Плато, в сграда на местно начално училище. В училището е имало и сътрудници на службите за безопасност, но те не са успели да спрат атаката. Губернаторът на щата Плато Симон Лалонг е свикал спешно съвещание с участието на ръководителите на службите за безопасност и с правителствени чиновници, на което са били обсъдени мерките за спиране на непрекъснатите атаки срещу преселнически лагери в щата. Ден преди този инцидент, в същия щат загинаха  шест души, отново при нападение.", "date": "2017.10.17", "title": "Трагедия! Най-малко 30 загинали при нападение на преселнически лагер в Нигерия"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D1%82-56-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%BE%D1%81%D1%82%D1%80%D0%BE%D0%B2%D0%BD%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%82%D0%BE%D0%BD%D0%B3%D0%B0-news697983.html", "text": "Земен трус с магнитут 5,6 по скалата на Рихтер е бил регистриран в близост до островната държава Тонга, в акваторията на Тихия океан, съобщава Единната геофизична служба на Руската академия на науките, цитирана от ТАСС. Епицентърът е бил на дълбочина 10 километра. Не се съобщава за разрушения и жертви.", "date": "2017.10.17", "title": "Земетресение с магнитут 5,6 по Рихтер разлюля островната държава Тонга"}
{"url": "http://pik.bg/%D0%BD%D0%B0-%D0%B4%D1%8A%D0%BD%D0%BE%D1%82%D0%BE-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D1%81-%D0%B4%D1%8A%D0%BB%D0%B3%D0%BE%D0%B2%D0%B5-%D0%BA%D1%8A%D0%BC-%D0%BD%D0%B0%D0%BF-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D0%B7%D0%B0%D0%BF%D0%BE%D1%80%D0%B8%D1%80%D0%B0%D0%BB%D0%B8-%D1%81%D0%BC%D0%B5%D1%82%D0%BA%D0%B8%D1%82%D0%B5-%D0%BD%D0%B0-%D0%BA%D1%83%D0%BB%D0%B8%D0%BD%D0%B0%D1%80%D1%8F-news697865.html", "text": "Сприхавият и зъл шеф Петров може и да изпие една студена вода, вместо да си харчи парите от хонорара във \"ВИП Брадър\". За това обаче ще си е виновен само той - самонадеяният готвач има огромни дългове към НАП. Те са от порядъка на десетки хиляди, заради което сметките му са били запорирани още през пролетта. В момента Борис Петров не може нито да харчи, нито да получава пари. За всичко това обаче си е виновен само той, защото е бил неизряден длъжник, поясняват финансисти. Освен към държавната хазна, готвачът дължал и около 30 000 лева на партньори и приятели. Заради цялата тази финансова каша, великият магьосник на манджите няма да може да прибере сам тлъстия си хонорар от 80 000 лева, който ще получи за гастрола си във \"ВИП Брадър\". Парите ще бъдат преведени директно в сметките на жена му Милена - така вече се е договорил с продуцентите на риалитито Борис. Не би имало никакъв проблем, ако отношенията вкъщи с половинката му бяха равнопоставени. Но всъщност скандалният кулинар е изцяло мъж под чехъл и не смее да гъкне, смеят се запознати. Приятелите на шеф Петров се опасяват, че влязат ли парите в джоба на жена му, готвачът може да не види нито лев. Съпругата му най-вероятно ще преведе почти всичко, за да покрие дълговете на мъжа си, пише седмичник.", "date": "2017.10.17", "title": "НА ДЪНОТО! Шеф Петров с дългове към НАП! Данъчните запорирали сметките на кулинаря"}
{"url": "http://pik.bg/%D0%BA%D1%80%D0%B8%D1%82%D0%B8%D1%87%D0%BD%D0%B0-%D1%82%D0%BE%D1%87%D0%BA%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5-%D0%B2%D1%81%D0%B5%D0%BA%D0%B8-%D0%BC%D0%BE%D0%BC%D0%B5%D0%BD%D1%82-news697993.html", "text": "Напрежението на Корейския полуостров е достигнало до толкова критична точка, че ядрената война може да започне всеки момент, съобщава ТАСС, като се позовава на земестник постоянният представител на Северна Корея в ООН  Ким Ин Рьон. Дипломатът отбелязва, че до момента нито една страна в света не е била подлагана на „толкова екстремна и директна ядрена заплаха от страна на САЩ“, както в момента Северна Корея. По-рано от Северна Корея се обявиха в подкрепа на програмата за пълно унищожение на ядреното оръжие по целия свят, но отказаха да се откажат от ядрената си програма, докато съществува опасност за страната от Съединените щати.", "date": "2017.10.17", "title": "Критична точка! В Северна Корея: Ядрената война може да започне всеки момент"}
{"url": "http://pik.bg/%D0%BE%D1%82-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D0%B2%D0%B0%D0%BB%D1%83%D1%82%D0%B5%D0%BD-%D1%84%D0%BE%D0%BD%D0%B4-%D0%BF%D0%BE%D1%85%D0%B2%D0%B0%D0%BB%D0%B8%D1%85%D0%B0-%D0%B3%D1%8A%D1%80%D1%86%D0%B8%D1%8F-%D0%B7%D0%B0-%D0%BF%D1%80%D0%BE%D0%B2%D0%B5%D0%B4%D0%B5%D0%BD%D0%B8%D1%82%D0%B5-%D1%80%D0%B5%D1%84%D0%BE%D1%80%D0%BC%D0%B8-news697984.html", "text": "Ръководителят на Международния валутен фонд Кристин Лагард се срещна с премиера на Гърция Алексис Ципрас, съобщава електронното издание МК. В хода на разговорите Лагард е похвалила Ципрас за прогреса в провежданите от правителството му реформи. „Похвалих Ципрас и гръцкия народ за впечатляващия прогрес, постигнат при тежки и сложни условия, включвайки направените наскоро реформи в пенсионното осигуряване и подоходното облагане. Имахме отлична и продуктивна среща“, не скри задоволството си Лагард.", "date": "2017.10.17", "title": "От Международния валутен фонд похвалиха Гърция за проведените реформи"}
{"url": "http://pik.bg/%D0%B3%D0%B8%D0%B3%D0%B0%D0%BD%D1%82-7-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%BE%D0%B2%D0%BE-%D0%B1%D0%B5%D0%B1%D0%B5-%D1%81%D0%B5-%D1%80%D0%BE%D0%B4%D0%B8-%D0%B2%D1%8A%D0%B2-%D0%B2%D0%B8%D0%B5%D1%82%D0%BD%D0%B0%D0%BC-news697986.html", "text": "Виетнамката Нгуен Ким Лиен, роди бебе-гигант, тежащо над 7 кг, предаде Франс Прес, цитирани от Нова телевизия. „Бях изумен, когато лекарят ми каза, че детето ми тежи 7,1 кг“, не крие вълнението си Тран Ван Куан, бащата на новороденото. Преди раждането лекарите знаели, че бебето ще е голямо, но прогнозирали, че ще е около 5 килограма. Момченцето е родено със секцио. Майката и бебето се чувстват добре. Персоналът в болницата потвърди теглотo на новороденото, но отказа коментар.", "date": "2017.10.17", "title": "Гигант! 7-килограмово бебе се роди във Виетнам"}
{"url": "http://pik.bg/%D0%B6%D0%B5%D0%BD%D0%B8%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B8-%D0%B1%D0%BE%D1%8F%D0%B4%D0%B8%D1%81%D0%B2%D0%B0%D1%82-%D0%BA%D0%BE%D1%81%D0%B0%D1%82%D0%B0-%D1%81%D0%B0%D0%BC%D0%BE-6-%D0%BF%D1%8A%D1%82%D0%B8-%D0%B3%D0%BE%D0%B4%D0%B8%D1%88%D0%BD%D0%BE-news697856.html", "text": "Британски специалист съветва жените да си боядисват косата само 6 пъти годишно и то с натуранлни продукти, ако не искат да заболеят от рак, пише в. \"Дейли мейл\". Проф. Кефа Мокбел е гръден хирург в болницата \"Принцеса Грейс\" в Лондон. Според него дамите, които боядисват косите си, са с 14 процента по-висок риск да заболеят от рак на гърдата. Той съветва дамите да намалят до минимум използването на синтетични бои и да заложат на натурални оцветители като къната, шипката и червеното цвекло. Професорът препоръчва на жените над 40 години да се подлагат на редовни прегледи за рак на гърдата. Кеифа Мокбел посочва кои синтетични бои са най-безопасни - те трябва да съдържат под 2 процента ароматни аминосъединения от рода на PPD.", "date": "2017.10.17", "title": "Жените трябва да си боядисват косата само 6 пъти годишно"}
{"url": "http://pik.bg/%D0%B1%D0%BE%D0%B6%D0%B8%D0%B4%D0%B0%D1%80%D0%B0-%D0%B1%D0%B0%D0%BA%D0%B0%D0%BB%D0%BE%D0%B2%D0%B0-%D0%BF%D0%BE%D1%81%D1%82%D0%B0%D0%B2%D0%B8-%D1%80%D0%B5%D0%BA%D0%BE%D1%80%D0%B4-%D0%B2%D1%8A%D0%B2-%D1%84%D0%B5%D1%80%D0%BC%D0%B0%D1%82%D0%B0-%D0%BF%D0%BE%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B4%D1%8A%D0%BD%D0%BE%D0%B2-%D0%B2%D0%B8%D1%81%D1%8F-42-%D0%BC%D0%B8%D0%BD-%D0%BD%D0%B0-%D0%B3%D1%80%D0%B5%D0%B4-news698015.html", "text": "\"Времето ми мина като 10 минути, пътувах до Сириус, до Плеядите, връщах се, не се шегувам. Тук решаваща роля изигра медитацията и гъвкавостта ми\", обясни победата си самата Божидара. Ексцентричната дизайнерка Божидара Бакалова спечели зрелищния дуел за оцеляване, след като постави рекорд във \"Фермата\". Последователката на ученията на Петър Дънов триумфира в три от петте изпитания, като си завоюва правото да остане в риалити предаването. По време на последната игра, която противопостави Бакалова и младата гримьорка Анита Гъркова, дизайнерката изпадна в медитация и успя да се задържи висейки от греда повече от 42 минути. На Арената Божидара влезе със специално създадено за случая кимоно. Подкрепа за нея изразиха само Дарина, Ивона, Марина и Франческа, което не притесни дизайнерката на дрехи и тя успя да спечели още първата битка с въпроси от Алманаха, която по преценка на втория дуелист Анита носеше най-малко точки. Божидара се оказа по-добра и в стрелбата с прашка, където с 6 изстрела свали пет мишени. Фотографската памет на сестрата на Ивайла Бакалова обаче не успя да й помогне в третата битка. Загубата се оказа решаваща и за изхода от следващата игра, в която падналата духом Божидара се отказа от коването на мост, за да съхрани силите си за последното предизвикателство, пише \"Монитор\". Тази стратегия се оказа успешна, защото в последната битка - висене на греда, Анита не издържа и се отказа.", "date": "2017.10.17", "title": "Божидара Бакалова постави рекорд във \"Фермата\"! Последователката на Дънов вися 42 мин. на греда"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%BD%D0%B0-7-%D0%BD%D0%BE%D0%B5%D0%BC%D0%B2%D1%80%D0%B8-news697987.html", "text": "Американският президент Доналд Тръмп ще се срещне с южнокорейския си колега Мун Дже-ин в началото на ноември, съобщава корейското издание Чосун Илбо, цитирано от Фокус. Според информацията, срещата трябва да се проведе в Сеул на 7 ноември и е част предстоящата азиатска обиколка на Тръмп. Насрочена е пресконференция, официална вечеря и обръщение на Тръмп към Народното събрание в Сеул, в което той ще призове за по-твърда линия спрямо Северна Корея. Пълният маршрут на Тръмп в Азия все още не е обявен, но вече стана ясно, че на 5 ноември американският президент ще посет Япония.", "date": "2017.10.17", "title": "На четири очи! Президентите на САЩ и Южна Корея ще се срещнат на 7 ноември"}
{"url": "http://pik.bg/%D0%BB%D0%B5%D1%82%D0%B8%D1%89%D0%B5-%D0%B7%D0%B0%D0%BC%D0%B5%D0%BD%D1%8F-%D1%81%D1%82%D0%B0%D1%80%D0%BE-%D0%B3%D1%80%D0%BE%D0%B1%D0%B8%D1%89%D0%B5-%D0%B2-%D0%B7%D0%B0%D0%BF%D0%B0%D0%B4%D0%BD%D0%BE-%D1%81%D0%B8%D0%B4%D0%BD%D0%B8-news697989.html", "text": "Властите на Западно Сидни в Австралия имат намерение да построят летище на мястото на старо гробище, съобщава ABC News Споредн информацията, от управата на градат вече са се обърнали към местните жители с молба да пренесат останките на свои близки, за да бъде освободено място за строителство. Средствата за пренасянето ще бъдат осигурени от държавния бюджет. Местните жители обаче се безпокоят, че строителите „ще притеснят духовете, които обитават гробището вече няколко десетки години“. Строежът на летището, което е планирано да бъде на площ от 1 800 хектара и да струва около 5 милиарда долара, трябва да стартира през следващата година. Откриването му е планирано за 2026 година.", "date": "2017.10.17", "title": "Летище заменя старо гробище в Западно Сидни "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%BB%D1%8A%D0%B6%D0%B0%D1%82-%D0%BE%D1%82-%D0%B8%D0%BC%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B6%D0%B5%D0%BD%D0%B0-%D0%B8%D0%B7%D0%B3%D0%BE%D1%80%D1%8F-%D1%81-45-%D1%85%D0%B8%D0%BB-%D0%BB%D0%B5%D0%B2%D0%B0-%D0%B7%D0%B0-%D0%B4%D1%8A-news698004.html", "text": "България се напълни с измамници, които стават все по-изобретателни. Схемите са толкова коварни, че жертвите лесно падат в мрежата на тарикатите. Последната е особено нагла - в нея са вкарани в употреба имената на премиера Бойко Борисов и кметът на София Йорданка Фандъкова, показа репортаж на Би Ти Ви. Верка Стоянова, майка на две деца, участвала в група във Фейсбук за хора, които търсят истинските си родители. Там тя се запознала с измамницата Иванина, която също твърдяла, че е осиновена и търси истинските си майка и баща. Постепенно двете се сприятели и Верка споделила, че има опасност да остане на улицата и да загуби общинското жилище, в което живее. Иванина заявила, че има много здрави връзки в общината и ще помогне. Тя твърдяла, че познава кмета на София Йорданка Фандъкова и премиера Бойко Борисов. Верка повярвала и започнала да дава пари, за да може да си закупи по-евтино общинско жилище. Измамената жена се оплака, че са я мамили от името на политиците. \"Звъняха ми - и Борисов, и Фандъкова. За да си оправдаят големите пари, които ми искаха сигурно\", оплака се ужилената пред камерата. Измамницата Иванина й смъкнала 45 хил. лева за държавен апартамент, който щял да бъде уреден с протекциите на Борисов и Фандъкова. Глупости на търкалета. Парите отишли на вятъра, а от обещаното жилище в София няма и следа. \"Идваше вкъщи с децата си и аз само й давах пари. Споменах й, че имам спестовна сметка. Изтеглих парите от нея и й ги дадох всичките. Винаги й давах партие на ръка\", разказа потърпевшата Верка. Теглила и кредити, като сумата, която дала на измамницата възлиза на 45 000 лева. Започнала да получава и имейли от името на Фандъкова и Борисов, като в някои от тях били допуснати правописни грешки. Едва тогава се усетила, че това е измама, но вече било късно. \"Аз се усъмних, когато открих едни и същи правописни грешки в писмата на Бойко Борисов и на Иванина. Всичко ще бъде \"оки”. Тя много обичаше да казва \"оки”, в писмата на Бойко Борисов също е \"оки”, разкри още Верка. Съседи на съпруга на Иванина в печалното известно село Галиче пък бяха сигурно, че той не знае какви ги върши тя. \"Ако разбере, ще й скъса ушите\", каза пред камерата комшийка. От Столична община и Министерски съвет категорично се разграничаха от изпратените мейли и заявиха, че с имената на Йорданка Фандъкова и Бойко Борисов е злоупотребено и имейлите са фалшиви.", "date": "2017.10.17", "title": "ИЗВЪНРЕДНО! Измамници лъжат от името на Борисов и Фандъкова! Жена изгоря с 45 хил. лева за държавно жилище"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%BF%D1%80%D0%B5%D0%B4%D0%B0%D0%B2%D0%B0%D1%82-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%B2%D1%8A%D1%80%D1%85%D1%83-%D0%BA%D0%BB%D1%8E%D1%87%D0%BE%D0%B2-%D0%B3%D1%80%D0%B0%D0%BD%D0%B8%D1%87%D0%B5%D0%BD-%D0%BF%D1%83%D0%BD%D0%BA%D1%82-%D0%BD%D0%B0-%D0%B8%D1%80%D0%B0%D0%BA-news697998.html", "text": "Турция обяви в понеделник, че е затворила въздушното си пространство за всички полети от или към региона на Иракски Кюрдистан, предава ежедневникът Хюриет, цитирани от Фокус. Започнал е процес, в който турските власти предават контрола върху ключов граничен пункт на иракското правителство. Пропускателния пункт до сега е бил поделен между Турция и регионалното правителство на иракските кюрди, но действията по неговото предаване на Багдад са предизвикани заради проведения в автономния район референдум за независимост, пише още вестника, като се позовава на изказване на турският вицепремиер.", "date": "2017.10.17", "title": "Турските власти предават контрола върху ключов граничен пункт на Ирак"}
{"url": "http://pik.bg/%D0%B0%D0%BB%D0%B1%D0%B5%D1%80%D1%82%D0%BE-%D0%B4%D0%B7%D0%B0%D0%BA%D0%B5%D1%80%D0%BE%D0%BD%D0%B8-%D0%B5-%D0%BD%D0%BE%D0%B2%D0%B8%D1%8F-%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%82%D0%B8%D0%BC-%D0%BD%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D0%B0%D1%80%D0%B0%D0%B1%D1%81%D0%BA%D0%B8-%D0%B5%D0%BC%D0%B8%D1%80%D1%81%D1%82%D0%B2%D0%B0-news697969.html", "text": "Бившият треньор на италианските Милан, Лацио и Ювентус Алберто Дзакерони е новия селекционер на националния тим на Обединените арабски емирства (ОАЕ), съобщават от пресслужбата на футболната федерация на страната, цитирани от ТАСС. Според информацията, договорът на 64-годишня специалист е до лятото на 2019 година. На поста Дзакерони наследява аржентинецът Едгардо Бауса. Запоследно Алберто Дзакерони бе наставник на китайския Бейджин Гоан, откъдето бе освободен през 2016 година. Под ръководството на Дзакерони националният тим на Япония спечели Купата на Азия през 2011 година. Тимът на ОАЕ остана на четвърто място в квалификациите за Световното първенство през 2018 година и ще играе бараж за място на турнира в Русия.", "date": "2017.10.17", "title": "Алберто Дзакерони е новия селекционер на националния тим на Обединените арабски емирства"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D1%81-%D0%B3%D0%BE%D0%B4%D0%B8%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BA%D0%BE%D0%BB%D1%83%D0%BC%D0%B1%D0%B8%D0%B9%D1%81%D0%BA%D0%B8%D1%82%D0%B5-%D0%BD%D0%B0%D0%BA%D1%80%D0%BE%D0%BA%D0%B0%D1%80%D1%82%D0%B5%D0%BB%D0%B8-news697970.html", "text": "Американският президент Доналд Тръмп продължи с година санкциите срещу колумбийските наркокартели, които САЩ въведе още през 1995 година, съобщава електронното издание Газета, като се позовава на писмо на американския президент до Конгреса. „Действията на крупните търговци на наркотици, съсредоточени в Колумбия, остават много сериозна заплаха за националната безопасност, външната политика и за икономиката на САЩ, и предизвикват крайно високо ниво на насилие, корупция и вреди за САЩ от чужбина“, се отбелязва в мотивите на Тръмп за решението му. Санкциите са свързани със замразяването на активите на лица и организации под американска юрисдикция, свързани с наркокартелите, както и забрана на лица и организации на САЩ за делови контакти с тях.", "date": "2017.10.17", "title": "Доналд Тръмп продължи с година санкциите срещу колумбийските накрокартели"}
{"url": "http://pik.bg/%D0%B3%D0%BD%D1%83%D1%81%D0%BD%D0%BE-%D0%B8%D0%B7%D1%80%D0%BE%D0%B4-%D0%B8%D0%B7%D0%B3%D0%BE%D1%80%D0%B8-%D0%B6%D0%B8%D0%B2%D0%B0-%D0%B2-%D0%BA%D0%BE%D0%BB%D0%B0%D1%82%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-%D1%81%D0%BB%D0%B5%D0%B4-%D0%BA%D0%BE%D0%B5%D1%82%D0%BE-%D1%81%D0%B8-%D0%B2%D0%B7%D0%B5-%D1%82%D0%B0%D0%BA%D1%81%D0%B8-%D0%B2%D0%B8%D0%B4%D0%B5%D0%BE-18-news697839.html", "text": "Полицията в Ню Йорк издирва млад мъж, заподозрян в извършването на жестоко и хладнокръвно убийство. Според американски медии, инцидентът е станал на автострадата, водеща към Бруклин. На видео, разпространено в мрежата, се вижда как заподозреният отначало се отдалечава от обхванатата от пламъци кола, а след това се качва в такси и се отдалечава от мястото на инцидента. По-късно става ясно, че в горящия автомобил е било намерено тялото на момиче. Предполага се, че мъжът е драснал клечката на колата, след като се е скарал с гаджето си.", "date": "2017.10.17", "title": "ГНУСНО! Изрод изгори жива в колата приятелката си, след което си взе такси (ВИДЕО 18+)"}
{"url": "http://pik.bg/%D0%B3%D1%80%D0%B0%D0%B4-%D0%BA%D0%B8%D1%80%D0%BA%D1%83%D0%BA-%D0%B5-%D0%BF%D0%BE%D0%B4-%D0%BF%D1%8A%D0%BB%D0%BD%D0%B8%D1%8F-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0-%D0%B8%D1%80%D0%B0%D0%BA%D1%81%D0%BA%D0%B8%D1%82%D0%B5-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8-%D1%81%D0%B8%D0%BB%D0%B8-news697971.html", "text": "Иракските правителствени сили са наложили късно вчера пълен контрол над град Киркук, съобщи Ройтерс, позовавайки се информация на свой репортер. Нито една от двете страни не е дала жертви по време на операцията, а единствените загинали са починали по време на предварителните сблъсъци през нощта на неделя срещу понеделник. Военен конвой на Багдад е наложил контрол над сградата на кметството, като кюрдският флаг е свален и заменен с иракски. По-рано бе съобщено, че кюрдите са блокирали достъпа до петролните кладенци, но те отново са започнали работа, съобщава още агенцията. Фокус", "date": "2017.10.17", "title": "Град Киркук е под пълния контрол на иракските правителствени сили"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D1%82%D0%B0%D0%BF%D0%B0-6-%D0%BA%D0%BC-%D0%BE%D0%BF%D0%B0%D1%88%D0%BA%D0%B0-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-news698001.html", "text": "6 км колона от товарни автомобили има на изхода на ГКПП \"Капитан Андреево\", 3 км е колоната на изхода на ГКПП \"Лесово\". Това сочат данни от сайта на ГД \"Гранична полиция\" към 6.00 часа. Трафикът е интензивен на българо-гръцката и българо-румънската граница, съобщава Фокус. На всички останали гранични контролно-пропускателни пунктове в страната движението се извършва нормално. Фериботът Оряхово - Бекет се движи само през светлата част на деня поради ниското ниво на река Дунав.", "date": "2017.10.17", "title": "ГОЛЯМА ТАПА! 6 км опашка на \"Капитан Андреево\""}
{"url": "http://pik.bg/%D1%83%D0%B6%D0%B0%D1%81-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%82%D0%B5%D1%80%D0%BE%D1%80%D0%B0-%D0%B2-%D1%81%D0%BE%D0%BC%D0%B0%D0%BB%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-300-%D0%B4%D1%83%D1%88%D0%B8-news697972.html", "text": "Броят на жертвите при взрива на камион в столицата на Сомалия Могадишу достигна до 300 души, съобщава телевизионният канал ABC. Според информацията, тази цифра може да се увеличи още. Различни наранявания са получили още над 300 човека. На 14 октомври (събота) камион с почти три килограма взрив избухна в центъра на Могадишу.", "date": "2017.10.17", "title": "Ужас! Броят на жертвите на терора в Сомалия достигна 300 души"}
{"url": "http://pik.bg/%D0%B2%D0%B8%D1%81%D1%88-%D0%B8%D1%80%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8%D0%BC-%D0%B4%D0%B0-%D1%80%D0%B0%D0%B7%D0%B2%D0%B8%D0%B2%D0%B0%D0%BC%D0%B5-%D1%80%D0%B0%D0%BA%D0%B5%D1%82%D0%BD%D0%B0%D1%82%D0%B0-%D1%81%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B0-news697974.html", "text": "Иран ще продължи да развива ракетната си програма при всички случаи. Това е заявил главнокомандващият на иранските Военовъздушни сили, цитиран от  Российская газета. Според неговото изявление „дори около страната да бъде вдигната стена, производството на ракети ще продължи, тъй като то е напълно вътрешно“. Изявлението идва във връзка с действията на американският президент Доналд Тръмп, който в  края на миналата седмица въведе санкции срещу Иранската революционна гвардия и някои официални лица на Техеран, тъй като, според него, страната не спазва постановленията на иранското ядрено споразумение.", "date": "2017.10.17", "title": "Висш ирански военен категоричен: Ще продължим да развиваме ракетната си програма"}
{"url": "http://pik.bg/%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D1%80%D0%B5%D0%B4%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D1%80%D0%B5%D0%B7%D1%83%D0%BB%D1%82%D0%B0%D1%82-news697967.html", "text": "Опозицията във Венецуела отказа да започне преговори с правителството за прекратяване на политическата и икономическа криза, ако преди това не бъде проведено ново преброяване на резултатите от регионалните избори, предава Франс Прес. “Няма да вземем участие в каквито и да е преговори, освен ако властите не се съгласят на ново преброяване“, се казва в изявление на опозицията. Съобщението идва на фона, на обявената от президента Николас Мадуро пълно победа на регионалните избори в неделя, въпреки че множеството екзитполове предричаха победа за опозицията.", "date": "2017.10.17", "title": "Опозицията във Венецуела: Няма да има преговори с правителството, преди проверка на резултатите от регионалните избори"}
{"url": "http://pik.bg/%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D1%81%D0%B5%D0%BD%D0%B0%D1%82-%D1%83%D1%82%D0%B2%D1%8A%D1%80%D0%B4%D0%B8-%D0%BA%D0%B0%D0%BB%D0%B8%D1%81%D1%82%D0%B0-%D0%B3%D0%B8%D0%BD%D0%B3%D1%80%D0%B8%D1%87-%D0%B7%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BD%D0%B0-%D1%81%D0%B0%D1%89-%D0%B2%D1%8A%D0%B2-%D0%B2%D0%B0%D1%82%D0%B8%D0%BA%D0%B0%D0%BD%D0%B0-news697968.html", "text": "Съпругата на бившия председател на Камерата на представителите на Конгреса на САЩ Нют Гингрич Калиста бе утвърдена от Сената за нов посланик на САЩ във Ватикана, съобщава ТАСС. Нют Гингрич е известен, като доверено лице на американския президент Доналд Тръмп. Кандидатурата на Калиста Гингрич получи подкрепата на болшниството в Сената. Калиста Гингрич става третата в историята жена, която поема поста на посланик на САЩ във Ватикана. От 1997 до 2001 година на поста бе Линда Богтс, а в периода между 2008 и 2009 година – Ан Глиндън. Гингрич ще замени Кен Хакет. Калиста Гингрич е ревностна католичка, като през 2009 година убеди съпруга си също да приеме католицизма.", "date": "2017.10.17", "title": "Назначение! Американският сенат утвърди Калиста Гингрич за посланик на САЩ във Ватикана"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%81%D0%B5%D0%B4%D0%B5%D0%BC-%D1%83%D0%B1%D0%B8%D1%82%D0%B8-%D0%B8-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-15-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BE%D0%B1%D0%B8%D1%80-%D0%BD%D0%B0-%D0%B1%D0%B0%D0%BD%D0%BA%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-news697962.html", "text": "Седем души са загинали в египетския град Синай при обир на банка, съобщава Voice of America, цитирани от Фокус. Посред бял ден дузина ислямистки бунтовници са ограбили местна банка, като успоредно с това е извършено и нападение над местна църква. При престрелки по време на двете атаки са загинали седем души, включително трима цивилни, съобщиха местните власти. Християнският храм е бил празен, като нападението му е служило като опит за отвличане на вниманието от обира на банката, чийто трезор е бил напълно ограбен. Най-малко 15 души са ранени, казаха още официалните лица.", "date": "2017.10.17", "title": "Екшън! Седем убити и най-малко 15 ранени при обир на банка в Египет"}
{"url": "http://pik.bg/%D0%BE%D1%84%D0%B5%D1%80%D1%82%D0%B0-%D0%B4%D0%B6%D1%83%D0%BB%D0%B8%D0%B0%D0%BD-%D0%B0%D1%81%D0%B0%D0%BD%D0%B6-%D0%BF%D1%80%D0%B5%D0%B4%D0%BB%D0%BE%D0%B6%D0%B8-20-000-%D0%B5%D0%B2%D1%80%D0%BE-%D0%B7%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%82%D0%BE%D1%80%D0%B8%D1%82%D0%B5-%D0%BD%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-news697963.html", "text": "Основателят на „Уикилийкс“ Джулиан Асанж предложи награда от 20 000 евро за информация за организаторите на убийството на малтийската журналистка Дафне Каруан Галиция, загинала при взрив на автомобила й в Малта,  съобщава електронното издание RT, като се позовава на профила на Асанж в „Туитър“. „Потресен съм от смъртта на малтийската журналистка и блогър Дафне Каруан Галиция – написа Асанж в „Туитър“. – Тя бе убита недалеко от дома си с помощта на бомба, поставена в автомобила й. Предлагам възнаграждение от 20 000 евро за информация, която би довела до разкриването на убийците й“.", "date": "2017.10.17", "title": "Оферта! Джулиан Асанж предложи 20 000 евро за информация за организаторите на убийството на малтийската журналистка Дафне Галиция"}
{"url": "http://pik.bg/%D0%B4%D0%B5%D1%84%D0%B5%D0%BA%D1%82-%E2%80%9E%D0%BC%D0%B5%D1%80%D1%86%D0%B5%D0%B4%D0%B5%D1%81%E2%80%9C-%D0%B8%D0%B7%D1%82%D0%B5%D0%B3%D0%BB%D1%8F-%D0%BE%D1%82-%D0%BF%D0%B0%D0%B7%D0%B0%D1%80%D0%B0-%D0%BD%D0%B0%D0%B4-1-%D0%BC%D0%B8%D0%BB%D0%B8%D0%BE%D0%BD-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B1%D0%BB%D0%B5%D0%BC-%D1%81-%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D0%B2%D1%8A-news697965.html", "text": "Германският автомобилен производител „Мерцедес-Бенц“ изтегля от пазара над 1 милион свои автомобили по целия свят заради проблеми с въздушните възглавници на колите, съобщава Ройтерс. Посочва се, че заради технологичен проблем, може да се стигне до отварянето на въздушните възглавници на автомобилите по погрешка. Няколко собственици на автомобили „Мерцедес“ вече са сигнализирали за получени различни леки контузии заради такива проблеми. Според експертите, причината за проблема е недостатъчно заземяване на кормилните елементи. По думите на автомобилните дилъри, в най-скоро време в новите автомобили неизправното оборудване ще бъде подменено. Най-голямо количество изтеглени автомобили има в Съединените щати – 495 000. След това е Великобритания с 400 000 автомобила. Няколко стотин хиляди автомобила ще бъдат изтеглени в Германия и 76 000 в Канада.", "date": "2017.10.17", "title": "Дефект! „Мерцедес“ изтегля от пазара над 1 милион автомобили заради проблем с въздушните възглавници на колите"}
{"url": "http://pik.bg/%D1%8F%D0%B3%D0%BE-%D0%B0%D1%81%D0%BF%D0%B0%D1%81-%D1%81-%D1%85%D0%B5%D1%82%D1%82%D1%80%D0%B8%D0%BA-%D0%B7%D0%B0-%D1%81%D0%B5%D0%BB%D1%82%D0%B0-%D1%81%D1%80%D0%B5%D1%89%D1%83-%D0%BB%D0%B0%D1%81-%D0%BF%D0%B0%D0%BB%D0%BC%D0%B0%D1%81-%D0%B2-%D0%BC%D0%B0%D1%87-%D0%BE%D1%82-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-news697964.html", "text": "Отборът на Селта победи като гост Лас Палмас с 5:2 в последния мач от осмия кръг на футболния шампионат на Испания. В основата на успеха на Селта бе бившият нападател на Ливърпул Яго Аспас, който реализира хеттрик (20-ата, 49-ата и 76-ата минути). По един гол за третия успех от началото на сезона за гостите добавиха и Емре Мор (16-ата) и Пабло Ернандес (71-ата минута). Тимът на Лас Палмас регистрира шестата си загуба в кампанията, като остава в дъното на класирането. Отборът на Селта игра от 56-ата минута с десет души след червен картон на Рубен Бланко", "date": "2017.10.17", "title": "Яго Аспас с хеттрик за Селта срещу Лас Палмас в мач от първенството на Испания"}
{"url": "http://pik.bg/%D0%B1%D0%B8%D0%B2%D1%88-%D0%BC%D0%B5%D0%BD%D0%B8%D0%B4%D0%B6%D1%8A%D1%80-%D0%BD%D0%B0-%D0%BC%D0%B8%D1%85%D0%B0%D0%B5%D0%BB-%D1%88%D1%83%D0%BC%D0%B0%D1%85%D0%B5%D1%80-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BC%D1%83-%D0%B4%D0%B0-%D1%80%D0%B0%D0%B7%D0%BA%D1%80%D0%B8%D0%B5-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE--news697966.html", "text": "Бившият мениджър на седемкратния световен шампион във Формула 1 Михаел Шумахер Вили Вебер призова семейството на пилота да разкрие инфоирмация за реалното му състояние, съобщи електронното издание RT. Вебер се аргументира с това, че феновете на Шумахер заслужават да знаят истината за състоянието му, добавяйки, че отсъствието на официална информация само поражда нови слухове и спекулации.", "date": "2017.10.17", "title": "Бивш мениджър на Михаел Шумахер призова семейството му да разкрие истината за състоянието му"}
{"url": "http://pik.bg/%D0%B3%D0%B8%D0%BB%D0%B4%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82%D0%B8%D1%82%D0%B5-%D0%B2-%D1%81%D0%B0%D1%89-%D0%BE%D1%82%D1%81%D1%82%D1%80%D0%B0%D0%BD%D0%B8-%D0%BE%D1%82-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D1%81%D0%B8-%D1%85%D0%B0%D1%80%D0%B2%D0%B8-%D1%83%D0%B0%D0%B9%D0%BD%D1%81%D1%82%D0%B8%D0%B9%D0%BD-news697956.html", "text": "Скандалният американски кинопродуцент Харви Уайнстийн е изключен от гилдията на продуцентите в САЩ, съобщава  IndieWire. Както е известно, Уайнстийн вече бе отстранен доживот от Американската киноакадемия. „Националният съвет на директорите и длъжностните лица от Американската гилдия на продуцентите единодушно решиха отстраняване на Харви Уайстийн от организацията“, съобщи представител на Асоциацията. Продуцентът и основател на компаниите Weinstein Company и Miramax Films Харви Уайнстийн бе замесен в грандиозен скандал, след като The New York Times публикува материал, според който Уайнстийн в течение на 30 години е принуждавал свои сътруднички и много хитови актриси да имат интимна близост с него. При отказ, Уайнстийн ги заплашвал със сериозни професионални проблеми.", "date": "2017.10.17", "title": "Гилдията на продуцентите в САЩ отстрани от организацията си Харви Уайнстийн"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BC%D0%B0%D0%B4%D1%80%D0%B8%D0%B4-%D1%80%D0%B0%D0%B7%D0%BA%D0%BE%D0%B2%D0%B0-%D1%81%D1%82%D0%BE%D0%B8%D1%87%D0%BA%D0%BE%D0%B2-%D0%BC%D0%B0%D1%80%D0%BA%D0%B0-%D0%B2%D0%BC%D0%B5%D1%81%D1%82%D0%BE-%D0%B4%D0%B0-%D0%BF%D0%B8%D0%B5-%D1%87%D0%B0%D0%B9-%D1%81-%D1%80%D1%8A%D0%BA%D0%B0%D0%B2%D0%B8%D1%86%D0%B8-%D0%BA%D0%BE%D0%BD%D1%81%D1%83%D0%BB%D1%8A%D1%82-%D1%81%D1%8A%D1%81-%D0%B7%D0%B0%D1%8F%D0%B4%D0%BB%D0%B8-news697825.html", "text": "\"Марка\" публикува традиционния си редакционен анализ, който обобщава най-важните събития през изминалата седмица. \"Почетният консул трябва да има ДНК, според което да пие чай с ръкавици. От такъв дипломат трябва да се чуват благи думи, а не кавги. Цяло чудо е, че Стоичков въобще беше консул на България в Испания заради своя заядлив речник и думи, които винаги са били извън приетите в протокола. Той сякаш изпълняваше ролята си с туника, ботуши и разрошена коса. През миналата седмица беше спрян в името на дипломацията, костюмите и лачените обувки. Стоичков няма как да пасне в профила на почетния консул\", посочва \"Марка\".", "date": "2017.10.17", "title": "ГОРЕЩА ТЕМА! Мадрид разкова Стоичков! \"Марка\": Вместо да пие чай с ръкавици, консулът със заядливия речник е с туника, ботуши и разрошена коса"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%BC%D0%BE%D1%81%D0%BA%D0%B2%D0%B0-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%87%D0%B5-%D1%80%D1%83%D1%81%D0%B8%D1%8F-%D0%B4%D0%BE%D1%81%D1%82%D0%B0%D0%B2%D1%8F-%D0%BD%D0%B5%D1%84%D1%82-%D0%BD%D0%B0-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-news697957.html", "text": "Руското външно министерство опроверга обвиненията, появили се в някои британски медии, според които Москва доставя петрол на талибаните в Афганистан, съобщава Известия, цитирани от Фокус. На официалната интернет страница на министерството е публикувано съобщение, в което обвиненията са определени като „фалшиви“ и целящи да отвлекат вниманието на международната общност от провала на силовия подход, който НАТО прилага в страната. По-рано Белия дом отправи подобни обвинения към Русия, които Москва също отрече.", "date": "2017.10.17", "title": "Реакция! Москва опроверга обвиненията, че Русия доставя нефт на талибаните"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81%D0%B0%D1%89-%D1%81%D0%B0-%D0%BD%D0%B0%D0%BD%D0%B5%D1%81%D0%BB%D0%B8-%D1%83%D0%B4%D0%B0%D1%80%D0%B8-%D0%BF%D0%BE-%D0%B4%D0%B2%D0%B0-%D0%BB%D0%B0%D0%B3%D0%B5%D1%80%D0%B0-%D0%B7%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%BD%D0%B0-%D0%B1%D0%BE%D0%B9%D1%86%D0%B8-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B2-news697958.html", "text": "Въоръжените сили на Съединените щати са провели вчера в Йемен операция срещу бойци на групировката „Ислямска държава“, съобщава РИА Новости, като се позовава на информация на Пентагона. При атака срещу два подготвителни лагера за бойци на „Ислямска държава“ са били убити десетки бойци. „Сили на Съединените щати са унищожили десетки членове на „Ислямска държава“ в резултат на удари по два лагера за подготовка на терористи в провинция Ел-Бейда в Йемен“, се посочва в съобщение на Пентагона. Подробности по проведената операция не се съобщават. Уточнява се, че бойците на „Ислямска държава“ са били въоръжени с автомати АК-47, картечници и гранатомети.", "date": "2017.10.17", "title": "Операция! САЩ са нанесли удари по два лагера за подготовка на бойци на „Ислямска държава“ в Йемен"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B0%D1%80%D0%B5%D1%81%D1%82-%D0%BD%D0%B0-%D0%BB%D0%B8%D0%B4%D0%B5%D1%80%D0%B8-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%BE%D1%82%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-news697947.html", "text": "Лидерите на две от главните организации, борещи се за независимост на Каталуния са арестувани вчера, съобщава испанското издание El Pais, цитирано от Фокус. Двамата са обвинени в опит за сепаратизъм, като испански прокурори смятат, че те са главните организатори на част от безредиците в автономната област, станали в края на септември. Заповед за задържане е издадена и за един от началниците на местните полицейски сили, който обаче бе освободен малко след ареста. Според обвинението, лидерите на групите „Национална каталунска организация“ и „Омниум“ са използвали социалните мрежи, за да организират хора в митинги, противоречащи на юридическите постановления, издадени от Мадрид. По-рано вчера каталунският лидер Карлес Пучдемон не даде ясен отговор дали областта смята да обяви независимост или не, призовавайки отново за диалог с правителството.", "date": "2017.10.17", "title": "Напрежение! Арест на лидери на каталунското движение за независимост"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B0-%D1%8F%D1%81%D0%B5%D0%BD-%D0%B5-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%BA%D1%83%D0%B1%D1%80%D0%B0%D1%82-%D0%BF%D1%83%D0%BB%D0%B5%D0%B2-%D0%B7%D0%B0-%D0%BC%D0%B0%D1%87%D0%B0-%D1%81%D1%80%D0%B5%D1%89%D1%83-%D0%B0%D0%BD%D1%82%D1%8A%D0%BD%D0%B8-%D0%B4%D0%B6%D0%BE%D1%88%D1%83%D0%B0-news697952.html", "text": "Камерунецът Карлос Такам ще бъде съперникът на Антъни Джошуа вместо Кубрат Пулев на 28 октомври, съобщава Би Ти Ви. Както стана ясно вчера, българинът е с тежка контузия - разкъсан гръден мускул. Травмата няма да му позволи да се качи на ринга в уелската столица Кардиф. Възстановяването на Пулев се очаква да продължи около месец. За двубоя на \"Принсипалити Стейдиъм\" вече са продадени над 77 000 билета, което ще донесе на настоящия шампион в тежката категория - Антъни Джошуа, близо 30 млн. паунда, а на съперника му - 15 млн.", "date": "2017.10.17", "title": "Рокада! Ясен е заместникът на Кубрат Пулев за мача срещу Антъни Джошуа"}
{"url": "http://pik.bg/%D0%B2-%D1%88%D0%BE%D0%BA-%D0%BD%D0%B5%D0%B1%D0%B5%D1%82%D0%BE-%D0%BD%D0%B0%D0%B4-%D0%BB%D0%BE%D0%BD%D0%B4%D0%BE%D0%BD-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%83%D1%80%D0%B0%D0%B3%D0%B0%D0%BD%D0%B0-%E2%80%9E%D0%BE%D1%84%D0%B5%D0%BB%D0%B8%D1%8F%E2%80%9C-%D0%B8%D0%B7%D0%BF%D0%BB%D0%B0%D1%88%D0%B8-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0--news697948.html", "text": "Яркожълтият цвят на небето над Лондон по време на преминаването на урагана „Офелия“ шокира жители и гости на Лондон и се превърна в един от основните „герои“ в социалвните мрежи, съобщи РИА Новости. В необичайно топлият за октомври ден (б.р темпиратури до 23 градуса) около 17:00 часа българско време вчера небето над Лондон изведнъж пожълтя, а слънцето се оцвети в кърваво-червен цвят. Малко след това притъмняло сериозно, вятърът сериозно се усилил и завалял дъжд. В рамките на около час времетои се оправило. Ситуацията, която била предизвикана от преминаването на урагана „Офелия“, обаче шокирала гостите и жителите на Лондон, които напълнили „Фейсбук“, „Инстаграм“ и „Туитър“ със снимки на явлението, като мрежите „се взривили“ от коментари. Превод и редакция: ПИК", "date": "2017.10.17", "title": "В шок! Небето над Лондон по време на преминаването на урагана „Офелия“ изплаши жителите на града"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%BA%D1%80%D0%B0%D1%8F-%D0%BD%D0%B0-%D0%BE%D0%BA%D1%82%D0%BE%D0%BC%D0%B2%D1%80%D0%B8-news697949.html", "text": "Премиерът на Южна Корея Ли Нак-йон ще посети Гърция и България по време на първата си официална визита в чужбина, съобщава The Korea Herald, цитирани от Фокус. Министър-председателят ще бъде в Гърция от 22 до 24 октомври, а в България от 24 до 26 октомври. В София Ли Нак-йон ще се срещне с българския си колега Бойко Борисов и президента Румен Радев, като главната цел на разговорите е задълбочаване на сътрудничеството между двете страни в сферата на науката и технологиите, комуникациите и селското стопанство. Корейският премиер също така е поканен на официална вечера от говорителя на Народното събрание Димитър Главчев, а в дневния му ред е включено и присъствие на откриването на ново българко-корейско търговско дружество.", "date": "2017.10.17", "title": "Визита! Премиерът на Южна Корея ще посети България в края на октомври"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BF%D0%BE%D1%81%D1%82%D0%B0%D0%B2%D0%B5%D0%BD-%D0%BF%D0%BE%D0%B4-%D0%B0%D1%80%D0%B5%D1%81%D1%82-news697950.html", "text": "Испанският Върховен съд отказа да постави под арест ръководителя на каталунската полиция Мосос д'Ескуадра Жозеп Луис Траперо докато тече разследването за подстрекателство към размирици, предадоха световните агенции, цитирани от Би Ти Ви.. Задържането му беше поискано от прокуратурата. Говорител на съда разясни, че паспортът на Траперо ще бъде отнет и той няма да може да напуска Испания, докато продължава разследването. Освен това ще трябва да се явява пред съдия на всеки две седмици. Траперо беше разпитан в Мадрид заедно със свой заместник и с председателите на две сепаратистки организации. Разпитът се отнася до събития, случили се по време на улични протести в Барселона на 20 и 21 септември. Прокуратурата обвинява Траперо, че тогава не се е притекъл на помощ на служителите на националната Гражданска гвардия, които бяха обградени в сграда на каталунското правителство от протестиращи привърженици на независимостта. Траперо е заподозрян, но не са му повдигнати обвинения. Протестите в Барселона започнаха, след като на 20 и 21 септември испанската полиция обискира офиси и жилища в Каталуния, за да попречи на организирането на референдума за независимост. Задържани бяха повече от 10 души.", "date": "2017.10.17", "title": "Шефът на каталунската полиция няма да бъде поставен под арест"}
{"url": "http://pik.bg/7-%D1%81%D0%B8%D0%B3%D1%83%D1%80%D0%BD%D0%B8-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D1%87%D0%B5-%D1%81%D1%82%D0%B5-%D1%83%D0%BC%D0%BD%D0%B8-news697891.html", "text": "Не се безпокойте - има сигурни 7 знака, които доказват, че сте по-интелигентен от средното ниво. Ето ги. Примери? Алберт Айнщайн, Пабло Пикасо или Марк Цукърбърг. А ако домашния любимец е пухкаво коте, то и IQ-то е още по-високо. Тези с котките са по-големи домошари, които обичат по-интелектуални занимания вкъщи, като четене и кино. Изследователи от щатския университет в Принстън доказаха, че хората с най-хубавите и най-квалифицираните специалности са с 6 десети по-високи от тези, които се занимават с ръчен труд. Изследване в Обединеното кралство от 2012 г. между 2000 двойки близнаци разкри, че този от двамата, който се е научил да чете по-рано, е по-добър ученик. Виенският университет публикува резултатите от изследване, което показа,  че хората, които харесват черния хумор, са по-способни в учението. Хората, които живеят извън гъсто населени места, са по-доволни от живота от онези, които са в централните градски зони. Да си нощна птица не винаги е препоръчително за навиците и здравето, но същевременно може да е ясен белег за висока интелигентност. Различни изследвания показват, че децата, които са по-активни през нощта, получават по-високи оценки.", "date": "2017.10.17", "title": "7 сигурни признака, че сте умни"}
{"url": "http://pik.bg/%D0%BA%D0%B0%D1%80%D0%B4%D0%B8%D0%BD%D0%B0%D0%BB%D0%BD%D0%BE-%D0%BC%D0%BE%D0%BB%D0%B4%D0%BE%D0%B2%D1%81%D0%BA%D0%B8-%D0%BD%D0%B0%D1%80%D0%BE%D0%B4%D0%BD%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D1%81%D1%82%D0%B0%D1%80%D1%82%D0%B8%D1%80%D0%B0%D1%85%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-%D1%81%D0%BC%D1%8F%D0%BD%D0%B0-%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B8%D1%8F-%D0%B5%D0%B7%D0%B8%D0%BA-news697943.html", "text": "Народни представители от молдовския парламент са започнали кампания, целяща да превърне румънския в официален език на мястото на молдовския, предава Balkan Insight, цитирани от Фокус. За тази цел трябва да бъде променен член 13 на Конституцията. Процедурата включва одобрение на закона от Върховния съд, а след това приемането му от парламента с 2/3 мнозинство. Президентът на страната Игор Додон заяви, че дори Народното събрание да одобри закона, самият той смята да му наложи вето. „Нашият език е молдовски. Така е било, е, и ще продължи да бъде“, каза Додон.", "date": "2017.10.17", "title": "Кардинално! Молдовски народни представители стартираха кампания за смяна на официалния език в страната"}
{"url": "http://pik.bg/%D0%BE%D1%81%D0%B5%D0%BC-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%BF%D0%BE%D0%BD%D0%B5-85-%D1%80%D0%B0%D0%BD%D0%B5%D0%BD%D0%B8-%D1%82%D1%83%D1%80%D0%BA%D0%BE%D0%BC%D0%B0%D0%BD%D0%B8-%D0%B2-%D0%B8%D1%80%D0%B0%D0%BA-news697944.html", "text": "Въоръжените формирования на туркоманите „Хашиди Шаби” са извършили през уикенда въоръжено нападение срещу сградите на Демократичната партия на Кюрдистан (с лидер Масуд Барзани) и Патриотичния съюз на Иракски Кюрдистан (на покойния бивш иракски президент Джалал Талабани) в центъра на околийския град Тузхурмату край Киркук, предаде информационната агенция Догу хабер ажансъ (ДХА), цитирани от Фокус. В продължилата близо шест часа престрелка частите на кюрдската Пешмерга атакува с ракети и минометен огън туркоманските квартали в околията. При тези нападания на кюрдите са загинали осем и ранени най-малко 85 туркомани. След тях последва ответно въоръжено туркоманско нападение на кюрдските квартали. В резултата на него близо 60 хиляди кюрди са напуснали околията, а туркоманите подпалват техните къщи и работни места. От своя страна централното правителство в Багдад изпраща военни подкрепления на туркоманите, посочва още ДХА.", "date": "2017.10.17", "title": "Осем загинали и поне 85 ранени туркомани в Ирак"}
{"url": "http://pik.bg/%D0%B5%D0%B4%D0%B8%D0%BD-%D1%83%D0%B1%D0%B8%D1%82-%D0%B8-%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D1%82%D0%B0%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-%D0%B2-%D0%BB%D0%BE%D0%BD%D0%B4%D0%BE%D0%BD-news697955.html", "text": "Един човек е убит, а други двама са ранени в резултат на нападението на мъж с нож на станцията на лондонското метро „Парсънс Грийн“ в Лондон, съобщава Мирър. Отбелязва се, че и тримата пострадали при нападението са били откарани в болница. Не се съобщава за направени арести. По информация на британските медии лондонската станция „Парсънс Грийн“ е временно затворена. От полицията потвърдиха, че не свързват нападението с тероризъм.", "date": "2017.10.17", "title": "Един убит и двама ранени при нападението на станцията на метрото в Лондон"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B8-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D1%83%D1%81%D0%BA%D0%BE%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80-news697945.html", "text": "Британският премиер Тереза Мей и председателят на Европейската комисия Жан-Клод Юнкер се споразумяха за ускоряване на преговорите за Брекзит, предаде Ройтерс, цитирани от Би Ти Ви. След работна вечеря в Брюксел, продължила около два часа, двамата направиха съвместно изявление, в което окачествиха срещата си като „конструктивна и сърдечна“. В изявлението се казва, че са обсъдили „напредъка досега по преговорите за член 50 (от Лисабонския договор) и са се съгласили, че тези усилия трябва да бъдат ускорени през идните месеци“.", "date": "2017.10.17", "title": "Британскят премиер и председателят на Европейската комисия поискаха ускоряване на преговорите за Брекзит"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BE%D0%B1%D1%8F%D0%B2%D0%B8-%D0%BA%D1%80%D0%B0%D1%8F-%D0%BD%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%BD%D0%B0-%D0%BF%D1%80%D0%B5%D0%B4%D1%88%D0%B5%D1%81%D1%82%D0%B2%D0%B5%D0%BD%D0%B8%D0%BA%D0%B0-%D1%81%D0%B8-%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-news697946.html", "text": "Президентът на САЩ Доналд Тръмп обяви вчера, че знаковата здравна реформа на предшественика му Барак Обама и разширяването на американската здравноосигурителна система вече не съществуват, след като съкрати субсидиите за застрахователите, участващи в тази система, съобщи Нова телевизия, като се позовава на Франс Прес. „Обамакеър“ приключи. Мъртва е. Няма я. Вече няма такова нещо като „Обамакеър“. Това е концепция, която не може да работи. Казвал съм го и преди години. И в най-добрите си дни тя не би могла да работи“, категоричен бе Тръмп. Откакто стана президент през януари, Доналд Тръмп постоянно се опитваше да сложи край на прокараната от Обама здравна реформа. Той спря някои бюджетни субсидии и настоя Конгреса да отмени закона, който се превърна в знаков за управлението на предшественика му. Усилията в Конгреса обаче не успяха, което принуди миналата седмица Тръмп да нареди прекратяване на плащанията към застрахователите, предназначени да помогнат на милионите с по-ниски доходи неосигурени американци да си осигурят достъп до здравна помощ. Според Тръмп тези субсидии за застрахователните компании са били \"подърък\" и са направили \"богатство\" с помощта на \"Обамакеър\".", "date": "2017.10.17", "title": "Американският президент обяви края на здравната реформа на предшественика си Барак Обама"}
{"url": "http://pik.bg/%D0%BF%D1%80%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-300-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%BA%D0%B8-%D0%B1%D0%BE%D0%B9%D1%86%D0%B8-%D1%81%D0%B0-%D0%BE%D1%81%D1%82%D0%B0%D0%BD%D0%B0%D0%BB%D0%B8-%D0%B2-%D1%80%D0%B0%D0%BA%D0%BA%D0%B0-news697954.html", "text": "Не повече от 300 ислямистки бойци са останали в Ракка, предава Франс Прес, цитирани от Фокус. Информацията е дадена от говорител на Сирийските демократични сили, които по-рано обявиха, че “водят най-тежката си битка до сега“. Малобройните отряди на „Ислямска държава“ са установили своите позиции в тежко укрепени и минирани райони, съобщи още говорителят. Градът бе, де факто, столицата на терористичната организация преди през юни да започне мащабната офанзива, на подкрепяната от САЩ военна коалиция. Късно вчера стана ясно, че Сирийските демократични сили са установили контрол над центъра на града.", "date": "2017.10.17", "title": "Прочистване! Най-много 300 ислямистки бойци са останали в Ракка"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-%D0%B2%D0%B8%D0%B4%D0%B5%D0%BE-18-news697783.html", "text": "Брутален разстрел в центъра на Москва! Неизвестни килъри убиха 38-годишния бизнесмен, Георгий А., съобщава РЕН.тв. Инцидентът е станал рано тази сутрин около жилищните блокове на улица Новослободская. Жертвата е разстреляна с минимум 4 куршума. От получените рани мъжът е издъхнал на място. По случая е образувано досъдебно производство.", "date": "2017.10.17", "title": "БРУТАЛНО! Разстреляха бизнесмен в центъра на Москва (ВИДЕО 18+)"}
{"url": "http://pik.bg/%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B8%D1%81%D0%BA%D0%B0-%D1%85%D0%B8%D0%BB%D0%B0%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%BF%D1%80-news697953.html", "text": "Американският президент Доналд Тръмп призова бившата първа дама на САЩ и бивш държавен секретар Хилари Клинтън да участва в президентските избори през 2020 година, съобщава NBC. „Надявам се, че Хилари отново ще участва в президентски избори  - заяви Тръмп. – Казвате, че тя има намерение да направи това? Надявам се! Хилари, моля те, участвай отново в избори!“ По-рано Тръмп написа в личния си профил в „Туитър“, че е готов отново да се изправи срещу Хилари Клинтън в президентски избори.", "date": "2017.10.17", "title": "Предизвикателство! Доналд Тръмп поиска Хилари Клинтън да участва в президентските избори през 2020 година"}
{"url": "http://pik.bg/%D0%BF%D0%BE%D0%BC%D0%BE%D1%89-%D0%B8%D1%82%D0%B0%D0%BB%D0%B8%D1%8F-%D1%89%D0%B5-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D0%B8-%D0%BD%D0%B0-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%B7%D0%B0-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%B3%D0%BE%D1%80%D1%81%D0%BA%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%B8-news697960.html", "text": "Властите в Италия решиха да предоставят на Португалия самолети на противопожарната авиация за борбата с горските пожари, съобщава РИА Новости, като се позовава на еврокомисаря по хуманитарните помощи и кризисно управление Христос Стилианидис. „Във връзка с молба за помощ от португалските власти, противопожарни самолети от Италия са изпратени да се включат в борбата с горските пожари. Акцията е в рамките на механизмите за гражданска отбрана на Европейския съюз“, разяснява Стилианидис. По последни данни броят на жертвите на горските пожари, които бушуват в Португалия, е достигнал 27 души.", "date": "2017.10.17", "title": "Помощ! Италия ще предостави на Португалия самолети за борбата с горските пожари"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B4%D0%B2%D0%B0%D0%BC%D0%B0%D1%82%D0%B0-%D0%B2%D0%BE%D0%B4%D0%B0%D1%87%D0%B8-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-news697959.html", "text": "Лидерът на Каталуния Карлес Пучдемон разкритикува ареста на Джорди Санчес и Джорди Кушхард, лидери на две от организациите, борещи се за независимост на областта, съобщи La Vanguardia, цитирано от Фокус. Пучдемон е заявил чрез социалната мрежа „Туитър“, че испанските власти се „опитват да арестуват идеи“, като нарича задържането на двамата „лоши новини“. Санчес, който е лидер на организацията „Национално Каталунско събрание“ и Кушхард, председател на културната група „Омнум“, са обвинени, че са организирали граждани на митинг, който нарушава постановленията на испанските власти. Двамата бяха задържани късно вчера.", "date": "2017.10.17", "title": "Лидерът на Каталуния разкритикува ареста на двамата водачи на движението за независимост"}
{"url": "http://pik.bg/%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%8A%D1%80%D0%B2%D0%BE-%D1%80%D0%B0%D0%B7%D0%B2%D0%B8%D0%B2%D0%B0%D0%BD%D0%B5-%D0%BD%D0%B0-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%BD%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BF%D0%BE%D1%81%D0%BB%D0%B5-%E2%80%93-%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F-news697961.html", "text": "Говорител на правителството на Северна Корея е заявил, че Пхенян няма да се интересува от дипломация, докато не успее да създаде ядрена ракета, способна да достигне източното крайбрежие на САЩ, съобщава CNN, цитирани от Фокус В съобщението се отбелязва , че страната желае да създаде ракета, „която е способна да достигне източното крайбрежие и цялата континентална територия на САЩ\". Това би било „ясен белег за офанзивните и защитни механизми“ отбелязва говорителят на правителството на Северна Корея", "date": "2017.10.17", "title": "В Северна Корея: Първо развиване на ядрената ни програма, после – дипломация"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BC%D1%8A%D1%80%D1%82%D1%8A%D0%B2-%D0%B5%D0%B4%D0%B8%D0%BD-%D0%BE%D1%82-%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B1%D0%B0%D1%82%D0%B0%D0%BB%D1%8C%D0%BE%D0%BD-%D0%B0%D0%B7%D0%BE%D0%B2-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B8%D0%BB%D0%B8-%D0%B7%D0%B0-news697795.html", "text": "Известният руски националист Виталий Княжеский (с прякор \"Витус\") е намерен мъртъв в гора край Харков. Той бе един от основателите на кървавия батальон \"Азов\". Когато през 2014 г. в Донбас започват бойните действия, той отговаря за въоръжените подразделения. В социалната мрежа един от приятелите на Княжевский, народният депутат Игор Мосийчук, категорично отхвърля версията за самоубийство. \"Страшна новина! Казват, че се е застрелял в гърдите с пушката си! Не мога да повярвям в това\", пише представителят на Радикалната партия Мосийчук. Депутатът пише, че Княжеский е бил активист на организацията \"Патриотите на Украйна\" в Харков. През 2014 г., когато в града започват въоръжените стълкновения, той взима в тях активно участие. В същото време във Фейсбук новината за смъртта на Виталий Княжеский получи светкавична реакция. Проруски настроените припомнят участията на неонациста Витус в кървавите сблъсъци в Руската пролет и Харков. Националистите скърбят и заявяват, че Витус е един от най-активните участници в борбата със сепаратизма. Виталий Княжеский е роден през 1980 г., женен е, с едно дете.", "date": "2017.10.17", "title": "ПЪРВО В ПИК! Намериха мъртъв един от основателите на кървавия батальон \"Азов\"! Убийство или закъсняла съвест?! "}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D1%83%D0%B1%D0%B8%D0%BB-%D0%B6%D0%B5%D0%BD%D0%B0-%D1%81%D0%B8-%D0%B8-%D0%B2%D0%B7%D1%80%D0%B8%D0%B2%D0%B8%D0%BB-%D0%B4%D0%BE%D0%BC%D0%B0-%D1%81%D0%B8-%D0%B7%D0%B0-%D0%B4%D0%B0-%D1%81%D0%B5-%D0%BE%D0%B6%D0%B5%D0%BD%D0%B8-%D0%B7%D0%B0-%D1%80%D1%83%D1%81%D0%BA%D0%B8%D0%BD%D1%8F-news697975.html", "text": "59-годишният Стивън Пирус от щата Уисконсин убил жена си и взривил собствения си дом, тъй като планирал да се ожени за рускиня, съобщава NBC, позовавайки се на документи по съдебното дело срещу Пирус. Според информацията, трагедията се разиграла през август в град Мадисън. По данни на следствието Стивън Пирус застрелял съпругата си, след което пуснал газта в къщата си и я взривил, като така искал да прикрие следите от убийството. Полицията открила тялото и установила, че жената е починала от насилствена смърт, след което Пирус бил задържан и обвинен в убийство, палеж и опасно поведение. По време на разследването Пирус казал, че съпругата му сама го помолила да я убие, тъй като страдала от депресия. При обиските по време на разследването полицията открила еротични фотографии на момиче от Русия на име Олга. Освен това била открита кореспонденция между Стивън Пирус и Олга, в която двамата обсъждат пристигането на рускинята в САЩ и бъдеща сватба на двамата. Отбелязва се, че преди две години Олга е била в Уисконсин, когато, най-вероятно, се е запознала с Пирус. Завръщането на рускинята в САЩ се бавело заради визови проблеми. Следващото слушане по делото срещу Пирус е на 1 ноември.", "date": "2017.10.17", "title": "Американец убил жена си и взривил дома си, за да се ожени за рускиня"}
{"url": "http://pik.bg/%D0%B5%D0%BA%D1%88%D1%8A%D0%BD-50-%D0%B1%D0%B0%D0%BD%D0%B4%D0%B8%D1%82%D0%B8-%D0%BE%D1%82%D0%B2%D0%BB%D1%8F%D0%BA%D0%BE%D1%85%D0%B0-%D0%BB%D0%B5%D0%BA%D0%B0%D1%80-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%BD%D0%B5%D0%BD-%D1%81%D0%B2%D0%BE%D0%B9-%D0%B4%D1%80%D1%83%D0%B3%D0%B0%D1%80-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news697985.html", "text": "В бразилския град Рио де Жанейро въоръжени бандити са отвлекли лекар, за да спасят живота на свой другар, който е бил ранен при престрелка с полицията, съобщава Globo, цитирани от електронното издание RT. Отбелязва се, че лекарят е бил отвлечен от болницата, в която работи, по указание на екип на спешна медицински помощ, който отказал да окаже помощ на ранения заради тежкото му състояние и предложил раненият да бъде откаран в една от централните болници в града. Тогава бандитите отвлекли от болницата лекаря, вкарали го в линейка и го откарали в неизвестна посока. В отвличането участвали 50 души, въоръжени с пушки. Няколко часа по-късно лекарят бил освободен. Той разказал на полицията, че е бил отведен до специално укритие, където го принудили да окаже медицинска помощ на ранения бандит.", "date": "2017.10.17", "title": "Екшън! 50 бандити отвлякоха лекар заради ранен свой другар в Бразилия"}
{"url": "http://pik.bg/%D0%B8%D0%B7%D0%B3%D0%B0%D1%81%D0%B8%D1%85%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B8%D1%82%D0%B5-%D0%BD%D0%B0-%D0%B0%D0%B9%D1%84%D0%B5%D0%BB%D0%BE%D0%B2%D0%B0%D1%82%D0%B0-%D0%BA%D1%83%D0%BB%D0%B0-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%82%D0%B5%D1%80%D0%BE%D1%80%D0%B0-%D0%B2-%D1%81%D0%BE%D0%BC%D0%B0%D0%BB%D0%B8%D1%8F-news697976.html", "text": "Светлините на Айфеловата кула в Париж бяха изгасени снощи в памет на жертвите на терористичния акт в центъра на столицата на Сомалия Могадишу през уикенда, съобщи телевизионният канал ABC. На 14 октомври (събота) камион пълен с почти три килограма експлозив бе взривен в центъра на Могадишу. По последни данни загиналите при терористичния акт са 300, а други близо 300 души са с различни наранявания.", "date": "2017.10.17", "title": "Изгасиха светлините на Айфеловата кула в памет на жертвите на терора в Сомалия"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D1%82-29-%D0%BF%D0%BE-%D1%81%D0%BA%D0%B0%D0%BB%D0%B0%D1%82%D0%B0-%D0%BD%D0%B0-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-news697977.html", "text": "Земенс трус с магнитут 2,9 по скалата на Рихтер е бил регистриран в Кемеровска област на Русия, съобщават от Алтае-Саянския филиал на Единната геофизическа служба на Руската академия на науките. Според информацията, трусът е бил регистриран на 16 октомври в 17:23 часа българско време, като епицентърът е бил на 11 километра югоизточно от град Гуревск. Не се съобщава за разрушения и жертви.", "date": "2017.10.17", "title": "Трус! Земетресение с магнитут 2,9 по скалата на Рихтер бе регистрирано в Кемеровска област"}
{"url": "http://pik.bg/%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8-bombardier-%D0%B8-airbus-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%82-%D0%B7%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B8--news697978.html", "text": "От канадската авиокомпания  Bombardier са в напреднали преговори с компанията Airbus за съвместно производство на пътнически самолети CSeries, съобщава The Wall Street Journal, позовавайки се на свои източници, запознати с преговорите. Според информацията, за сделката може да бъде обявено официално съвсем скоро. Отбелязва се, че от Bombardier са разгледали редица варианти за сътрудничество с потенциални партньори за създаването на съвместно предприятие, тъй като са крайно заинтересовани от реализирането на проект за самолети CSeries. По-рано министерството на търговията на Съединените щати обвини Bombardier за незаконно намаляване на цените на самолети CSeries.", "date": "2017.10.17", "title": "Партньори! Bombardier и Airbus преговарят за съвместно производство на пътнически самолети CSeries"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%83%D0%B4%D0%B0%D1%80-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-%D0%B1%D0%BB%D0%B8%D0%B7%D0%BE-50-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news698002.html", "text": "Американски въздушни удари са елиминирали ок. 50 бойци на „Ислямска държава“ в Йемен, съобщиха в понеделник от Пентагона, предава Дойче веле, цитирани от Фокус. Целта на ударите са били два тренировъчни лагера на ислямистите. В съобщение на Вашингтон се казва, че ударите са направени защото терористичната организация се е възползвала от „обширните неконтролирани от никого части на Йемен, за да организират, планират, направляват и подготвят“ атака срещу САЩ и техните съюзници по света. Правителството на Йемен и Вашингтон организират операции в Йемен, където „Ислямска държава“ се възползва от конфликт между властите и шиитски бунтовници, които контролират столицата.", "date": "2017.10.17", "title": "АКЦИЯ! Американски удар изпепели близо 50 джихадисти на „Ислямска държава“"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D0%BE%D0%B1%D1%80%D0%B0%D1%82-%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%BD%D0%B0-%D0%B8%D0%B7%D0%BC%D0%B0%D0%BC%D0%BD%D0%B8%D0%BA%D0%B0-%D1%81%D0%BF%D0%B0%D1%81-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%80%D0%B0%D0%B7%D0%B1%D0%B8-%D1%81%D0%BB%D1%83%D0%B6%D0%B1%D0%B8%D1%82%D0%B5-%D0%BD%D0%B5-%D1%81%D0%B0-%D0%B3%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BB%D0%B8-%D0%BF%D1%80-news698000.html", "text": "Адвокат Георги Ценев, който представлява измамника Спас-Александър в съда, разби службите, след като обяви, че не те са го арестували, а той се е предал сам. „След като за него се заговори много, той се е предал сам. Нормално е, след като те обявят за издирване, да се скриеш. Това е нормален човешки инстинкт. Но в крайна сметка се е предал“, обясни адвокат Ценев пред Би Ти Ви. „Клиентът ми нищо не знае за обвинението. Той просто е помагал на много хора. Живял е в Испания, Франция, Гърция и България. Той е интелигентен, образован. Много хора ми се обадиха, че е искат да продължат контакта си с него, след като всичко приключи. Клиентът ми е притеснен от шума, от журналистите. Схемата, в която е влязъл, не е, за да краде пари“, добави юристът, който е професор доктор по право. Припомняме, че Софийска районна прокуратура поиска постоянен арест за Спас Василев, тъй като му е повдигнато обвинение по чл. 209, което представлява тежко умишлено престъпление и се наказва с лишаване от свобода от 1 до 6 г. Също така от държавното обвинение смятат, че Василев може да извърши други престъпления, както и да се укрие, тъй като от 2013 г. е обявен за общодържавно издирване. Спас Василев е на 33 години, няма висше образование, завършил е семестриално в Ница, по думите на адвоката му. Той е бил обявен през 2013 г. за общодържавно издирване, през 2016 г. е пуснат за търсене в Шенгенската система, но не е намерен. „Той е избрал името си Александър, с което е поддържал профила си, защото се е приемало по-добре в страните от Европа“, добави Ценев. „Подзащитникът ми не се смята за виновен. Много лесно можеш да влезеш в схема за измама“, добави той. Според адвоката, ако извършеното от Василев било направено от фирма, то не подлежало на никаква санкция. По думите му, Спас е търсел уважение и внимание, затова се е сприятелявал в социалните мрежи със журналисти и други лица.", "date": "2017.10.17", "title": "ТОТАЛЕН ОБРАТ! Адвокатът на измамника Спас-Александър разби службите: Не са го арестували, предал се е сам"}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D0%B8-%D1%81%D0%B0%D1%89-%D0%B7%D0%B0%D1%81%D0%B8%D0%BB%D0%B2%D0%B0%D1%82-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news697988.html", "text": "Япония и САЩ се споразумяха да засилят сътрудничеството си по отношение на икономическите санкции срещу Северна Корея, съобщи Reuters, цитирана от Фокус. Финансовите министри на двете страни са провели извънреден разговор вчера, по време на срещата, целяща укрепването на икономическите връзки между Япония и САЩ. Японският финансов министър и вицепремиер Таро Асо е потвърдил за постигнатото споарзумение.", "date": "2017.10.17", "title": "Япония и САЩ засилват сътрудничеството си по отношение на Северна Корея"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D1%8A%D1%82-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%BA%D0%BB%D1%8E%D1%87%D0%BE%D0%B2-%D0%B6%D1%80%D0%B5%D0%B1%D0%B8%D0%B9-%D0%B7%D0%B0-%D0%B1%D0%B0%D1%80%D0%B0%D0%B6%D0%B8%D1%82%D0%B5-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB-2018-%D0%B8-news698014.html", "text": "Футболът по телевизията днес с роден коментар. Интересни срещи от Шампионска лига и ключов жребий за баражите за Мондиал 2018. Също така и двубои от 1/4-финалите на Световното до 17 години. 14,30 Световно първенство за юноши до 17 г.: Франция - Испания, Евроспорт 2, 15,00 Жребий за баражите на Мондиал 2018, Евроспорт, 17,30 Световно първенство за юноши до 17 г.: Англия - Япония, Евроспорт 2, 21,45 Реал Мадрид - Тотнъм, бТВ Екшън, 21,45 Манчестър Сити - Наполи, РИНГ.", "date": "2017.10.17", "title": "Футболът по телевизията! Ключов жребий за баражите за Мондиал 2018 и..."}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2-%D0%BF%D1%80%D0%B0%D0%B2%D0%B5%D1%86-%D0%B3%D0%BE%D1%80%D0%B4%D0%B5%D0%B5%D0%BC-%D1%81%D0%B5-%D1%81-%D0%BA%D0%BC%D0%B5%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D1%81%D0%BF-news698003.html", "text": "„Гордеем се с кметовете на БСП\", заяви лидерът на БСП в Правец, където беше поканена да отпразнува с жителите празника на града. Тя подчерта, че кметът Румен Гунински, екипът и жителите на общината са я превърнали в модел на добро управление. По думите й именно това е пример за управлението на левите кметове в цялата страна, с обърнато лице към живота на жителите в общината, към техните тревоги и към решаването на техните проблеми. „Бъдете хора със самочувствие, че наистина сте образец за всички нас и за България“, заяви Нинова пред жителите на града. Тя се обърна към тях и с поздравителен адрес от името на Националния съвет на партията. „Днес община Правец е пример за постигнати изключителни резултати в благоустрояването на този край“, се казва в адреса. Нинова пожела на жителите на града здраве, благополучие и нови възможности. „Убедена съм, че кметът Гунински ще използва тези възможности, за да реализира една още по- европейска и модерна визия за града“, заключи Корнелия Нинова.", "date": "2017.10.17", "title": "Корнелия Нинова в Правец: Гордеем се с кметовете на БСП"}
{"url": "http://pik.bg/%D0%B6%D0%B0%D0%B1%D0%BB%D1%8F%D0%BD%D0%BE%D0%B2-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B2-%D0%B1%D1%81%D0%BF-news698007.html", "text": "Очевидно е, че има проблем в БСП, заяви Валери Жаблянов по Нова тв. По думите му те са от най-различно естествено. По време на заседанието имаше остри реплики, емоциите в БСП са повече от необходимите в моменти, каза той. \"Има напрежение в Националния съвет на партията по отношение на политиката, която трябва да се води и по отношение на промените в ръководството на партията\", коментира той. \"Трябва да се търси път към диалога, защото БСП не може да си позволи такова разхищение на време и на енергия\", коментира Жаблянов.", "date": "2017.10.17", "title": "Жаблянов призна за проблеми в БСП"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%BD%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B7%D0%B0-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B3%D0%BF%D0%BA-news698006.html", "text": "редвидено е извънредното заседанието да започне в 14.00 часа, като промените в Гражданския процесуален кодекс са единствена точка в дневния ред. Това е час след обявения КСНС при президента. Парламентът ще разгледа на извънредно заседание промени в Гражданския процесуален кодекс на второ четене. Това предвижда проектопрограмата за работа на Народното събрание. На вниманието на депутатите се поставя общ проект изготвен от Комисията по правни въпроси, въз основа на приетите на първо гласуване законопроекти, внесени от ГЕРБ, БСП, „Обединени патриоти“ и „Воля“. Основният акцент на промените е по-голяма защита на длъжниците и ограничаване на правомощията на частните съдебни изпълнители. Други промени предоставят възможност на длъжника доброволно да се издължи, като се намали размерът на първоначалната доброволна вноска от 30 на 20 процента от задължението. Част от предложенията касаят и промяна в начина на връчване на уведомления и съдебни книжа, в изпълнителното производство и в касационното обжалване. П", "date": "2017.10.17", "title": "Депутатите се събират на извънредно заседание за промените в ГПК "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%BF%D1%81-%D0%B1%D0%B5%D1%81%D0%BD%D0%B8-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D0%B1%D1%8E%D0%B4%D0%B6%D0%B5%D1%82-2018-news698016.html", "text": "Изказванията на депутатите от \"Обединени патриоти\" разделят нацията и предизвикват омраза. Думи като тахтаби, дървеници, мравки, маймуни, смачкване нямат място в една демократична държава. Тези хора незабавно трябва да напуснат властта. Ние ще продължим да изобличаваме това управление и езика на омразата, който използват. Виждате какво става в цяла Европа. Навсякъде изхвърлят от властта националистите. Това каза пред Би Ти Ви депутатът от ДПС Йордан Цонев. \"Всички говорят за прословутата реплика на Ахмед Доган, но никой не разбира, че тя се отнасяше за всички политически партии и кръгове, а не само за ДПС. ДПС също е част от тези партии. Това е силата на нашия почетен председател. Той може да каже истината в очите\", каза още Цонев. \"Най-големият проблем на това управление е, че няма политики. Категорично няма да подкрепим Бюджет 2018. Управляващите говорят за растеж и БВП, но не обясняват какви политики са предприети. Тази информация е публична. Имам информация, че и в новия бюджет няма заложени политики. Приемането на бюджета е много несигурно. 121 гласа са плаващо мнозинство. Няма никакъв шанс ГЕРБ да ни убедят да гласуваме за бюджета. Докато в това правителство участват националисти, подчертавам националисти, а не патриоти, няма как да подкрепим толкова важен законопроект. Ще участваме в разговори за вот на недоверие. Не искам да коментирам кой е най-слабият министър. Като му дойде времето ще разберете\", обяви Цонев. \"С Делян Пеевски пишем закон, чрез който да се разкрие истинския грабител на КТБ. На нас ни писна да слушаме фалшиви новини, че той е участвал в грабежа на банката. Точно това е начинът да докаже, че няма нищо общо с тази история - като напише закон\", завърши Цонев.", "date": "2017.10.17", "title": "ИЗВЪНРЕДНО! ДПС бесни на националистите! Няма да подкрепят Бюджет 2018"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%81-%D0%B2%D1%82%D0%BE%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D1%81%D1%8A%D0%B1%D0%B5%D1%80%D0%B5-%D0%BA%D1%81%D0%BD%D1%81-news698005.html", "text": "Консултативният съвет за национална сигурност се събира отново , за да обсъди необходимите законодателни мерки за противодействие на корупцията. Президентът прекрати предишното заседание поради загуба на кворум. На заседанието не присъстваха министрите на външните работи и на отбраната заради ангажименти в чужбина, а председателите на парламентарните групи на ГЕРБ и ДПС си тръгнаха по-рано също заради планирани командировки. Това предизвика острата реакция на БСП , които обявиха , че заседанието е бойкотирано. И днес политиците ще обсъждат как да се въведе ефективен модел за борба с корупцията . По темата са изготвени два законопроекта - на управляващите и на опозицията. Основната отлика е кой да назначава шефа на новият антикорупционен орган и дали новата структура да има разследващи функции. Президентът Румен Радев намекна, че би било добре да се намери компромисен вариант, който да обедини добрите идеи на единия и другия проект.", "date": "2017.10.17", "title": "Президентът с втори опит да събере КСНС"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news698010.html", "text": "\"Софийска вода\" ще прекъсне временно водоснабдяването в части от столицата от днес, съобщиха от дружеството. Подмяна на сградно водопроводно отклонение на бул. „Гоце Делчев“ в жк. „Гоце Делчев“ налага спиране на водоподаването от 10:00 до 17:00 часа на бул. „Гоце Делчев“ от ул. „Орехова гора“ до ул. „Костенски водопад“, ул. „Бадемова гора“ от бул. „Гоце Делчев до ул. „Нишава“, ул. „Хайдушка гора“ от ул. „Орехова гора“ до ул. „Бадемова гора“, ул. „Трънски проход“. Монтаж на спирателен кран на ул. „Поп Евстати Витошки“ в кв. „Бояна“ налага спиране на водоподаването от 10:00 до 16:00 часа на ул. \"Кумата\", \"Околовръстен път“, ул. „Радецки“ Във връзка с монтаж на измервателно устройство при ВЕЦ „Пасарел“ се налага спиране на водоподаването от 10:00 до 16:00 часа на Ресторант \"Златна рибка\"; с. Кокаляне - карето между ул. „Самоковско шосе“, ул. „Искър“, ул. „Валозите“, ул. „Тополите“, ул. „Васил Левски“ и ул. „Йованец“; с. Панчарево – карето между ул. „Самоковско шосе“, ул. „Йованец“, ул. „Курията“, ул. „Беликата“, ул. „Бор“, ул. „Ловджийска чешма“ и ул. „Риляник“. Поради монтаж на пожарен хидрант на ул. „Синьо лято“, в.з. Симеоново-Драгалевци се налага спиране на водоподаването от 9:00 до 19:00 часа в района на ул. „Синьо лято“, ул. „Йоасаф Бдински“ от ул. „Синьо лято“ до ул. „Митрополит Партений Зографски“. Без вода във връзка с монтаж и подмяна на спирателни кранове на ул. „Урвич“ в с. Железница ще бъдат от 9:00 до 19:00 часа на ул. „Стамболова река\", ул. „Ведена\", ул. \"„Урвич\" и ул. „Дъбова гора\". Заради подмяна на сградно водопроводно отклонение в кв. „Кумарица“, гр. Нови Искър, се налага спиране на водоподаването от 9:30 до 17:30 часа на ул. \"Иван Вазов\",ул. \"Летец\", ул. \"Хаджи Димитър\", ул. \"Искърско дефиле\" и района между ул. \"Банска\", ул. \"Зенит\", и ул. \"Стое Джуров\". Във връзка с подмяна на сградно водопроводно отклонение на ул. „Подуенска“, жк. „Сухата река“, се налага спиране на водоподаването от 9:30 до 17:00 часа на ул. „Подуенска“, ул. „Екатерина Симидчийска“, ул. „Черковна“ , ул. „Христо Г. Данов“. Няма да имат вода във връзка с подмяна на спирателен кран на ул. „Пантелей Николов“ в „Бояна“, от 9:30 до 12:00 часа на ул. „Пантелей Николов“. Поради подмяна на сградно водопроводно отклонение на ул. „Житница“ в с. Житен, се налага спиране на водоподаването от 14:00 до 19:00 часа на ул. „Отец Паисий“, „ул. Търговска “, ул. „Стубела“, ул. „Люляк“, ул. „Бор“ и ул. „Хан Аспарух“. Реконструкция на уличен водопровод на бул. „Проф. Цветан Лазаров“ в кв. „Слатина“ налага спиране на водоподаването от 10:00 до 22:00 часа на бул. „Проф. Цветан Лазаров“ № 35, №39 и №41, бул. „Асен Йорданов“ №7, №8, №9, №10, №10А и №11, имоти северно и източно от №7. Монтаж на спирателен кран на ул. „Роза“ в с. Долни Пасарел налага спиране на водоподаването от 10:00 до 18:00 часа на ул. \"Роза\", ул.\" Диляна\" ул.\" Хвойна\",ул. \" Дълга поляна\", ул. \" Димитър Вучков\". Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2017.10.17", "title": "Ето къде спират водата в София"}
{"url": "http://pik.bg/%D1%85%D0%B8%D1%82-%D0%B2-%D0%B5%D1%84%D0%B8%D1%80%D0%B0-%D1%80%D0%BE%D0%BC-%D0%BE%D1%82-%E2%80%9E%D1%84%D0%B8%D0%BB%D0%B8%D0%BF%D0%BE%D0%B2%D1%86%D0%B8%E2%80%9C-%D0%B0%D0%BA%D0%BE-%D0%B8%D0%BC%D0%B0-%D0%BB%D0%B8%D0%BF%D1%81%D0%B8-%D0%BD%D0%B0-%D0%B2%D0%BE%D0%B4%D0%B0-%D0%B7%D0%B0-5-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%BD%D0%B0%D1%87%D0%B8-%D1%81%D0%BC%D0%B5-%D1%8E%D0%BD%D0%B0%D1%86%D0%B8-%D0%B8-%D1%81%D0%BC%D0%B5-%D0%B8-news698020.html", "text": "Годишните кражби на вода в двете софийски гета \"Филиповци\" и \"Факултета\" възлизат на над 5 млн. лв. Това обяви членът на ВМРО Карлос Контрера, който е и общински съветник. Той оповести данните въз основа на официални документи, депозирани от \"Софийска вода\" в КЕВР. Така във въпросните гета потъвали около 3 млн. кубика на година. Официални данни ще бъдат поискани и за други квартали на София, където има концентрация на незаконно строителство, какъвто е районът на Виетнамските общежития. „Три са фиксираните водомери. Това нормално ли е. Имаме голям проблем с изтичането на питейна вода. Просто сигнализираме, за да може да се вземат марки и това да спре“, обяви днес Контрера пред Нова тв. В ефира бе включен и жител на „Филиповци“, който остро и грубо нападна патриота, че си правел безплатен пиар на техния гръб. „Ако има липси на вода за 5 млн. лева, значи сме юнаци и сме изпили Черно море. Вижте, проблемът е от много години. Ние живеем тук при нечовешки условия, защото мръсният канал минава над водопровода. Децата ни пият отпадни води. В българското „Филиповци“ пият друга вода. Има един тройник, който пуска вода към българската частта на квартала, ако го махнат, оставаме без вода. И защо е така. През 1950 година комунистите настаняват тук 250 семейства при ужасни условия. От тези години не е правено нищо. Един лев не е вкаран като инвестиция. Нека „Софийска вода“ си направят канала и да пуснат тръбите. Да сложат водомери и ще си плащаме. Няма проблем. Но нека патриотите спрат да ни използват. Идват избори и пак почнаха“, обясни гневният мъж. „Как останалата част от „Филиповци“ си плащат водата?“, го репликира Контрера. Патриотът обяви още, че проблемът може да се реши, след като парламентът направи промени в Наредба, свързана с подаването на питейна вода.", "date": "2017.10.17", "title": "ХИТ В ЕФИРА! Ром от „Филиповци“: Ако има липси на вода за 5 млн. лева, значи сме юнаци и сме изпили Черно море"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0-%D1%85%D0%B8%D0%BC%D0%B8%D1%8F-%D0%BD%D0%B0-%D0%B4%D0%B5%D0%B2%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8-news698030.html", "text": "Поп певицата Мария Илиева се включи за един урок време към инициативата на онлайн платформата \"Уча.се\". Проектът с идеен двигател Дарин Маджаров е насочен към децата и цели да им поднесе информацията, изучавана в училище, по интерес начин и на разбираем език. В рамките на няколко минути Илиева влезе в ролята на учител по химия за 9-и клас, като запозна потребителите на сайта с подробности около атомното ядро. \"Вие, Мария, сте невероятна причина децата да са отлични в училище, страхотен модел за подражание\", \"Мария Илиева заслужава едно голямо \"Благодаря!\" са само част от положителните коментари на доволни ученици и родители след появата на видеото. Изпълнителката на \"Mi Amor\" не е първата звезда, която дава гласа си назаем за интересните уроци. Сред популярните личности, застанали зад каузата, са още Наум Шопов, Дария Симеонова, Дивна, Луиза Григорова и др., напомня \"Монитор\".", "date": "2017.10.17", "title": "Мария Илиев преподава химия на деветокласници"}
{"url": "http://pik.bg/%D0%BB%D0%BE%D1%88%D0%BE-%D0%BA%D1%83%D0%B1%D1%80%D0%B0%D1%82-%D0%BF%D1%83%D0%BB%D0%B5%D0%B2-%D0%B0%D1%83%D1%82-%D0%BE%D1%82-%D1%80%D0%B8%D0%BD%D0%B3%D0%B0-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%BA%D0%BE%D0%B1%D1%80%D0%B0%D1%82%D0%B0-news698022.html", "text": "Кубрат Пулев почти сигурно ще трябва да се оперира, след като стана ясно, че контузия му попречи да се изправи срещу Антъни Джошуа на 28 октомври. Според информация на \"Новспорт\" травмата е сериозна и ще се наложи хирургическа интервенция. Кобрата е с разкъсан гръден мускул. Ако бъде опериран, това ще го лиши от боеве поне за една година, смятат запознати. Камерунецът Карлос Такам ще бъде съперникът на Антъни Джошуа вместо Пулев на стадиона в Кардиф. 36-годишният Такам, който има и френски паспорт,  е веднага след Кубрат в ранглистата на претендентите за поясите на Джошуа.", "date": "2017.10.17", "title": "ЛОШО! Кубрат Пулев аут от ринга за година! Операция заплашва Кобрата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B1%D1%81%D0%BE%D0%BB%D1%8E%D1%82%D0%B5%D0%BD-%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D0%BA%D0%BE%D0%B1%D1%80%D0%B0%D1%82%D0%B0-%D1%83%D0%B6%D0%B0%D1%81%D0%B5%D0%BD-%D0%BC%D0%BE%D0%BC%D0%B5%D0%BD%D1%82-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%81%D0%BF%D0%BE%D1%80%D1%82-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D1%87%D0%B5-news698035.html", "text": "Кубрат Пулев не само ще загуби сериозна сума от проваления мач с Антъни Джошуа заради контузията, а и понася още един тежък удар. Боксовият мениджър Еди Хърн обяви, че Кобрата автоматично ще загуби и мястото си на задължителен претендент за световната титла. \"С този огромен залог и възрастта на Пулев, той вероятно трябваше да тренира по-леко и да не участва в спаринги преди мача с Джошуа. Загуби задължителната си позиция на претендент. Загуби невероятен шанс да получи много пари. В следващ двубой ще вземе 7-8 пъти от това, което сега можеше да прибере\", каза Еди Хърн, цитиран от \"Боксинг Нюз\". Кубрат Пулев се бори три години за шанса да бъде претендент за световната титла от страна на Международната боксова федерация, акцентира \"Новспорт\". \"Сега Международната боксова федерация ще направи нов ранкинг, може би ще дадат един последен шанс на Пулев, финална елиминация\", допълва Хърн. Както вече стана ясно Кобрата получи тежка контузия и няма да може да се бие срещу Антъни Джошуа на 28 октомври в Кардиф. За съперник на британеца бе определен Карлос Такам. Освен тежката контузия, Пулев при завръщането си на ринга ще се наложи да се изправи срещу класен съперник, за да получи нов шанс за двубой за титла, по думите на Хърн. Така препятствията пред кобрата се увеличават неимоверно - травма, елиминационен мач за претендент номер 1 на Федерацията и чак тогава - евентуално сбъдване на голямата мечта - българин победител в двубой за титлата при свръхтежките. Така Кобрата търпи удар, който по-тежест може да се сравни със загубата от Владимир Кличко. Най-голяма цел на Кубрат в спорта, отново се отдалечава. За жалост на Кобрата и на огромния брой фенове, които подкрепят Пулев.", "date": "2017.10.17", "title": "ИЗВЪНРЕДНО! Абсолютен кошмар за Кобрата! Ужасен момент за българския спорт! Стана ясно, че..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B5%D0%B3%D0%B0-%D0%B0%D0%BA%D1%86%D0%B8%D1%8F-%D0%B7%D0%B0-%D0%B4%D1%80%D0%BE%D0%B3%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B8-%D0%B3%D0%B4%D0%B1%D0%BE%D0%BF-%D1%82%D0%B0%D1%80%D0%B0%D1%88%D0%B0%D1%82-%D0%BA%D0%BE%D0%BB%D0%B8-%D0%B8%D0%BC-news698066.html", "text": "ГДБОП и жандармерията провеждат мащабна акция в Бургас. Операцията е насочена срещу организирана престъпна група, занимаваща се с наркотици. Има задържани. Изходите на града са затворени. Организирани са контролно-пропускателни пунктове, на които въоръжени полицаи проверяват всички, които искат да влязат или да излязат от Бургас. \"Има 12 арестувани вече, като акцията продължава и в момента\", съобщиха за ПИК от прокуратурата.", "date": "2017.10.17", "title": "ИЗВЪНРЕДНО И ПЪРВО В ПИК! Мега акция за дрога в Бургас на полицията и ГДБОП! Тарашат коли, има 12 арестувани"}
{"url": "http://pik.bg/%D1%88%D0%B0%D1%88-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D1%80%D0%B5%D0%B9%D1%81-%D0%BE%D0%B1%D1%8A%D1%80%D0%BA%D0%B0-%D0%BC%D0%B0%D1%80%D1%88%D1%80%D1%83%D1%82%D0%B0-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%BF%D0%BE%D0%BB%D1%83%D0%B4%D1%8F%D1%85%D0%B0-news698045.html", "text": "Автобус по линия №18 обърка маршрута си и стресна пътниците. Инцидентът е станал преди минути, съобщава Марица. Рейсът подминал колелото на Централна жп гара, където трябвало да спре и продължил по бул. „Васил Априлов”, разказаха ядосани пътници. Повечето от пътуващите били принудени да слязат на спирката срещу бившето кино „Гео Милев”, което им объркало плановете.", "date": "2017.10.17", "title": "ШАШ В ПЛОВДИВ! Шофьор на рейс обърка маршрута, пътниците полудяха"}
{"url": "http://pik.bg/%D0%B8%D1%80%D0%B0%D0%BA%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%BF%D1%80%D0%B5%D0%B2%D0%B7%D0%B5%D1%85%D0%B0-%D0%BE%D1%89%D0%B5-%D0%B4%D0%B2%D0%B5-%D0%BF%D0%B5%D1%82%D1%80%D0%BE%D0%BB%D0%BD%D0%B8-%D0%BF%D0%BE%D0%BB%D0%B5%D1%82%D0%B0-%D0%B2-%D0%BA%D0%B8%D1%80%D0%BA%D1%83%D0%BA-news698062.html", "text": "Иракските сили установиха контрол над още две петролни полета в провинция Киркук, след като кюрдските части се изтеглиха от района, предава AFP, цитирани от Фокус. „Части на федералната полиция поеха контрола над полетата „Бай Хасан“ и „Хавана“, разположени северно от град Киркук, се казва в официално изявление на Багдад. Както е известно, иракските власти заявиха в понеделник, че са установили контрол върху петролно поле в провинция Киркук по време на операция срещу кюрдските бойци, последвала след референдума за независимост в Иракси Кюрдистан. Съвместното оперативно командване на Ирак заяви, че силите са завзели нефтеното находище „Баба Гаргар“, едно от шестте в спорния район Киркук.", "date": "2017.10.17", "title": "Иракските сили превзеха още две петролни полета в Киркук"}
{"url": "http://pik.bg/%D0%BB%D0%BE%D0%BD%D0%B4%D0%BE%D0%BD-%D0%BD%D0%B0%D1%82%D0%B8%D1%81%D0%BA%D0%B0-%D0%B1%D1%80%D1%8E%D0%BA%D1%81%D0%B5%D0%BB-%D0%B7%D0%B0-%D0%BF%D0%BE-%D0%B1%D1%8A%D1%80%D0%B7-%D0%B1%D1%80%D0%B5%D0%BA%D0%B7%D0%B8%D1%82-%D1%84%D0%B8%D0%BD%D0%B0%D0%BD%D1%81%D0%B8%D1%82%D0%B5-%D1%81%D0%B0-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BF%D1%80%D0%BE%D0%B1%D0%BB%D0%B5%D0%BC-news698043.html", "text": "Премиерът на Великобритания Тереза Мей и председателят на Европейската комисия Жан-Клод Юнкер проведоха \"конструктивна приятелска вечеря\", на която основното ястие в менюто бяха разговорите за Брекзит, предаде Би Би Си. Двамата са разговаряли за необходимостта от това Великобритания да продължи преговорите за напускането на ЕС. Мей и Юнкер са се обединили около това, че дискусиите около \"развода\" трябва да бъдат ускорени през следващите месеци. Припомняме, в средата на миналата седмица главният преговарящ на ЕС за Брекзит Мишел Барние обяви на пресконференция, че преговорите с Великобритания са в задънена улица. Преговорите през миналата седмица приключиха без реален резултат, след като Лондон не се ангажира с конкретна сума за уреждане на финансовите въпроси с Брюксел, което според Барние е \"обезпокоителна\" безизходица. Брюксел отказва да преминат към втората фаза, а именно започване на преговори за бъдещите търговски отношения, докато не се уредят три ключови въпроса: финансовите задължения, правата на гражданите на ЕС на Острова и ирландската граница. Срещата между Мей и Юнкер в Брюксел не е била отворена за журналисти. Според общата декларация от срещата между двамата те са стигнали до консенсус и относно общия интерес да се запази споразумението за иранската ядрена програма. Мей и Юнкер са се обединили още върху нуждата от общи усилия за засилване на сигурността на гражданите и борбата с тероризма. В четвъртък и петък, съответно 19 и 20 октомври, предстои да се проведе среща на върха в Брюксел. На срещата европейските лидери ще решат дали Съюзът да отвори следващата глава в преговорния процес с Острова за обсъждане на търговските отношения след \"развода\".", "date": "2017.10.17", "title": "Лондон натиска Брюксел за по-бърз Брекзит, финансите са големият проблем "}
{"url": "http://pik.bg/%D1%84%D0%BE%D1%80%D1%82%D1%83%D0%BD%D0%B0-%D1%81%D0%BF%D1%80%D1%8F-%D0%BF%D1%83%D0%BB%D0%B5%D0%B2---%D0%BA%D0%BE%D0%B1%D1%80%D0%B0%D1%82%D0%B0-%D0%B8%D0%B7%D0%BF%D1%83%D1%81%D0%BA%D0%B0-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D1%81%D1%83%D0%BC%D0%B0-news698064.html", "text": "Най-добрият български боксьор - Кубрат Пулев, ще изпусне рекордния за българския спорт хонорар от З милиона паунда заради контузията си, пише \"Меридиан мач\". Самият мач с Джошуа се очакваше да генерира приходи от около 20 милиона, плюс още поне 2 милиона от тв права. Кобрата обаче се контузи в подготовката си за боя и в Кардиф срещу Антъни ще се изправи Карлос Такам. Не е ясно кога и дали въобще ще бъде организиран повторно двубой между Джошуа и Пулев. Очакванията са Кобрата да играе ключов мач за възвръщане на позициите си в Международната боксова федерация. Междувременно Антъни може да бъде детрониран, но също така и да предвиди серия от други двубои, преди евентуален сблъсък с Пулев.", "date": "2017.10.17", "title": "Фортуна спря Пулев - Кобрата изпуска колосална сума!?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D1%80%D0%B0%D0%B3%D0%BE%D0%BC%D0%B8%D1%80-%D1%81%D1%82%D0%BE%D0%B9%D0%BD%D0%B5%D0%B2-%D0%BA%D0%BE%D0%BB%D0%B5%D0%B3%D0%B0%D1%82%D0%B0-%D0%B3%D0%B5%D0%BE%D1%80%D0%B3%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D0%BD%D1%8F%D0%BC%D0%B0-%D0%B1%D0%B8%D0%B7%D0%BD%D0%B5%D1%81-%D0%B2%D1%80%D1%8A%D0%B7%D0%BA%D0%B8-%D1%81-%D0%B1%D1%80%D0%B0%D1%82-%D1%81%D0%B8-news698098.html", "text": "По време на Изпълнително бюро Георги Стоилов заяви, че няма връзки със своя брат. Ако се появят предположения, че има връзки, той трябва да понесе политическа отговорност. На този етап нямаме причина да върваме, че зад акцията срещу брата на депутата от БСП Георги Стоилов, не стои и политически елемент. Георги Стоилов не е имал връзки, най-малко пък бизнес връзки, с брат си, категоричен бе в кулоарите на парламента народният избраник Драгомир Стойнев. Така той коментира скандала с ареста на брата на депутата от БСП Георги Стоилов. Както ПИК съобщи преди дни, в ареста е Илия Стоилов, който е собственик на заложна къща и нощни заведения в Русе. Акцията на ГДБОП и прокуратурата е срещу група за рекет. В бандата бяха открити и наркотици. Илия Стоилов е задържан за шефство на организирана престъпна група в Русе. Брат му е депутат първи мандат, който влиза в парламента с преференции и от десето място в листата на БСП скача на второ, като измества втория кандидат-депутат в Русе Добрин Добрев. На последните парламентарни избори Стоилов, който е член на ръководството на младежката организация на БСП в Русе, успява да събере 2347 преференциални гласа. Номерът в червената листа - 10, съвпада с номера на партията в общата бюлетина на вота и той успява дя събере необходимите 7% преференции, за да влезе в парламента.", "date": "2017.10.17", "title": "ИЗВЪНРЕДНО В ПИК TV: Драгомир Стойнев: Колегата Георги Стоилов няма бизнес връзки с брат си"}
{"url": "http://pik.bg/%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0-%D0%B2-%D1%81%D0%B8%D1%80%D0%B8%D1%8F-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B7%D0%B0%D0%B3%D1%83%D0%B1%D0%B8-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D1%80%D0%B0%D0%BA%D0%BA%D0%B0-news698100.html", "text": "Подкрепяните от САЩ Сирийски демократични сили (СДС) съобщиха във вторник, че са превзели бастиона на близкоизточната радикална групировка „Ислямска държава“ – град Ракка в Сирия, предава AFP, цитирани от Фокус. Операцията по изтласкването на джихадистите от града, сочен за столица на халифата им, продължи четири месеца. „Всичко приключи в Ракка, нашите сили установиха пълен контрол“, заяви за агенцията говорителят на СДС Талал Село. „Военните операции в района на Ракка приключиха, но сега са в ход разчистващи операции, които да открият останали клетки и да премахнат мините\", допълни говорителят на СДС. „Скоро ще има официално изявление, обявяващо освобождението на града\", увери Талал Село. По-рано днес бе съобщено, че СДС са превзели последните две ключови позиции в Ракка – болницата и местния стадион.", "date": "2017.10.17", "title": "Развръзка в Сирия! „Ислямска държава“ загуби битката за Ракка"}
{"url": "http://pik.bg/%D0%BD%D0%B5-%D0%B5-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B5-%D0%BF%D0%B8%D0%BD%D0%BA-%D0%B1%D0%B5%D0%B7-%D1%81%D0%B5%D0%BA%D1%81-%D1%86%D1%8F%D0%BB%D0%B0-%D0%B3%D0%BE%D0%B4%D0%B8%D0%BD%D0%B0-news698105.html", "text": "Певицата Пинк разкри някои от премеждията, през които тя и съпругът й Кари Харт са преминали в продължение на 11 години брак. Едно от тях е свързано с проблем, пред който са изправени много двойки - дългосрочната липса на секс. Както се случва в много моногамни бракове, така и в този между Пинк и любимия й страстта е отстъпила пред битовите проблеми и на отглеждането на детето им, пише \"Woman.bg\". \"Понякога гледам Кари и си казвам, че това е най-внимателният, мъдър и стабилен мъж на света - като скала е. Той е добър човек и добър баща. Той е точно такъв баща, какъвто си представях, че ще бъде. Но в други моменти го виждам и си казвам: \"Никога не съм те харесвала и няма защо да те харесвам. Всъщност не искам да те виждам никога повече. Никога не съм харесвала това, което ти харесваш\". И само две седмици по-късно всичко се нарежда и е прекрасно. С Кари се е случвало да не правим секс цяла година. Мислех си, че това е краят. Чудех се дали аз го привличам, дали той ме привлича. Моногамията е възможна, но изисква усилия, за да бъде всичко наред\", призна Пинк в интервю пред \"The Guardian\".", "date": "2017.10.17", "title": "НЕ Е ЗА ВЯРВАНЕ! Пинк без секс цяла година"}
{"url": "http://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%BF%D0%B5%D0%BD%D0%B5%D0%B2-%D0%BE%D1%82%D0%BA%D1%80%D0%B8-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B3%D1%80%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news698103.html", "text": "Легендата на българския футбол Димитър Пенев и ректорът на ЮЗУ \"Неофит Рилски\" доцент д-р Борислав Юруков дадоха старт на студентските спортни игри в най-голямото учебно заведение в Югозапада. Те ще бъдат проведени на две части ,през есента и пролетта на следващата година. Игрите ще бъдат по футбол, баскетбол, волейбол, хандбал, тенис, тенис на маса,лека атлетика и други спортове. Сред гостите на откриването бяха легендата на родната борба Александър Томов, знакови футболни хора като Велизар Димитров, Пламен Николов и Петър Михтарски, настоящите футболисти Илиян Мицански, Венци Василев, Лъчезар Балтанов, Дани Младенов, Димо Бакалов и много други. А също така и шампионките в борбата Елица Янкова и Биляна Дудова, световният шампион по Таекуондо - ITF Николай Петков. Събитието естествено бе уважено от декана на факултета \"Обществено здраве,здравни грижи и спорт\" доцент д-р Стоян Везенков, бившият шеф на футболните съдии у нас професор Васил Жечев, много преподаватели и студенти, предаде \"Спортал\".", "date": "2017.10.17", "title": "Димитър Пенев откри студентските игри в Благоевград"}
{"url": "http://pik.bg/%D0%BC%D0%B5%D0%BD%D1%82%D0%B0-%D0%B5%D0%BD%D0%B8%D1%87%D0%B0%D1%80%D1%8E---%D0%B8%D0%B1%D1%80%D0%B8%D0%BA%D1%87%D0%B8%D0%B9%D1%81%D1%82%D0%B2%D0%B0%D0%B9-%D1%81%D0%B8-%D0%BD%D0%B0-%D0%B1%D0%B5%D1%8F-%D1%81%D0%B0%D0%BC%D0%BE-%D0%BD%D0%B5-%D1%81%D0%BF%D0%BE%D0%BC%D0%B5%D0%BD%D0%B0%D0%B2%D0%B0%D0%B9-%D0%BD%D0%B0%D0%BF%D1%80%D0%B0%D0%B7%D0%BD%D0%BE-%D0%B8%D0%BC%D0%B5%D1%82%D0%BE-%D0%B3%D0%BE%D1%81%D0%BF%D0%BE%D0%B4%D0%BD%D0%B5-%D1%82%D0%B8-%D0%BD%D0%B5-%D1%81-news698088.html", "text": "Отвъд поезията и драмата мога да добавя: уважаема Мента, уважаеми Караибрахиме, еничарю! И тримата сме свързани с Бургас - и аз, и ти, и Валери. Знаем се косвено. Помня как тъст ти караше автобуса на бургаския театър, помня жена ти във фоайето на хотел \"България\", помня и теб като крупие в казиното на хотела. Помня и няколко години по-късно, при Костов, как градът пропищя от теб. Помня и как Костов те изхвърли от СДС и те спасиха турците. Ибрикчийствай си спокойно на Бея, само не споменавай напразно името Господне преди да решиш на кой Господ служиш. Няма по-сигурен начин Валери Симеонов да стане симпатичен на масите от този Данчо Ментата да му иска оставката по телевизията. Заради \"корупция\", \"порции\", \"език на омразата\". По принцип на Данчо Ментата не би трябвало да се обръща внимание. Нямаше и да му обръщам, ако не бе активирал в лексиката си библейски образи и цитати. Ментата, казват, кривнал към теологията и се изживявал като небесен пратеник на земята, говорел на едро, по християнски. Не е известно само на кой Господ служи. Може би все пак на Аллах, в съзвучие със съпартийците си. За такива като Ментата, разбира се, това е без значение. Няма проблем днес да е с Исус, утре с Мохамед, други ден с Костов, а след това - с Бея от Сараите. „И всичко стана чрез словото и нищо друго не стана без словото, каза свети евангелист Йоан, богослов. Словото има творческа сила, когато е градивно, когато е полезно. Словото има разрушителна сила, това е разрушителната сила“, пояснил Ментата по Би Ти Ви, визирайки \"езика на омразата\" на Валери Симеонов. Това е особено нахално. Шекспир го е казал: . А в \"Крал Лир\" е казал и друго:", "date": "2017.10.17", "title": "Мента, еничарю - ибрикчийствай си на Бея, само не споменавай напразно името Господне! Ти не служиш на моя Господ"}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%BD%D0%B8-%D0%BF%D1%80%D0%B0%D0%B2%D0%B8-%D0%BD%D0%B5%D0%B7%D0%B0%D0%B1%D1%80%D0%B0%D0%B2%D0%B8%D0%BC%D0%B8-news698024.html", "text": "Американска специалистка разкри трите неща, които са необходими в комуникацията ни с другите, за да бъдем незабравими, съобщи в. \"Дейли мейл\". Кармен Саймън, учен и автор на книгата \"Impossible to Ignore\", даде съвети какво да направим при срещата си с някого, за да ни запомни. Първо, трябва да подкрепяме твърденията си с факти и да ги повтаряме по три пъти. Според Саймън, хората запомнят много повече от думите ни, ако се придържаме към факти, вместо към абстрактни твърдения и мнения. След това, необходимо е да изненадваме събеседниците си и да им задаваме въпроси. Не на последно място, важно е да мотивираме човека или хората, които искаме да ни запомнят. Научно доказано е, че колкото по-вдъхновени и мотивирани се чувстват събеседниците ни, толкова по-вероятно е те да запомнят думите ни и нас самите.", "date": "2017.10.17", "title": "Какво ни прави незабравими..."}
{"url": "http://pik.bg/%D0%B8%D0%BD%D0%B4%D0%B8%D0%B9%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%B4%D0%B0-%D0%B7%D0%B0%D0%BB%D0%B8%D1%87%D0%B8-%D0%BE%D1%82-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%82%D0%B0%D0%B4%D0%B6-%D0%BC%D0%B0%D1%85%D0%B0%D0%BB-news698104.html", "text": "Влиятелният индийски политик и член на законодателното събрание на щата Утар Прадеш Сангит Сом обеща да „заличи от историята” визитната картичка на Индия – прочутия мавзолей Тадж Махал, съобщи в. „Хинду”. Политикът, който е от управляващата партия Бхаратия Джаната, каза, че паметниците, създадени по време на мюсюлманската династия на Великите Моголи, ще бъдат извадени от историческите книги в страната. „Гарантирам ви, че историята ще бъде променена. Тази история, която беше изкривена и предавана в лъжлива светлина, сега се поправя, щатското правителство и централното правителство работят, за да напишат истинската история”, каза Сом. „Правителството на щата и централното правителство работят, за да премахнат от историческите книги местата, свързани с Бабур, Акбар, Аурангзеб (известни императори от династията на Великите Моголи). Сом заяви, че в учебниците по история ще бъде отделено повече място за героя от индийския епос „Рамаяна” – бога-герой Рама, национален герой, който се е борил срещу мюсюлманските управници Махарана Пратап, Шиваджи и др. Известният политик националист Сом направи тези изявления след избухналия в Индия скандал заради отсъствието на известния мавзолей от брошура на министерството на туризма в щата Утар Прадеш, представяща забележителностите на щата. В момента в Индия и в щата Утар Прадеш, където е Тадж Махал, управлява Бхаратия Джаната, която отстоява националистически позиции и защитава традициите и културата на индуизма.", "date": "2017.10.17", "title": "Индийски политик се закани да заличи от историята Тадж Махал"}
{"url": "http://pik.bg/%D0%B4%D0%B5%D0%BE-%D0%B8-%D0%BC%D0%B0%D1%80%D0%B8%D0%B0%D0%BD%D0%B0-%D1%81%D0%B5-%D0%BE%D0%B6%D0%B5%D0%BD%D0%B8%D1%85%D0%B0-%D0%BD%D0%B0-%D1%80%D0%B5%D1%82%D1%80%D0%BE-%D1%81%D0%B2%D0%B0%D1%82%D0%B1%D0%B0-%D1%81%D0%BD%D0%B8%D0%BC%D0%BA%D0%B8-news698075.html", "text": "Деян Славчев-Део и майката на сина му Мариана Станчева вдигнаха ретро сватба миналия петък, 13-ти октомври. Младоженците събраха приятели и роднини на тържество три седмици, след като сключиха граждански брак на 23 септември. Бял ретро автомобил докара булката и шоумена. Шафер им бе синът им Борислав. \"Благодарим на всички замесени в този прекрасен ден!\", написала Мариана над снимка от сватбата, която сподели във \"Фейсбук\". Део и мулатката са заедно от около 4 години. Имат планове и за още наследници.", "date": "2017.10.17", "title": "Део и Мариана се ожениха на ретро сватба (СНИМКИ)"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D0%BA%D1%83%D0%BB%D1%82%D0%BE%D0%B2%D0%B8%D1%8F-%D1%80%D0%B5%D0%B6%D0%B8%D1%81%D1%8C%D0%BE%D1%80-%D0%B6%D0%B0%D0%BD-%D0%BB%D1%8E%D0%BA-%D0%B3%D0%BE%D0%B4%D0%B0%D1%80-news698134.html", "text": "Френската актриса, наследница на руски княжески род и бивша съпруга на култовия режисьор Жан-Люк Годар Анна Вяземски почина в Париж на 71-годишна възраст, съобщава Le Monde. Според изданието Вяземски, която е и внучка на писателя Франсоа Мориак, е починала в болница. Жан-Люк Годар, Робер Бресон, а също с Паоло Пазолини, Марко Ферери, Филип Гарел и др. Вяземски бе известна актриса, писател и кинорежисьор, снимала се е в около 20 филма. Работила е с режисьори от т.нар. френска нова вълна -", "date": "2017.10.17", "title": "Почина съпругата на култовия режисьор Жан-Люк Годар"}
{"url": "http://pik.bg/%D0%BB%D0%B5%D1%82%D0%BD%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B2-%D1%81%D1%80%D1%8F%D0%B4%D0%B0-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D1%81%D0%BA%D0%B0%D1%87%D0%B0-%D0%B4%D0%BE-27-%D0%B3%D1%80%D0%B0%D0%B4%D1%83%D1%81%D0%B0-news698169.html", "text": "Националния институт по метеорология и хидрология (НИМХ) През нощта ще бъде ясно и почти тихо. В сутрешните часове на отделни места в низините и на повече места по поречието на Дунав ще се образува мъгла или инверсионна облачност. Такава е прогнозата за времето на към БАН, съобщи дежурният синоптик Георги Цеков, цитиран от Фокус. Минималните температури ще са между 6° и 11°, в София 6°. През деня времето отново ще бъде слънчево, с разкъсана висока облачност над Западна България. Почти тихо с максимални температури между 22° и 27°, в София – около 23°. Атмосферното налягане ще се понижава и вечерта вече ще е близко до средното за месеца. Над Черноморието ще бъде предимно слънчево. На места в сутрешните часове и вечерта ще се образува ниска облачност или мъгла. Почти тихо, след обяд със слаб югоизточен вятър. Максимални температури на въздуха – между 20° и 23°. Температурата на морската вода е 17-18°. Вълнението на морето ще бъде 1-2 бала. Над планините времето ще бъде предимно слънчево. Над масивите от Западна България ще има разкъсана висока облачност. Ще духа слаб вятър от юг и югоизток. Ще бъде топло за сезона, с максимална температура на височина 1200 метра – около 18° , на 2000 метра – около 12°. През следващите два дни времето ще бъде сухо, предимно слънчево и почти тихо. Сутрин на места в равнинната част от страната ще се образува мъгла или инверсионна облачност, в часовете около обяд мъглата ще се разсейва, а облачността ще се разкъсва и намалява. Минималните температури ще са между 6° и 11°, а максималните - между 21° и 26°. В събота през страната ще премине слабо изразен атмосферен фронт. За кратко ще духа слаб до умерен вятър със западна компонента, облачността временно ще се увеличи, но вероятността за валежи остава малка; дневните температури ще се понижат с градус-два.", "date": "2017.10.17", "title": "Летни температури в сряда! Термометърът скача до 27 градуса"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B5%D1%82%D0%BE-%D0%BA%D0%BE%D0%B9-%D0%B5-%D0%BE%D0%B1%D0%B5%D0%B7%D0%B3%D0%BB%D0%B0%D0%B2%D0%B5%D0%BD%D0%B8%D1%8F%D1%82-%D0%BD%D0%B0-%D0%BF%D0%B5%D1%82%D1%8A%D0%BA-13-%D0%B8---%D1%83%D0%B6%D0%B0%D1%81%D0%B5%D0%BD-%D0%BA%D1%80%D0%B0%D0%B9-%D0%B7%D0%B0-%D1%81%D0%B8%D0%BC%D0%B5%D0%BE%D0%BD-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0-news697881.html", "text": "Симеон Иванов е загиналият на АМ „Струма“ мъж, който беше прегазен на фаталният петък 13 към 22 ч. 49-годишният мъж беше ударен и загина на място, докато пресичал пътното платно в района на бензиностанция, като главата му беше отделена от тялото. Първоначално самоличността му не била установена, но по-късно починалият бил идентифициран. Оказало се, че е 49-годишният Симеон е от пернишкото село Студена, съобщава СтрумаБГ.  Той е работил като строител на строеж на негов приятел. Собственикът след работа го е закарал с кола до дома му, но какво е накарали Симеон да се качи на магистралата, не е ясно. Той  е женен и има едно дете на 5 години. Днес тялото на загиналия ще бъде погребано в гробищния парк на село Студена. Шофьорът е изпробван за алкохол с техническо средство, като пробата се оказала отрицателна. Взета му е и кръвна проба за химичен анализ. Образувано е досъдебно производство и работата продължава.", "date": "2017.10.17", "title": "ГОРЕЩО РАЗКРИТИЕ! Ето кой е обезглавеният на петък, 13-и - ужасен край за Симеон на магистрала \"Струма\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BE%D1%82%D1%85%D0%B2%D1%8A%D1%80%D0%BB%D0%B5%D0%BD%D0%B8%D1%82%D0%B5-%D1%82%D0%BE%D1%87%D0%BA%D0%B8-%D0%BD%D0%B0-%D0%BA%D1%81%D0%BD%D1%81-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%BE-%D0%BD%D0%B8%D0%BD%D0%BE%D0%B2%D0%B0-%D0%B8--news698151.html", "text": "Има консенсус на днешния КСНС. Две точки не бяха приети, защото имаше спорни моменти. Не ставаше ясно кой ще назначава този антикорупционен орган. Всички участници в Консултативния съвет гласуваха за отпадане на тези две точки, единствено президентът и г-жа Нинова гласуваха \"за\" тяхното оставане. Това заяви пред журналисти зам.-председателят на ГЕРБ Цветан Цветанов след края на Консултативния съвет по национална сигурност. \"Позицията на почти всички представители относно дебата беше следната - има два законопроекта, които са внесени в Народното събрание и те трябва да се разгледат там\", коментира той. \"Двете точки, които отхвърлихме, бяха с гласовете на всички участници, с изключение на г-жа Нинова и президента Радев\", обясни Цветанов. \"По-коректно е днес да се придържаме към проведения Консултативен съвет. Този въпрос не трябва да е към мен\", обясни зам.-председателят на ГЕРБ на въпрос как ще коментира твърденията, че братът на депутата от БСП Георги Стоилов е финансирал предизборната кампания на социалистите. \"Не очаквайте от мен да слизам на нивото на президента за диалога между институциите. Диалогът е важен и аз очаквам скоро да направим нов Консултативен съвет\", заяви Цветанов на въпрос как ще коментира изказването на държавния глава, че след като няма чуваемост, той няма да свиква други Консултативни съвети. \"Днес всички предложения, които бяха дадени от президента, бяха приети. Изкючение правят единствено тези две точки. Всичко беше много конструктивно. Всичко е в интерес на обществото и българските институции\" разкри Цветанов. \"Имаше едно неразбиране, че първият Консултативен съвет е бойкотиран. Това не отговаряше на истината\", заключи той.", "date": "2017.10.17", "title": "ИЗВЪНРЕДНО В ПИК! Цветанов с подробности за отхвърлените точки на КСНС, единствено Нинова и Радев ги подкрепили"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D0%B8%D0%B3---%D0%B3%D1%80%D0%B8%D1%88%D0%BE-%D0%BA%D0%B0%D0%B7%D0%B0-%D0%BC%D0%BE%D1%89%D0%BD%D0%BE-%D0%B4%D0%B0-news698042.html", "text": "Един от най-хубавите моменти в историята на българския спорт е факт! Роден талант е въвлечен в страхотна битка за Топ 4 в крайното класиране на тенис ранглистата за сезона. Предстои серия от важни турнири за Григор Димитров. Прекрасен десерт за феновете на спорта в България за края на 2017 година. Към момента Гришо е шести в подреждането за кампанията. Марин Чилич е пети с 80 точки преднина спрямо Димитров. Доминик Тийм е четвърти с 270 пункта аванс пред Григор. Тази седмица Тийм и Чилич няма да участват в турнири. А Димитров щурмува титлата в Стокхолм и възможни 250 точки за печелене. За следващата седмица, Гришо предвиждаше почивка от мачове. Промяната в програмата му обаче е факт. Димитров каза \"ДА\" на предложение на организаторите на АТП 500 турнира във Виена. В австрийската столица Григор ще влезе в директна битка с Доминик Тийм. Доминатора, Гришо и Александър Зверев са топ фаворитите за трофей във Виена. Чилич ще участва на АТП500 надпреварата в Базел. След това и за тримата се задава Мастърса в Париж. А накрая на сезона - идва Финалният Мастърс за годината в Лондон. 4 турнира пред Григор, по 3 за Марин и Доминик. Димитров в момента изостава в битката за Топ 4, но тръгва на финален, мощен щурм за сезона. В четвъртък Гришо стартира участието си на състезанието в Стоккхолм. А титлата и 250 точки изглеждат изключително ключови за Димитров. Българин има огромни шансове да завърши годината в Топ 4 на тенис-ранглистата. Мястото в осмицата изглежда осигурено на 99.99 процента и не е на дневен ред. Сега задачата пред Димитров е друга - четворката на тура.", "date": "2017.10.17", "title": "Браво! Исторически миг - Гришо каза мощно \"ДА\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D0%B5%D0%B6%D0%BA%D0%B0-%D0%BA%D0%B0%D0%BD%D0%BE%D0%BD%D0%B0%D0%B4%D0%B0-%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B0%D0%BB%D0%B5%D0%BD%D0%B8%D1%8F-%D0%BC%D0%B0%D1%87---%D0%BE%D1%81%D1%82%D1%80%D0%B8-%D0%B0%D1%82%D0%B0%D0%BA%D0%B8-%D0%BA%D1%8A%D0%BC-%D0%BF%D1%83%D0%BB%D0%B5%D0%B2-%D1%84%D1%80%D0%B0%D0%B7%D0%B8-18-news698049.html", "text": "Кубрат Пулев има тежка контузия. Кобрата няма да се бие с Антъни Джошуа на 28 октомври в Кардиф. Освен амбициите на Пулев за титла, програмата на редица фенове на Кобрата също се обърква. Планирани отпуски за мача, самолетни билети, пропуски за срещата, резервации за хотели - но исторически мач за родния спорт няма да има. Най-верните фенове на Пулев оказват подкрепата си към боксьора в тежкия за Кубрат момент. Други персони обаче нанасят тежка словесна атака към Кобрата. \"Страхливец си и определено не си гордостта на България. Точно сега ли се \"контузи\"? Да беше отишъл, то е ясно, че щеше да паднеш, но поне щеше да си вземеш милионите. Ако не ти стиска, пусни жена ти да се бие на 28-и\". \"Щом се е бил контузил преди десет дни от к*в зор му беше да казва оня ден на 12-и - \"чувствам се по-силен и по-готов от всякога\". \"Вие наистина ли вярвате, че Кобрата се е контузил... Все пак не играе професионален мач за лесна победа срещу де**лака Дейвид Чисора хаха ... Антъни Джошуа щеше да му из**рти веждите, което фактически ще сложи край на уж славната кариера на Пулев\". \"Ейй, шубето е голям страх\". \"М*ъсен и д*лен измамник! Т*п страхливец! Защо излъга хората да купуват билети и да резервират хотели бе г**п*к?\". Недоволстват срещу Кобрата в интернет пространството.", "date": "2017.10.17", "title": "ЕКСКЛУЗИВНО! Тежка канонада! След проваления мач - остри атаки към Пулев (ФРАЗИ 18+)"}
{"url": "http://pik.bg/%D1%81%D1%82%D1%80%D0%B0%D1%85%D0%B8%D0%BB-%D0%BE%D1%81%D1%8A%D0%B6%D0%B4%D0%B0%D0%BD-37-%D0%BF%D1%8A%D1%82%D0%B8-%D0%BE%D1%82%D0%BD%D0%BE%D0%B2%D0%BE-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%B2%D0%B8%D0%B6%D1%82%D0%B5-%D0%B7%D0%B0-%D0%BA%D0%B0%D0%BA%D0%B2%D0%BE-news698139.html", "text": "36-годишният Страхил Б. е задържан под стража, след като е обрал жена. Интересното в случая е, че осъжданията на младия мъж са повече от годините му – цели 37. По искане на Окръжна прокуратура – Бургас той е задържан и  обвинен за това, че на 14 откомври тази година  на ул. „Христо Фотев” в Бургас отмъкнал дамска чанта и намиращите се в нея вещи - всичко на обща стойност  456, 20 лева  от   54 - годишна бургазлийка. Той употребил сила - издърпал чантата и скъсал дръжката. От прокуратурата посочват, че деянието е извършено в условията на опасен рецидив - престъпление по чл.199 ал.1 т.4 вр. чл.198 ал.1  вр. чл.29 ал.1 б.”А” и б.”Б”от НК. Според прокурора е налице обосновано предположение за това, че Страхил Б. е извършил престъплението, в което е обвинен. Представителят на държавното обвинение е категоричен, че обвиняемият може да се укрие или да извърши ново престъпление. Той  мотивира тезата си факта, че Страхил Б. е осъждан общо 37 пъти, а тежката санкция, която е предвидена в закона за настоящото престъпно деяние (от 5г. до 15г. „лишаване от свобода“) може да мотивира обвиняемия да предприеме действия, с които да избегне наказателно преследване, ако не бъде задържан, съобщава \"Бургас Инфо\". Съдът прие мотивите на прокурора и задържа под стража Страхил Б. Определението на Окръжен съд  - Бургас може да бъде обжалвано пред Апелативния съд в града.", "date": "2017.10.17", "title": "Страхил, осъждан 37 пъти, отново зад решетките! Вижте за какво "}
{"url": "http://pik.bg/%D1%84%D0%B8%D0%BA%D0%B8-%D1%81%D1%82%D0%BE%D1%80%D0%B0%D1%80%D0%BE-%D1%81-%D0%B5%D1%80%D0%B3%D0%B5%D0%BD%D1%81%D0%BA%D0%BE-%D0%BF%D0%B0%D1%80%D1%82%D0%B8-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news698065.html", "text": "Три дни яли, пили и се веселили! Под този надслов се очертава да премине сватбата на Фики Стораро, тъй като тържествата за брака му с Гюлджан започнаха снощи в \"Клуб 33\". По традиция миналата нощ Сърцето на Студентски град избухна с ретро партито на Теди Джорджо. В разгара на купона в хитовия клуб се появиха Фики и Тони Стораро. Към двамата изпълнители се присъединиха само мъже, а наздравиците им бяха за последното ергенско парти на бъдещия младоженец. Фики и Гюлджан вдигат грандиозна сватба утре, 18 октомври, в столичния хотел \"Маринела\". Кумуве на младото семейство ще бъдат Галена и Галин Атанасов. Иначе на снощното парти \"Клуб 33\" както винаги бе изпълнен до дупка от любители на ретро музиката. От пулта диджей Теди Джорджо се раздаде с най-якия микс от вечните фолк парчета. На 18 и 19 октомври в комплекса гостуват Преслава и Емануела. А Теди Александрова ще весели меломаните в неделя, 22 октомври.", "date": "2017.10.17", "title": "Фики Стораро с ергенско парти в \"Клуб 33\" (СНИМКИ)"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F%D1%82-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%B5%D0%BD-%D1%81%D1%8A%D0%B4-%D1%81%D0%B5-%D0%BF%D1%80%D0%BE%D0%B8%D0%B7%D0%BD%D0%B5%D1%81%D0%B5-%D0%B7%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news698136.html", "text": "Конституционният съд на Испания официално отсъди, че референдумът за независимост на Каталуния е незаконен, защото приетото местно законодателство за организирането и провеждането на плебисцита е в разрез с испанската конституция, информира АП. Регионалният парламент на Каталуния прокара така наречения \"Закон за организиране на референдум за самоопределение\" в началото на септември. На 1 октомври пък беше проведен и референдумът, на който мнозинството каталунци гласуваха за независимост. По-рано най-висшата съдебна инстанция на Испания временно блокира закона, докато съдиите разглеждаха възраженията на испанското правителство. Във връзка с решението съдът отбеляза, че законът е в противоречие с националния суверенитет и \"ненарушимото единство на испанската нация\". Според съда парламентарното заседание, одобрило закона, също е било нелегитимно. Говорителят на съда отбеляза, че решението на съда е взето единодушно. Говорител на каталунското правителство обяви, че не е изненадан от съдебното решение. \"Изправени сме пред изпълнителна власт на държавата, която използва съдебната власт, за да блокира законодателство\", поясни той и добави, че Мадрид си сътрудничи със съда.", "date": "2017.10.17", "title": "Официално! Испанският Конституционен съд се произнесе за референдума в Каталуния"}
