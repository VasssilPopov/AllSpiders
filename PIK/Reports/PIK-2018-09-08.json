{"url": "https://pik.bg/%D0%BE%D0%B3%D0%BB%D0%B0%D0%B4%D0%BD%D1%8F%D0%BB-%D0%B4%D1%8F%D0%B4%D0%BE-%D0%BA%D1%80%D0%B0%D0%B4%D0%B5-%D0%BE%D1%82-%D0%BC%D0%B0%D0%B3%D0%B0%D0%B7%D0%B8%D0%BD-%D1%81%D0%BF%D0%B8%D0%BF%D0%B0%D1%85%D0%B0-%D0%B3%D0%BE-news779413.html", "text": "Възрастен мъж беше хванат да краде хранителни стоки от хипермаркет във Враца, съобщиха от полицията. Вчера около 13 часа в местното районно управление било получено съобщение от управител на хипермаркет за извършена кражба на стоки от магазина. На мястото бил изпратен екип, който установил, че виновник бил 62-годиният К.И. от Враца. Откраднатите стоки били върнати на управителя. От извършителя било снето обвинение и бил освободен. Сподели:", "date": "2018.09.08", "title": "Огладнял дядо краде от магазин, спипаха го"}
{"url": "https://pik.bg/%D1%80%D1%83%D1%81%D0%BA%D0%B8-%D1%83%D1%87%D0%B5%D0%BD%D0%B8-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%B4%D0%B2%D0%B8%D0%B3%D0%B0%D1%82%D0%B5%D0%BB-%D0%B7%D0%B0-%D0%BC%D0%B0%D0%BB%D0%BA%D0%B8-%D1%81%D0%B0%D1%82%D0%B5%D0%BB%D0%B8%D1%82%D0%B8-news779375.html", "text": "Учeнитe oт нaциoнaлния изcлeдoвaтeлcĸи инcтитyт в Caмapa paзpaбoтиxa нoв ĸocмичecĸи двигaтeл, пoдxoдящ зa ocъщecтвявaнe нa мaнeвpи нa нaнocaтeлити c мaca дo 10 ĸилoгpaмa, съобщава „Калдата“. Униĸaлният двигaтeл изпoлзвa 40% paзтвop oт дecтилиpaнa вoдa и eтилoв cпиpт. Hoвoтo ycтpoйcтвo e oт типa eлeĸтpoтepмични peaĸтивни двигaтeли. B тяx peaĸтивният импyлc нe ce пoлyчaвa oт xимичecĸaтa peaĸция нa гopивoтo c oĸиcлитeля, a чpeз нaгpявaнe нa paбoтнoтo тялo. Зa paбoтнo тялo мoжe дa ce изпoлзвa и вoдa, ĸoятo пpи нaгpявaнe ce пpeвpъщa в пapa и c излизaнeтo cи oт coплoтo дaвa импyлc нa caтeлитa. Cпeциaлиcтитe oт Caмapa ca peшили дa дoбaвят в дecтилиpaнaтa вoдa eтилoв cпиpт. B пoлyчeнaтa cмec дeлът нa cпиpтa e oĸoлo 40%. Toвa cъoтнoшeниe ocигypявa ниcĸa тeмпepaтypa нa зaмpъзвaнe нa cмecтa и тя нe зaмpъзвa пpи ниcĸитe opбитaлни тeмпepaтypи. Πpoтoтипът нa нoвия двигaтeл тeжи 1,55 ĸилoгpaмa, 450 гpaмa oт ĸoитo ca peзepвoapът, зaпълнeн c paбoтнoтo тялo. Haгpявaнeтo нa тaзи cмec cъщo e oт нoв тип. Изпoлзвaт ce cyпepĸoндeнзaтopи, пpoизвeдeни oт Махwеll. Πo тoзи нaчин ce ocигypявa нeoбxoдимaтa виcoĸa импyлcнa мoщнocт нa нaгpeвaтeля. Hoвият двигaтeл мoжe изцялo дa ocигypи мaнeвpиaнeтo нa caтeлититe СubеЅаt. Сподели:", "date": "2018.09.08", "title": "Руски учени създадоха двигател за малки сателити"}
{"url": "https://pik.bg/%D1%85%D0%B2%D0%B0%D0%BD%D0%B0%D1%85%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D1%82%D1%83%D1%80%D1%86%D0%B8%D1%8F---%D0%B8%D1%81%D0%BA%D0%B0%D0%BB%D0%B8-%D0%B4%D0%B0-%D0%B2%D0%BB%D1%8F%D0%B7%D0%B0%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news779428.html", "text": "При операция на екипи на жандармерията край граничния пункт Дерекьой/Малко Търново са били заловени 83-ма мигранти от четири групи, които имали намерение да влязат в България. Задържаните са граждани на Афганистан и Иран. Отделно в егейския окръг Мугла турската брегова охрана е заловила 37 души, включително жени и деца, които планирали да стигнат до гръцки острови с гумена лодка. Мигрантите са от Сирия, Палестина и Ирак. 82-ма мигранти от Афганистан, Пакистан и Бангладеш пък са били заловени в източния турски окръг Ван. Арестувани са шофьорите на два автобуса, които превозвали мигрантите, съобщи Анадолската агенция. Турция е главен маршрут на нелегалната миграция към Европа, особено след началото на гражданската война в Сирия през 2011 г., отбелязва агенцията, цитирана от БТА. Над 200 нелегални мигранти са били задържани в Турция. Сподели:", "date": "2018.09.08", "title": "Хванаха нелегални мигранти в Турция - искали да влязат в България"}
{"url": "https://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BF%D0%B0%D0%B7%D0%B0%D1%80%D1%8A%D1%82-%D0%BD%D0%B0-%D0%BD%D0%B5%D0%B4%D0%B2%D0%B8%D0%B6%D0%B8%D0%BC%D0%B8-%D0%B8%D0%BC%D0%BE%D1%82%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-news779414.html", "text": "Пазарът на недвижими имоти може да предизвика следващата финансова криза в Европа. Това заяви експертът на Европейската централна банка Даниеле Нои в интервю за Латвийската информационна агенция. Според нея обаче банките сега са по-подготвени да се справят с подобни сътресения, отколкото са били преди десетилетие. На фона на рекордно ниските лихви цените на недвижимите имоти неимоверно са се покачили и то в няколко „горещи” локации, предава БГНЕС. Експерти предупреждават, че облекчената валутна политика крие рискове от изкуствено надуване на балона на имотния пазар, което може да доведе до неговото спукване и потенциална криза. \"Какво би могло да доведе до следващата криза? Не знам точно, но подозирам, че това може да е пазарът на недвижими имоти”, твърди Нои в интервюто. \"Знаем със сигурност, че ще има нова криза. Но не знаем кога и защо ще възникне тя”. Въпреки че като цяло капитализацията на банките е по-добра, ликвидността е голяма и парите са „евтини”, експертът предупреди, че някои банки не са успели да си подсигурят допълнителни гаранции да наберат допълнителна ликвидност на пазара, когато са под натиск. „Това, което все още липсва е Европейска застраховка на депозитите”, посочва Нои. „Знам, че някои държави от Северна и Източна Европа искат да видят по-решително намаляване на рисковете в банките от еврозоната преди да бъдат предприети каквито и да било по-нататъшни действия. Лично аз мисля, че рисковете вече значително бяха намалени. Затова сега е време да продължим напред”, добавя тя. По отношение на прибалтийските държави Нои предупреди, че повишаването на цената на търговските имоти представлява риск, както и използването на променливи лихвени проценти, тъй като няма гаранции, че заплатите и печалбите ще растат паралелно с лихвите. Всичко това представлява и по-голям риск за северните държави, тъй като скандинавските банки притежават голяма част от прибалтийските финансови институции, допълва Нои. Сподели:", "date": "2018.09.08", "title": "ПРЕДУПРЕЖДЕНИЕ! Пазарът на недвижими имоти може да предизвика следващата криза в Европа"}
{"url": "https://pik.bg/%D1%80%D1%83%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B5-%D0%B4%D0%B0-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B8-%D0%BD%D0%B0-%D0%BB%D0%B5%D1%82%D1%8F%D1%89%D0%B8%D1%8F-%D1%80%D0%B0%D0%B4%D0%B0%D1%80-%D0%B0-100-%D0%BD%D0%B0%D0%B9-%D1%80%D0%B0%D0%BD%D0%BE-%D0%BF%D1%80%D0%B5%D0%B7-2020-%D0%B3%D0%BE-news779361.html", "text": "Източник от руската оръжейна индустрия съобщи, че серийните доставки за военните на новия многофункционален авиационно-радарен комплекс А-100 ще започнат през 2020 или 2021 г., предава ТАСС, цитирана от „Фокус“. „Серийните доставки на самолета започват през 2020-2021 година“, заяви източникът. По-рано министърът на отбраната на Русия Сергей Шойгу обяви, че комплексът А-100 ще започне да лети до края на тази година. Новият самолет за далечно радиолокационно откриване и управление А-100 „Премиер“ е създаден на базата на Ил-76МД-90А. Той е способен да усилва бързо радиолокационното поле на зададено оперативно направление, да открива и съпровожда въздушни и други цели, да участва в управлението на изтребителната и ударната авиация при насочването им на въздушни, наземни и морски цели. Сподели:", "date": "2018.09.08", "title": "Руската армия ще започне да получава доставки на летящия радар А-100 най-рано през 2020 година"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8%D1%82%D0%B5-%D0%BD%D0%B5-%D1%81%D1%82%D0%BE%D0%B9%D1%82%D0%B5-%D0%B2%D0%BA%D1%8A%D1%89%D0%B8-%D0%B2-%D0%B4%D0%B5%D0%BD%D1%8F-%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-news779410.html", "text": "Германският канцлер Ангела Меркел призова гражданите на Македония да не стоят вкъщи, а да излязат и да кажат какво бъдеще искат за своята страна на референдума за името, предава македонската медия \"Нова“. \"Не искам да се намесвам с решението на вашите граждани, но от моя собствен опит мога да кажа, че това е шанс, който едно поколение има само веднъж в живота. Не оставайте вкъщи в този исторически ден и приемете възможността да кажете какво мислите“, заяви Меркел в Скопие на съвместна пресконференция с премиера на Македония Зоран Заев \"Вие, граждани на тази страна, трябва да решите бъдещето на вашата страна. Ако има положителен резултат от референдума, може да станете член на НАТО и част от семейството на ЕС. Предпоставките трябва да бъдат изпълнени за това. Има спор между вашата страна и Гърция и трябваше да се намери решение, в противен случай няма да има членство. Ето защо тези два въпроса са тясно свързани. Това не е заплаха“, заяви Меркел, цитирана от \"Фокус\". Тя добави, че на 30 септември гражданите имат възможност както преди 27 години, да гласуват, но този път за отваряне на вратата към ЕС и НАТО. Според нея това изисква едновременното приемане на Договора с Гърция, т.е. прилагането на настоящото споразумение без никаква заплаха. Сподели:", "date": "2018.09.08", "title": "Меркел с призив към македонците: Не стойте вкъщи в деня на референдума за името"}
{"url": "https://pik.bg/%D0%B4%D0%B0%D0%BD%D1%8A%D1%87%D0%BD%D0%B8-%D0%BD%D0%B5%D0%B2%D0%BE%D0%BB%D0%B8-%D0%B8%D0%B2%D0%B0%D0%BD%D0%B0-%D1%81%D0%B8-%D0%BF%D0%BB%D0%B0%D1%82%D0%B8-%D0%B1%D0%BE%D1%80%D1%87%D0%BE%D0%B2%D0%B5%D1%82%D0%B5-%D0%BA%D1%8A%D0%BC-%D0%BD%D0%B0%D0%BF-%D1%84%D0%BE%D0%BB%D0%BA-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%81%D1%80%D0%B8%D0%B2%D0%B0-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%8F-news778716.html", "text": "Ивана си плати дълговете към НАП, но запорът на фирмата й \"Мегастар мюзик\" продължава да стои. На звездата беше наложен запор на обща стойност от 5000 лева, а данъчните поискаха той да бъде вписан в Търговския регистър. Оказа се, че Ивана е разбрала за запора от публикация в печатна преса. След нея тя се е свързала със счетоводната къща, с която работи от 15 години, за да изясни ситуацията, разкрива \"Телеграф\". В понеделник Ивана е поискала справка от НАП, според която няма никакви задължения. Тя е платила годишните си данъчни задължения още в началото на 2018 г., дори нейният счетоводител я накарал да оформят декларацията по-рано от крайния срок, за да хваната 5-процентното намаление. Според Ивана това е някаква грешка и най-вероятно документите за платените 5000 лева данъци са изчезнали при срива на Търговския регистър.. Сподели:", "date": "2018.09.08", "title": "ДАНЪЧНИ НЕВОЛИ! Ивана си плати борчовете към НАП! Фолк звездата жертва на срива в Търговския регистър"}
{"url": "https://pik.bg/%D1%80%D0%B5%D1%88%D0%B5%D1%82%D0%BA%D0%B8-%D0%B7%D0%B0-%D1%86%D0%B8%D0%B3%D0%B0%D0%BD%D0%B8%D1%82%D0%B5-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB%D0%B8-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%BE%D1%82-%D0%BA%D0%B0%D1%80%D0%BB%D0%BE%D0%B2%D0%BE-news779415.html", "text": "Районен съд Карлово остави днес в ареста за постоянно четирима мъже от града. Те са обвинени в изнасилване на млада жена. Грозният екшън се е разиграл преди няколко дни в подбалканския град. Закопчаните са от ромски произход и са познавали девойката. Води се разследване, тече разпит на свидетели, установява се какво точно се е случило, съобщава \"Марица\". Криминалисти коментираха, че от 15 години в Карлово не е имало изнасилване Сподели:", "date": "2018.09.08", "title": "Решетки за циганите, изнасилили млада жена от Карлово"}
{"url": "https://pik.bg/%D0%B8%D0%B7%D1%82%D1%80%D0%B5%D1%89%D1%8F%D0%B2%D0%B0%D0%BD%D0%B5-%D0%BA%D0%B0%D0%BB%D0%B8%D0%BD-%D1%82%D0%B5%D1%80%D0%B7%D0%B8%D0%B9%D1%81%D0%BA%D0%B8-%D0%B2%D0%BB%D1%8E%D0%B1%D0%B5%D0%BD-%D0%B2%D1%8A%D0%B2-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B9-%D0%B1%D1%80%D0%B0%D0%BA-news779477.html", "text": "Докато на витрините в книжарниците бутат отпред книгите на хора като Криско, а назад крият автори като Достоевски, Терзийски, Милен Русков и Георги Господинов, ще се издавам самостоятелно. Така авторът на романа \"Алкохол\" Калин Терзийски представи най-новата си книга. Кайо, както го наричат в артистичните среди, не скри, че е обиден и сърдит на издателските къщи за отношението към читавите автори за сметка на посредствените. Той посочи, че издателствата прибират почти половината от продажбите, а на всичко отгоре лансират комерсиални хора със съмнителни творчески качества (неотдавна певецът Криско също издаде книга), съобщава столичен вестник. \"Не виждам имена като Петър Чухов по витрините, но за сметка на това виждам корица от Венета Райкова, в която съм влюбен и даже мисля да й предложа брак\", иронично се пошегува Терзийски. \"Сега е модерно да се пише за его, любимата тема на всички фризьорки. Или \"Да бъдем себе си\", което за мен е най-новата псувня в България. \"Аре, бъди себе си!\". Няма по-обидно пожелание от това\", заяви Терзийски и добави \"скромно\": \"Мисля, че това е най-доброто, което съм писал досега\". Сподели:", "date": "2018.09.08", "title": "ИЗТРЕЩЯВАНЕ! Калин Терзийски влюбен във Венета Райкова! Предложи й брак"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%B6-%D1%8F%D1%85%D0%BD%D0%B0-%D0%BC%D0%BE%D1%82%D0%BE%D1%80-%D1%81%D1%8A%D1%81-%D1%81%D1%82%D0%B0%D1%80%D0%B8-%D1%82%D0%B0%D0%B1%D0%B5%D0%BB%D0%B8-%D0%BE%D1%82%D0%BD%D0%B5%D1%81%D0%B5-%D1%82%D1%80%D0%B8-%D0%B0%D0%BA%D1%82%D0%B0-news779419.html", "text": "Младеж яхна и подкара мотор със стари регистрационни табели, а за гяволъка си отнесе три акта. Случката е от село Крива бара. Там на 7 септември около 14:50 часа служители на РУ-Козлодуй спрели за проверка мотор \"МЗ 250” с регистрационни табели от стария образец. Превозното средство било управлявано от неправоспособния П.И. на 21 г. от селото. От извършената справка в информационния масив на МВР е установено, че мотоциклетът не е регистриран по надлежния ред. За констатираните нарушения на младежа са съставени 3 акта. По случая в РУ-Козлодуй пък веднага е образувана преписка. Сподели:", "date": "2018.09.08", "title": "Младеж яхна мотор със стари табели, отнесе три акта"}
{"url": "https://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%81%D0%BB%D0%B5%D0%B4-10-%D0%B3%D0%BE%D0%B4%D0%B8%D0%BD%D0%B8-%D0%B2%D1%81%D0%B8%D1%87%D0%BA%D0%B8-%D1%83%D1%87%D0%B8%D0%BB%D0%B8%D1%89%D0%B0-%D0%B2-%D1%81%D0%BE%D1%84%D0%B8%D1%8F-%D1%89%D0%B5-%D1%81%D0%B0-%D0%B2-%D0%B5%D0%B4%D0%BD%D0%B0-%D1%81%D0%BC%D1%8F%D0%BD%D0%B0-news779416.html", "text": "Диференцира се срокът за преминаване на всички училища в България в едносменен режим, като най-много време ще бъде дадено на най-големите общини. Това обясни в Русе просветният министър Красимир Вълчев, цитиран от Фокус. Така за София срокът ще е 10 г., за Варна – 9. „Това включва и дострояване на училища, и намаляване на приема на ученици“, обясни образователният министър. Двусменният режим на преподаване съществува в над 400 училища в страната. Приблизително една четвърт от тях са в столицата. Преди година МОН си постави значително по-амбициозен срок за премахването на двете смени – 2021 г. Вълчев посочи, че приемът на ученици няма да бъде намален в математическите гимназии, като политиката за увеличаване на приема ще продължи и в техническите и професионалните гимназии ще продължи. „Стартираме и голям проект и по ОП „Наука и образование за интелигентен растеж“, по който ще финансираме дейности по интереси в областта на компютърното програмиране от първи клас. Учителите ще получават допълнителни средства за това, че ще създават отворено образователно съдържание“, коментира още той. Министърът на образованието обясни, че от 1 януари започва финансирането на дейности по интереси от държавния бюджет, като за следващата година са предвидени 25 млн. лв. за това. Вълчев подчерта, че учебната година навсякъде ще започне нормално, въпреки продължаващите ремонти на някои места. Сподели:", "date": "2018.09.08", "title": "ПРОГНОЗА: След 10 години всички училища в София ще са в една смяна"}
{"url": "https://pik.bg/%D0%BE%D1%82%D0%BA%D1%8A%D0%B4%D0%B5-%D0%BF%D0%B0%D1%80%D0%B8-%D0%BC%D0%B0%D0%BB%D0%BA%D0%BE%D1%82%D0%BE-%D0%BA%D0%BE%D1%82%D0%B5-%D0%BF%D0%BE%D0%B2%D0%B4%D0%B8%D0%B3%D0%BD%D0%B0-%D0%B1%D1%8E%D1%81%D1%82%D0%B0-%D1%81%D1%8A%D1%81-7-%D0%B1%D0%BE%D0%BD%D0%B0-%D0%B3%D0%BE%D1%80%D0%B5%D1%89%D0%B8-%D1%81%D0%BD%D0%B8%D0%BC%D0%BA%D0%B8-news779489.html", "text": "Бояна Генова, извест­на повече като Малкото коте заради сексаферата с футболиста Валери Божинов, даде 7000 лева за нов тунинг. Последователите ѝ забелязаха повдигнатия бюст на русокоската и веднага започнаха да коментират колко стру­ва естетическата коре­кция. Най-важният въпрос, който вълнува всички е откъде Генова има пари, имайки предвид, че се оттегли от сериала \"София ден и нощ\". В социалната мрежа Инстаграм актрисата си позволи да спо­дели десетки кадри, на които промените в бюста ѝ са видими, пише \"Телеграф“. Сподели:", "date": "2018.09.08", "title": "ОТКЪДЕ ПАРИ? Малкото коте повдигна бюста със 7 бона (ГОРЕЩИ СНИМКИ)"}
{"url": "https://pik.bg/%D0%BF%D0%B0%D0%B4%D0%BD%D0%B0%D0%BB%D0%BE-%D0%B4%D1%8A%D1%80%D0%B2%D0%BE-%D0%B7%D0%B0%D1%82%D0%B2%D0%BE%D1%80%D0%B8-%D0%B7%D0%B0-%D0%BA%D1%80%D0%B0%D1%82%D0%BA%D0%BE-%D0%B8%D0%B7%D1%85%D0%BE%D0%B4%D0%B0-%D0%BD%D0%B0-%D0%BC%D0%BE%D0%BD%D1%82%D0%B0%D0%BD%D0%B0-%D0%B7%D0%B0-%D0%B2%D0%B8%D0%B4%D0%B8%D0%BD-news779418.html", "text": "Екип на Общинско предприятие „Чистота”- Монтана реагира веднага на сигнала и започна отстраняването му. Паднала топола затвори за кратко пътното платно в посока Видин на изхода на Монтана. Дървото се е струполило на днес към 14 часа. За щастие по това време не са преминавали коли и хора, разказаха пред \"Булнюз\" Тополата е преградила едното платно и движението се извършваше в другото. Тополата е с височина към 30-ина метра. Отвън изглежда, че е здрава, но дървото гние и това е вероятната причина за падането му, коментираха местни специалисти. Сподели:", "date": "2018.09.08", "title": "Паднало дърво затвори за кратко изхода на Монтана за Видин"}
{"url": "https://pik.bg/%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D1%88%D0%BE%D0%BA%D0%BE%D0%B2%D0%B8-%D0%B1%D0%BE%D0%BC%D0%B1%D0%B8-%D0%B8-%D1%81%D1%8A%D0%BB%D0%B7%D0%BE%D1%82%D0%B2%D0%BE%D1%80%D0%B5%D0%BD-%D0%B3%D0%B0%D0%B7-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D1%81%D0%BE%D0%BB%D1%83%D0%BD-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news779484.html", "text": "Безредици в гръцкия град Солун! П , съобщават \"Ройтерс\" и руски медии. Демонстрантите скандират \"Македония е Гърция\". Ситуацията ескалира, след като те започнаха да хвърлят коктейли \"Молотов“ към полицията, която трябваше да използва сълзотворен газ и шокови бомби, за да ги разпръсне и попречи да влязат в сградата на Международния панаир, на който присъства и гръцкият премиер Алексис Ципрас. Това допълнително ядоса демонстрантите, които продължиха да хвърлят камъни и бутилки, предава \"Фокус\". Демонстрациите са организирани от гръцките „Панмакедонски сдружения“ и „Комитет за борба за Македония“, които са противопоставят на договора от Преспа. ротестиращи влязоха в сблъсък с полицията Сподели:", "date": "2018.09.08", "title": "БЕЗРЕДИЦИ! Шокови бомби и сълзотворен газ на протестите в Солун (ВИДЕО/СНИМКИ)"}
{"url": "https://pik.bg/%D0%B1%D1%83%D1%81-%D0%BF%D0%BE%D0%BC%D0%B5%D1%82%D0%B5-%D0%BA%D0%B0%D1%80%D1%83%D1%86%D0%B0-%D0%BF%D0%BE-%D0%BF%D1%8A%D1%82%D1%8F-%D0%B7%D0%B0-%D0%BA%D0%B0%D1%80%D0%BB%D0%BE%D0%B2%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BC%D1%8A%D0%B6-%D0%B8-%D0%B4%D0%B5%D1%82%D0%B5-news779426.html", "text": "Мъж и дете пострадаха след катастрофа между бус и каруца по пътя Пловдив - Карлово тази сутрин. Сигнал за пътния инцидент, станал между селата Долна махала и Черноземен, е подаден около 6.00 часа. Бусът е блъснал отзад необозначената каруца. Пострадали са водачът й - 59-годишен мъж, и 13-годишно дете, съобщава \"Марица\". Мъжът е в по-тежко състояние, с комоцио и контузия на главата, а детето е с контузия на гръбначния стълб. И двамата са хоспитализирани в УМБАЛ „Свети Георги“. 58-годишният шофьор на буса не е употребил алкохол. Причините се изясняват от служители на РУ - Хисаря. Сподели:", "date": "2018.09.08", "title": "Бус помете каруца по пътя за Карлово, пострадаха мъж и дете"}
{"url": "https://pik.bg/%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D1%85%D0%B8%D0%B4%D1%80%D0%BE%D0%BA%D0%BE%D1%81%D1%82%D1%8E%D0%BC-%D0%B7%D0%B0-%D0%B2%D0%BE%D0%B4%D0%BE%D0%BB%D0%B0%D0%B7%D0%B8-%D0%BA%D0%BE%D0%B9%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%B8-%D0%B2-%D0%BD%D0%B0%D0%B9-%D1%81%D1%82%D1%83%D0%B4%D0%B5%D0%BD%D0%B8%D1%82%D0%B5-%D0%B2%D0%BE%D0%B4%D0%B8-news779373.html", "text": "Нов хидрокостюм, създаден от различни материали, позволява да се съхрани телесната температура и в най-студените води на нашата планета, съобщи „Юрик алърт“, цитирани от БТА. Костюмът е предназначен за водолази от Военноморските сили на САЩ и е разработен от специалисти от Масачузетския технологичен институт. Хидрокостюмът ще бъде произведен от неопренови материали с добавка на наночастици. Конструкцията му включва много въздушни \"джобове\" във вътрешността му, които ще защитават водолазите от преохлаждане и ще им позволят да оцелеят в много студена вода дори ако става дума за Арктика. В рамките на изследвания било установено, че при замяна на въздуха във вътрешността на костюма с тежки инертни газове човек може часове наред да остане в ледена вода, без да е застрашено здравето му. Принципът за замяна на въздуха с газ бил възприет по-късно, а хрумването да се съхранява топлина в специални \"джобове\" било вдъхновено от животни. По думите на създателите на технологията, способността на видри, пингвини, тюлени и други животни да съхраняват топлина дала възможност да се разработи специална пореста структура, която задържа няколко часа топлината в тялото. Сподели:", "date": "2018.09.08", "title": "Създадоха хидрокостюм за водолази, който може да се използва и в най-студените води"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B1%D0%B8%D0%B2%D1%88-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0-14-%D0%B4%D0%BD%D0%B8-%D0%B7%D0%B0%D1%82%D0%B2%D0%BE%D1%80-news779328.html", "text": "Бившият съветник на президента Доналд Тръмп, Джордж Пападопулос, чиито коментари в една кръчма в Лондон предизвикаха американското разследване на евентуално тайно споразумение с Русия, беше осъден на 14 дни затвор, съобщават световните агенции, цитирани от БНР. 31-годишният Пападопулос заяви пред съда във Вашингтон, че е \"американец патриот\", който е направил грешката да излъже. Той се призна за виновен миналия октомври, че е излъгал ФБР за времето на срещите с предполагаеми посредници на Москва. Пападопулос беше първият бивш сътрудник на Тръмп, арестуван в разследването на предполагаем заговор в Кремъл за оказване на влияние върху американските президентски избори през 2016 г. Сподели:", "date": "2018.09.08", "title": "Осъдиха бивш съветник на Доналд Тръмп на 14 дни затвор"}
{"url": "https://pik.bg/%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B2%D0%B5%D1%82%D0%BA%D0%BE-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2-%D1%81%D1%82%D0%BE%D0%B5%D1%88%D0%B5-%D0%B7%D0%B0%D0%B4-%D0%B0%D1%82%D0%B0%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-news779461.html", "text": "„Аз бях длъжен да кажа, че така не може да се говори. Зададох въпрос към Симеонов, щом говори така, защо е в управлението.  Една от партиите има недоволство и това е много силно. Нима НФСБ и Валери Симеонов е влязъл в управлението, за да бъде вицепремиер и ако е така, това не е патриотизъм. Аз предложих да направим смяна в Министерски съвет и да бъде предложен друг вицепремиер, защото Валери Симеонов руши държавността и не се знае тогава какво прави във властта. Това мое искане обаче беше отхвърлено. Бойко Борисов приема промените като, че нещо се руши”, заяви той. „Аз говоря за нещо принципно. Тук става въпрос защо 19 човека не застанаха да кажат на Валери Симеонов, че в декларацията не е прав. Непрекъснато има обвинения към Борисов. Тогава какво прави той там? Не аз, той сам трябва да предложи да излезе от властта и да каже, че повече не може да се мъчи с едноличното управление. Аз например много ясно казах още от самото начало, че моето място е като народен представител. Моето мнение е принципно- не можех да говориш каквото си искаш и да хвърляш обвинения и това да минава. Не можеш да заставаш с декларация и да казваш, че държавата се управлява еднолично. Аз съм в коалиция с Валери Симеонов, защото като най-опитния сред тях им предложих обединение през 2016 година, а сега това обединение е подложено на тест. При положение, че е под съмнение самото обединение какво става с коалицията? Ние знаехме какъв е Борисов, а ти след 1 година казваш други неща. Всичко зависи от колегите, които ще се съберем в понеделник. Послушат ли ме, ще продължим успешно”, каза лидерът на „Атака”. „По въпроси за оставките също имаше декларации. Излезе лидерът на НФСБ и  каза, че не е съгласувано с тях. Аз още тогава казах, че премиерът може да решава с кой ще работи, защото и трите министерства са на ГЕРБ. Няма никакъв проблем да се направи ремонт на кабинета, но въпросът е в името на какво”, категоричен беше Волен Сидеров. \"Още повече, че за цялата офанзива зад нея стоеше едно ядро в центъра на което беше Ветко Арабаджиев. Това ядро нападаше Ангелкова. Тези хора продължават да настояват за смяната й, за да сложат свои хора. Аз съм против смяната на Ангелкова, защото се вършат много глупости в момента и ако се позволи нейната смяна, те ще продължат. Последният коалиционен съвет беше драматичен. Аз не спестих откровени нападки. 4 часа колегите журналисти чакаха да кажем дали ще се разпадне властта. Не бяха решени тогава редица въпроси. Не беше решено дали някой да каже, че Борисов управлява еднолично. Не можах да разбера защо 19 човека не станаха и не казаха дали работят под това еднолично управление и това ликвидира и властта. Това каза лидерът на „Атака” Волен Сидеров пред Канал 3. Той заяви, че е против евентуална смяна на министъра на туризма Николина Ангелкова. Сподели:", "date": "2018.09.08", "title": "Волен Сидеров: Ветко Арабаджиев стоеше зад атаката срещу Николина Ангелкова"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89-%D0%B5-%D0%BF%D1%80%D0%B8%D0%B5%D1%82-%D0%B2-%D0%BF%D0%BE%D1%80%D0%B0%D0%B7%D0%B5%D0%BD%D0%B0-%D0%BE%D1%82-%D1%80%D0%B5%D1%86%D0%B5%D1%81%D0%B8%D1%8F-%D0%B3%D1%8A%D1%80%D1%86%D0%B8%D1%8F-news779376.html", "text": "Washington Post, цитиран от \"Фокус\". Министърът на търговията на САЩ Уилбър Рос участва на търговския панаир в Солун – вторият по големина град в Гърция, чието правителство търси методи за привличане на инвестиции след продължила няколко години икономическа криза, пише Рос се присъедини към гръцкия министър-председател Алексис Ципрас при откриването на ежегодния панаир. САЩ е почетен гост на събитието тази година и американският министър е пристигнал с делегация от представители на десетки американски компании. Гърция миналия месец приключи своя трети спасителен план и сега трябва да се върне на пазарите, които са разтърсени от притесненията по съседна Италия. Около 4000 полицейски служители са мобилизирани в северния гръцки град, където се очакват едновременно няколко протеста, водени от профсъюзите. Сподели:", "date": "2018.09.08", "title": "Министърът на търговията на САЩ е приет в поразена от рецесия Гърция"}
{"url": "https://pik.bg/%D0%B7%D0%BB%D0%B0%D1%82%D0%BD%D0%B0-%D0%BA%D0%B0%D1%81%D0%B8%D1%87%D0%BA%D0%B0-%D0%BE%D0%B1%D1%89%D0%B8%D0%BD%D0%B0-%D0%B2%D0%B0%D1%80%D0%BD%D0%B0-%D0%BB%D0%B0%D0%BF%D0%BD%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%BE%D1%82-%D1%81%D0%B8%D0%BD%D1%8F-%D0%B7%D0%BE%D0%BD%D0%B0-news779411.html", "text": "По около 6000 автомобила паркират дневно в \"Синя зона“ във Варна. Мястото за платено паркиране в морската столица е обособено между бул. „Христо Ботев“, бул. „Мария Луиза“, бул. „Осми приморски полк“, бул. „Цар Освободител“, бул. „Приморски“ и ул. „Девня“. Събраните средства от старта на зоната са около 498 000 лева, което включва сумите от кратковременно паркиране и абонаменти на живущи и юридически лица, похвалиха се от общинското предприятие \" Работното време на зоната е от 9:00 до 19:00 часа, като през уикенда и в празнични дни паркирането е безплатно. Таксата за престой е 1 лев на час. Плащането може да бъде чрез SMS, мобилно приложение или плащане в брой в търговски обекти, намиращи се в обхвата на зоната. Паркирането е разрешено до 3 часа. При достигане на максималния период, системата няма да приема и таксува опити за последващи заплащания и клиентът трябва да премести своя автомобил извън обхвата на зоната. Нов тричасов престой може да започне след като изминат 30 минути от изтичане на предходния. Общински паркинги и синя зона“ Сподели:", "date": "2018.09.08", "title": "ЗЛАТНА КАСИЧКА! Община Варна лапна половин милион от \"Синя зона\""}
{"url": "https://pik.bg/%D0%BF%D1%80%D0%B5%D0%BC%D0%B5%D1%81%D1%82%D0%B8%D1%85%D0%B0-%D0%B2-%D0%B4%D1%80%D1%83%D0%B3%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%BD%D0%B0%D0%BC%D1%83%D1%88%D0%BA%D0%B0%D0%BD%D0%B8%D1%8F-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news779405.html", "text": "Кандидаът за президент на Бразилия Жаир Болсонаро бе преместен в болница в Сао Пауло, след като бе намушкан с нож по време на предизборна проява в град Жуиз ди Фора, предаде ДПА. 63-годишният Болсонаро има наранявания на корема и дебелото черво. Състоянието му предполага най-малко едноседмична почивка след продължилата два часа спешна операция, посочва агенцията, цитирана от БНР. 40-годишният мъж, арестуван за атаката срещу Болсонаро заяви, че е действал по \"Божия заповед\". Аделио Биспо ди Оливейра е действал \"по свързани с политиката религиозни подбуди\", заяви адвокатът на Ди Оливейра, като добави, че той е искал да рани, но не и да убие Болсонаро. В заснет в болницата видеозапис Болсонаро каза, че е очаквал нещо подобно да се случи, въпреки че той самият никога не е наранявал никого, отбелязва ДПА. Сподели:", "date": "2018.09.08", "title": "Преместиха в друга болница намушкания кандидат-президент на Бразилия"}
{"url": "https://pik.bg/%D0%BA%D0%BE%D0%BC%D0%B8%D1%82%D1%81%D0%BA%D0%B8%D1%8F%D1%82-%D1%81%D1%8A%D0%B1%D0%BE%D1%80-%D0%BD%D0%B0-%D0%B2%D0%BC%D1%80%D0%BE-%D0%B2-%D1%81%D0%B5%D0%BB%D0%BE-%D1%87%D0%B5%D1%80%D0%B2%D0%B5%D0%BD%D0%B0-%D0%B2%D0%BE%D0%B4%D0%B0-%D1%81%D1%8A%D0%B1%D1%80%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8-%D0%BE%D1%82-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news779438.html", "text": "По инициатива на ВМРО днес, 8 септември 2018 година (събота), се състоя Вторият комитски събор с подкрепата на  НЧ „Тома Кърджиев“ - село Червена вода и НЧ „Гоце Делчев“ - Русе. Специални гости на събитието бяха вицепремиерът и министър на отбраната Красимир Каракачанов, евродепутатът от Европейските консерватори и реформисти Ангел Джамбазки, областният управител на област Русе Галин Григоров, народните представители от ПГ на Обединени патриоти и зам.-председатели на ВМРО - БНД Искрен Веселинов и Милен Михов. В църквата „Св. Архангел Михаил“ се извърши освещаване на знамето на Червеноводската чета. След края на службата присъстващите положиха цветя и венци пред паметника на Тома Кърджиев и участниците в четата. След това Красимир Каракачанов откри официално Втория комитски събор. В него участват  повече от 30 самодейни колектива, около 100 чети от цялата страна, множество индивидуални участници. Лидерът на ВМРО Красимир Каракачанов приветства присъстващите с думите: „Ние сме един от най-старите народи на Балканите и имаме своя дълг да пазим традициите и порядките на нашите предци. Българската памет е това, което ни е съхранило през вековете. Дори през онези тъмни столетия на Османско иго. Но ето ни тук и сега. Наш дълг е да продължим традициите!“. Воеводата допълни още, че уникалността на българския фолклор трябва да се предава през поколенията. Зам.-председателят на партията и представител в Европейския парламент Ангел Джамбазки заяви, че трябва да се пази читалищната дейност. „Тя предава от поколение на поколение нашият бит и култура. Това, което виждаме днес е показателно, че родолюбието и патриотизмът в сърцата на българите са живи”, каза още зам.-председателят на ВМРО. Той отново обърна внимание и на неговата инициатива като евродепутат да бъде създаден български Институт „Св. св. Кирил и Методий“, в който нашите сънародници зад граница да изучават българския език и култура. Това е едно най-мащабните събития в Русе и региона за последните години. То има за цел да накара хората да научат традициите и да изучават историята на България. В своята 125-годишна история ВМРО винаги е бранила териториалната цялост на страната ни. Ние, Патриотите от ВМРО, през годините сме пазили и ще продължим да пазим родния фолклор, бит и култура, които са ни съхранили като нация през трудните векове на робството. Да живее България! Вторият комитски събор ще продължи и в неделният ден с много интересни изненади за участниците. Вечерта от 19 часа за всички гости ще пее Володя Стоянов. Сподели:", "date": "2018.09.08", "title": "Комитският събор на ВМРО в село Червена вода събра патриоти от цялата страна (СНИМКИ)"}
{"url": "https://pik.bg/%D1%80%D0%B0%D0%B7%D0%B1%D0%B8%D0%B2%D0%B0%D1%89%D0%BE-%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%BF%D0%BE%D0%BF%D0%B8%D0%BB%D1%8F-%D0%B4%D1%80%D1%83%D0%B3%D0%B0%D1%80%D0%BA%D0%B0%D1%82%D0%B0-%D0%BD%D0%B8%D0%BD%D0%BE%D0%B2%D0%B0-%D1%82%D1%8F-%D0%B5-%D0%BA%D0%B0%D1%82%D0%BE-%D0%BA%D0%B2%D0%B0%D1%87%D0%BA%D0%B0-%D0%BA%D0%BE%D1%8F%D1%82%D0%BE-%D1%81%D0%B8-%D0%BF%D1%80%D0%B0%D0%B2%D0%B8-%D1%84%D0%BE%D1%82%D0%BE%D1%81%D0%B5%D1%81%D0%B8%D0%B8-news779463.html", "text": "\"Властта трябва да се упражнява и не знам какво ще прави БСП като ни свали. Всеки ден опозицията се занимава с клюки. Японците имаха Фукушима и никой не се занимаваше с оставки. Хората се обединиха и намериха как да се оправят. Ние постоянно оставки имаме. Да я вземат, но не знам за какво им е.  Опозицията е слаба, така премиерът може да кара още 20 години\", каза още той. \"Всичко това е толкова тъпо и смешно. 10 години работих с Бойко Борисов и няма по-приятен човек. С него може да се говори и да се оправят проблемите.  На всеки министър оставката му е в джоба. Закона и правилата на играта позволяват той да избере екипа си. Ако е негово решението да ги смени, това е неговото право, но ако някой смята, че оставките ще оправят нещо- греши. Аз смятам, че министрите са много готини и си вършат работата. БСП искат да яхнат проблема все едно свалят властта, но нищо не свалят. Хората, които си отиват, са от ГЕРБ и решението е на Борисов, защото той преценява с кой и как иска да работи\", заяви Рашидов. „Това подхвърляне на теми за корупции и напрежение е безсмислено”, каза той в отговор на Румен Гечев, който заяви, че има сблъсък между Цветан Цветанов и Бойко Борисов.” Когато човек говори за нещо, нека казва имена. Това говорене е много вредно”. Корнелия Нинова е като квачка и ходи да си прави фотосесии с мъката на хората. Човек трябва да има една мярка. Още преди да сме погребали жертвите в Своге, ние се подиграхме с мъката им. Казах в декларацията, че има шайка крадци, което тя използва от Бузлуджа насам. Тези хора участват в приватизацията, забогатяха и сега се правят на шефове. Това каза пред Канал 3 бившият министър на културата Вежди Рашидов. Сподели:", "date": "2018.09.08", "title": "РАЗБИВАЩО! Вежди Рашидов попиля другарката Нинова: Тя е като квачка, която си прави фотосесии с мъката на хората!"}
{"url": "https://pik.bg/%D1%88%D0%BE%D0%BA-%D0%B2-%D1%8F%D0%BA%D0%BE%D1%80%D1%83%D0%B4%D0%B0-%D0%BC%D1%8A%D0%B6-%D0%B2-%D0%BA%D0%BE%D0%BC%D0%B0-%D0%BE%D1%82%D0%BA%D1%80%D0%B8%D1%82-%D0%B2-%D0%B4%D0%BE%D0%BC%D0%B0-%D1%81%D0%B8-news779394.html", "text": "Животът на мъж от Якоруда е в опасност, след като e открит в дома си, изпаднал в кома. Причините за тежкото му състояние са неизвестни. 60-годишният А. Мисанков е намерен в безпомощно състояние, изпаднал в безсъзнание, в жилището си, съобщава \"Струма.бг\".. Той е самотно живеещ, транспортиран е с линейка до болницата в Разлог. След направените изследвания на скенер не е установен мозъчен проблем, приет е в реанимация на благоевградската болница. Уточняват се причините за изпадането му в критично състояние, най-вероятно не е станал обект на престъпление, а се касае за здравословен проблем. Сподели:", "date": "2018.09.08", "title": "ШОК В ЯКОРУДА! Мъж в кома открит в дома си"}
{"url": "https://pik.bg/%D0%B1%D0%BE%D0%BC%D0%B1%D0%B0-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%84%D0%B0%D1%82%D0%B8%D0%BA-%D0%B7%D0%B0%D0%B1%D0%B8-%D1%84%D1%80%D0%B5%D0%BD%D1%81%D0%BA%D0%B8-%D1%82%D1%83%D0%B7%D0%B0%D1%80-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%B0-%D1%82%D1%8E%D1%80%D0%BA%D0%BC%D0%B5%D0%BD-%D1%81%D0%B3%D0%BE%D0%B4%D0%B5%D0%BD%D0%B0-%D0%B7%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B7%D0%B4%D1%80%D0%B0%D0%B2%D0%B5-news778077.html", "text": "Голямата дъщеря на покойния подземен бос Филип Найденов-Фатик най-сетне намери любовта. Александра Тюркмен има сериозна връзка с богат французин на име Албърт Вини, който от години живее в Ню Йорк. Той се занимава с финанси и е директор във фонд за здравно обслужване. На една от последните си снимки в мрежите красивата Алекс пише \"Да\", а няколко снимки по-надолу двамата са в прегръдка, изразяващи любовта си. На въпрос на ежедневник в съобщение до Албърт дали е годеникът на Тюркмен, младежът отговори със сърчица и потвърждение. Освен красив, Ал е много богат. Той е само няколко години по-голям от Александра и е луд по нея, видно е от снимките им. Доскоро става ясно, че хубавецът е свалян от доста и различни момичета, но след появата на Тюркмен, той е само нейн. Сподели:", "date": "2018.09.08", "title": "БОМБА! Щерката на Фатик заби френски тузар! Александра Тюркмен сгодена за директор на здравен фонд (СНИМКА)"}
{"url": "https://pik.bg/%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D0%B0%D0%B7%D0%BE%D0%B2%D0%B8%D1%8F-%D0%B8%D0%BD%D1%82%D0%B5%D1%80%D0%BA%D0%BE%D0%BD%D0%B5%D0%BA%D1%82%D0%BE%D1%80-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D1%8A%D1%80%D1%86%D0%B8%D1%8F-%D1%81%D1%82%D0%B0%D1%80%D1%82%D0%B8%D1%80%D0%B0-%D0%B2-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news779357.html", "text": "Енергийният министър Теменужка Петкова заяви, че началото на изграждането на газовия интерконектор България-Гърция, по който трябва да се транспортира азербайджански газ към страната ни, се планира да започне в края на настоящата година, предава Trend, цитирани от „Фокус“. Тя обяви това по време на Югоизточноевропейския енергиен форум, провел се в Солун. Петкова заяви, че проектът е от геостратегическо значение за България и региона по отношение на диверсификацията на източниците на България. „Огромен прогрес е постигнал благодарение на политическото ангажиране на правителствата на България и Гърция, както и на Европейската комисия и САЩ“, допълни тя. Министър Петкова уточни, че източниците на финансиране на интерконектора са вече заложени. Сподели:", "date": "2018.09.08", "title": "Изграждането на газовия интерконектор България-Гърция стартира в края на годината"}
{"url": "https://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BE%D1%81%D0%BD%D0%BE%D0%B2%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news779402.html", "text": "Автомобилите вече се движат безпроблемно по ремонтирания участък. Все още обаче липсва пътна маркировка и не са оправени тротоарите и пешеходната алея. От днес движението по натоварения булевард \"Марица-юг\" в Пловдив е пуснато. Ремонтът там започна в началото на юли. Сподели:", "date": "2018.09.08", "title": "Пуснаха движението по основен булевард в Пловдив"}
{"url": "https://pik.bg/%D1%81%D0%BC%D1%80%D0%B0%D0%B4-%D1%86%D0%B8%D0%B3%D0%B0%D0%BD%D1%81%D0%BA%D0%BE-%D1%81%D0%BC%D0%B5%D1%82%D0%B8%D1%89%D0%B5-%D0%BE%D0%B1%D0%B3%D0%B0%D0%B7%D1%8F%D0%B2%D0%B0-%D0%BF%D0%B5%D1%82%D1%80%D0%B8%D1%87-news779425.html", "text": "Цигани палят гуми на създадено от тях нерегламентирано сметище, трови въздуха на Петрич. То се намира между селата Ръждак и Дрангово, в полето покрай лозовите масиви. В 7 часа тази сутрин местни хора забелязали отново гъст черен дим и усетили силно задушлива миризма. Веднага сигнализирали и на място пристигнал екип на Пожарна безопасност, които овладели огъня, разказва \"Струма.ком\". \"Няма ли някоя институция да вземе на сериозно този проблем. Облаците, образувани от изгорелите гуми ни тровят всеки ден\", оплаква се очевидец на циганското своеволие. Само преди няколко дни, отново имаше оплаквания от петричани за същото безобразно горене на гуми в града. Сподели:", "date": "2018.09.08", "title": "СМРАД! Циганско сметище обгазява Петрич"}
{"url": "https://pik.bg/%D1%81%D1%8A%D0%B4%D1%8A%D1%82-%D0%B2-%D0%BA%D0%B0%D0%B9%D1%80%D0%BE-%D1%83%D1%82%D0%B2%D1%8A%D1%80%D0%B4%D0%B8-%D1%81%D0%BC%D1%8A%D1%80%D1%82%D0%BD%D0%B8%D1%82%D0%B5-%D0%BF%D1%80%D0%B8%D1%81%D1%8A%D0%B4%D0%B8-%D0%B7%D0%B0-75-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D1%81%D0%BA%D0%B8-%D0%B1%D1%80%D0%B0%D1%82%D1%8F-news779374.html", "text": "РИА Новости, цитирана от \"Фокус\". Наказателният съд в Кайро утвърди смъртната присъда на 75 лица, членове на забранената в страната организация „Мюсюлмански братя“ по обвинение, че са организирали въоръжена съпротива срещу силите на реда през 2013 г., предава Съгласно законите на страната, смъртната присъда е утвърдена от върховния мюфтия на Египет. Освен това още 46 членове на организацията, сред които върховният наставник на организацията Мухамед Бадиа са осъдени на доживотен затвор. В момента практически цялото висше ръководство на „Мюсюлмански братя“ се намира в затвора или се укрива от правосъдието. Ислямистите са обвинени, че подкопават реда в страната и за нападения срещу полицейски служители и военни. Сподели:", "date": "2018.09.08", "title": "Съдът в Кайро утвърди смъртните присъди за 75 членове на \"Мюсюлмански братя\""}
{"url": "https://pik.bg/%D1%86%D0%B8%D0%BF%D1%80%D0%B0%D1%81-%D0%B4%D0%BE%D0%B2%D0%BE%D0%BB%D0%B5%D0%BD---%D0%B4%D0%BE%D0%B3%D0%BE%D0%B2%D0%BE%D1%80%D1%8A%D1%82-%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D1%82%D1%80%D0%B5%D0%B6%D0%B4%D0%B0-%D0%B2%D0%BE%D0%B4%D0%B5%D1%89%D0%B0-%D1%80%D0%BE%D0%BB%D1%8F-%D0%BD%D0%B0-%D1%81%D0%BE%D0%BB%D1%83%D0%BD-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news779427.html", "text": "Македонският министър-председател Алексис Ципрас заяви доволен, че договорът за името с Македония спомага на Солун да стане град-лидер на Балканския полуостров и основна търговска, транспортна, енергийна и икономическа точка в региона, предава \"Телма“. \"Първата стъпка за това Солун да получи водеща роля на Балканите е сделката с Македония, която променя посоката и ориентацията на града и Северна Гърция\", каза той по време на Търговския панаир във втория по големина град в Гърция. \"Той ще се превърне в основна търговска, транспортна, енергийна, икономическа точка на Балканите. Солун да бъде първото пристанище на Балканите“, убеден е Ципрас, информира още \"Фокус\". Сподели:", "date": "2018.09.08", "title": "Ципрас доволен - договорът с Македония отрежда водеща роля на Солун на Балканите"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%BA%D1%80%D0%B0%D0%B9-%D1%81-%D0%BC%D0%B8%D1%81-%D1%81%D0%B8%D0%BB%D0%B8%D0%BA%D0%BE%D0%BD-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-50-000-%D0%BA%D1%83%D0%B1%D0%B8%D0%BA%D0%B0-%D0%BC%D0%B0%D1%80%D0%B8%D0%B0%D0%BD%D0%B0-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%B0%D0%B1%D0%B4%D0%B8%D0%BA%D0%B8%D1%80%D0%B0--news779409.html", "text": "Най-скандалният конкурс \"Мис Силикон\", в който през последните десет години гастролираха приблизително около 50 хиляди кубика импланти, може и да остане в историята, след като организаторката му Мариана Маринова реши да абдикира от мостика и да сдаде короната \"Шефка на силиконките\". Мариана, която е и носителката на титлата \"Мисис България\" реши да продаде правата, но все още няма реален проекто купувач. Затова е под голяма въпросителна дали догодина кандидатките за лесна слава ще имат поле за изява. \"Първата година имаше много голям отзвук, хората много харесаха конкурса и реших да го развия. Втората година реших, че трябва да се възползвам от тази популярност, за да помагам на хора в нужда. Каузата винаги беше една и съща - срещу реклама в конкурса, пласитичните лекари да подкрепят нашата кауза. Помогнахме на 5 жени с изключително скъпи операции, много сложни, в някои от случаите трябваше интервенции да се повече от една. Да не забравяме, че пластичната хирургия не е само силикон, хиалурон и ботокс, тя дава много често шанс за нов живот. Тази моя идея обаче не бе възприета по правилния начин от публиката. Всеки път имаше недоволни: \"Защо нямаше големи цици, защо не ги показвате?\". Ама, чакайте, бе, хора - не всичко е цици, преди циците е нашата кауза. Така 10 години дилемата бе \"Има ли цици, няма ли цици?\", като никой не осъзна, че всъщност конкурсът е с цел - да помага на жени в нужда\", коментира решението си Мариана пред ПИК TV. Тя не може да се примири с факта, че силикономанията толкова е промила съзнанието на подрастващите, че вече дори 13-14 годишни се подлагат на корекции и то с подкрепата на родителите си. \"Дъщерята на моя приятелка иска да стане \"Мис Силикон\"! Аз не искам този конкурс да бъде пример за момичетата на нейната възраст\", пали се Маринова. Сподели:", "date": "2018.09.08", "title": "СТРАШНА ДРАМА В ПИК! Край с \"Мис Силикон\"! Шефката на 50 000 кубика Мариана Маринова абдикира от конкурса - вижте защо в \"Жълтите новини\""}
{"url": "https://pik.bg/%D0%BB%D1%8E%D1%81%D0%B8-%D0%B8%D0%BB%D0%B0%D1%80%D0%B8%D0%BE%D0%BD%D0%BE%D0%B2-%D0%BF%D0%BE%D0%B2%D0%B5%D0%B6%D0%B4%D0%B0-%D0%BC%D0%BB%D0%B0%D0%B4%D0%B8-%D0%BF%D0%BE%D0%BF-%D0%B7%D0%B2%D0%B5%D0%B7%D0%B4%D0%B8-%D0%BD%D0%B0-%D1%82%D1%83%D1%80%D0%BD%D0%B5-news779391.html", "text": "След като Митко Пайнера се отказа да организира мащабните национални турнета на своите чалка диви, Люси Иларионов явно е решил да запълни опразнената ниша. Режисьорът повежда млади фолк и поп звезди на обиколка из Северна България, научи ПИК. \"Турнетооо\" ще премине през 15 града в Северна България. Между 10 и 24 септември арена на концертите ще бъдат както следва Видин, Монтана, Враца, Плевен, Ловеч, Севлиево, Горна Оряховица, Търговище, Разград, Шумен, Добрич, Силистра, Русе, Свищов и Козлодуй. \"Целта ни е да допринесем за културния живот в изброените градовете и да обединим жителите му на централните площади. Изпълнителите са подготвили миксове от най-обичаните си хитове, затова със сигурност ни предстои буря от емоции\", заяви Люси. На сцените на \"Турнетооо\" ще се качат няколко от младите артисти на България - Ice Team ft. Martinna, Ани Хоанг, Арти, Невена Пейкова, Choko и Tometo, група \"Ви Ес Денс\", а водещи на събитието ще бъдат Атанас Михайлов и Люси Иларионов. Сподели:", "date": "2018.09.08", "title": "Люси Иларионов повежда млади поп звезди на турне"}
{"url": "https://pik.bg/%D0%B0%D1%80%D0%B5%D1%81%D1%82-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%BC%D1%8A%D0%B6-%D0%BF%D0%BE%D1%82%D1%80%D0%BE%D1%88%D0%B8%D0%BB-%D0%BA%D0%BE%D0%BB%D0%B0-%D0%BD%D0%B0-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B0-%D1%84%D0%B8%D1%80%D0%BC%D0%B0-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news779334.html", "text": "Полицията задържа мъж, потрошил служебна кола на охранителна фирма в Козлодуй, съобщиха от МВР във Враца, цитирани от „Булнюз“. На 31 август в 23:10 часа в районното управление в Козлодуй бил получен сигнал от жител на село Бутан. Той бил охранител във фирма, охраняваща земеделски площи в землището на Козлодуй. Мъжът заявил, че по-рано на тази дата, докато изпълнявал служебните си задължения, някой го нападнал в царевичен блок. Впоследствие били счупени две странични стъкла на служебния автомобил. След проведено разследване униформени установили, че извършител на престъплението бил 34-годишният И.Й. от Козлодуй. Същият бил задържан за срок до 24 часа. Сподели:", "date": "2018.09.08", "title": "Арест! Закопчаха мъж, потрошил кола на охранителна фирма в Козлодуй"}
{"url": "https://pik.bg/%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D1%81%D0%B5-%D1%81%D1%8A%D0%B1%D0%B8%D1%80%D0%B0-%D0%BD%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BF%D1%80%D0%B5%D0%B4%D0%B8-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%BD%D0%BE%D0%B2%D0%B0%D1%82%D0%B0-%D1%83%D1%87%D0%B5%D0%B1-news779372.html", "text": "Извънредно заседание на Общинския съвет в Сандански свиква председателят Георги Георгиев, съобщава Струма.бг. “Преди старта на новата учебна година ще трябва да се гласува броят на маломерните и слети паралелки в училищата в община Сандански за настоящата нова учебна 2018/2019 година – разясни Георгиев. - Освен това ще трябва да бъде гласуван и брой деца в групите на детските градини, както и прием на децата от възрастова група 2-3 години за яслена група. Като последна важна точка в дневния ред на извънредното заседание попада и проблемът с промяна на структурата в дейностите на институциите в Центъра за личностно развитие и общежития”. Сподели:", "date": "2018.09.08", "title": "Общинският съвет в Сандански се събира на извънредно заседание преди старта на новата учебна година"}
{"url": "https://pik.bg/%D0%B1%D0%BE%D0%BF%D0%B0%D0%B4%D0%B6%D0%B8%D0%B8-%D1%83%D0%B4%D0%B0%D1%80%D0%B8%D1%85%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news779398.html", "text": "Служители на ГДБОП неутрализираха организирана престъпна група в Бургаска област, занимавала се с разпространение, производство и отглеждане на наркотици. Операцията е реализирана под наблюдението на Специализираната прокуратура, съобщи МВР. Задържани са 12 участници в групата. На четирима от тях е повдигнато обвинение за извършено престъпление и им е наложена мярка за неотклонение „задържане под стража“. Снимка: МВР В рамките на операцията са претърсени жилища и ползвани от задържаните леки автомобили. Иззети са около 1 кг различни видове наркотични вещества - суха зелена тревна маса - канабис, метамфетамин, кокаин, хашиш. Открити са 48 растения от рода на конопа, 18 от които били отглеждани в специално оборудвано за целта помещение на къща. При претърсванията са иззети още - газово оръжие, ножове и палки, а в дома на лидера на групата е открита и парична сума в размер на 15 490 лв . Снимка: МВР По първоначални данни групата е действала от началото на тази година на територията на страната и Бургаска област. Установено е, че участниците са прибягвали до използването на насилствени методи - заплахи и побои, при осъществяване на престъпната си дейност. Сподели:", "date": "2018.09.08", "title": "Бопаджии удариха престъпна група за наркотици в Бургас (СНИМКИ)"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B7%D0%B0%D1%81%D0%BF%D0%B0-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D0%B8-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D1%87%D0%B5%D0%BB%D0%B5%D0%BD-%D1%83%D0%B4%D0%B0%D1%80-%D0%B2-%D1%82%D0%B8%D1%80-news779395.html", "text": "Трагедията е станала към 6.30 часа, съобщава „Труд“.   Водачът, който бил от Павликени, но живеел и работел във Варна, е пътувал сам. Предполага се, че е заспал и така колата му навлязла в насрещната лента, където се ударили челно в ТИР. Шофьорът е загинал на място. Автомобилът е бил служебен. 36-годишен охранител е загинал при челен удар на колата му „Фолксваген” в ТИР на изхода на търговищка област към Бяла. Сподели:", "date": "2018.09.08", "title": "ТРАГЕДИЯ НА ПЪТЯ! Млад мъж заспа зад волана и загина при челен удар в ТИР"}
{"url": "https://pik.bg/%D1%81%D0%B0%D1%89-%D0%B7%D0%B0%D0%BF%D0%BB%D0%B0%D1%88%D0%B8-%D1%81%D0%B8%D1%80%D0%B8%D1%8F-%D1%81-%D0%BE%D1%82%D0%B2%D0%B5%D1%82%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%BF%D1%80%D0%B8-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BD%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-news779323.html", "text": "Reuters, цитиран от \"Фокус\". Началникът на общото командване на щабовете на въоръжените сили на САЩ ген. Джоузеф Дънфорд заяви, че в момента общува с Белия дом относно възможностите в случай, че правителството на Сирия реши да използва химическо оръжие по време на очакваното си настъпление към провинция Идлиб, контролирана от опозицията, предава Ген. Дънфорд заяви, че все още не е взето решение от САЩ да се употреби военна сила в случай на употреба на химическо оръжия в Сирия. „Ние поддържаме постоянен диалог с президента, за да го осведомяваме относно плановете ни да предотвратим употребата на химическо оръжие“, посочи той. „Тръмп очаква да имаме различни възможности за действие и му предаваме развитието им. Сирийският президент Башар Асад е струпал армията си на фронтовите линии в провинция Идлиб – прелюдия за настъпление към последния бастион на сирийската опозиция в страната. Ген. Дънфорд същевременно не уточни какво да се очаква от Тръмп, ако Сирия използва химическо оръжие. Той също така отказа да коментира дали има разузнавателна информация, че сирийското правителство подготвя употребата на химическо оръжие. Сподели:", "date": "2018.09.08", "title": "САЩ заплаши Сирия с ответни действия при употреба на химическо оръжие"}
{"url": "https://pik.bg/%D0%B9%D0%BE%D1%82%D0%BE%D0%B2%D0%B0-%D0%BF%D1%80%D0%B5%D0%BA%D1%80%D0%B0%D1%82%D0%B8-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D1%81%D0%B8-%D0%B2-%D1%81%D1%8A%D0%B1%D0%BE%D1%80%D0%B0-%D0%B2-%D1%81%D0%B0%D0%B4%D0%B8%D0%BD%D0%B0-%D0%B8-%D0%BF%D0%BE%D1%81%D0%B5%D1%82%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D1%80-news779386.html", "text": "Вицепрезидентът Илияна Йотова посети МБАЛ „Св. Иван Рилски - Разград”, където са настанени 18-те пострадали при сблъсъкa на тир и микробус на пътя Разград – Благоево. Това съобщиха от прессекретариата на държавния глава. Илияна Йотова разговаря с екипите, които са приели пострадалите, за да се информира за тяхното състояние. Вицепрезидентът предложи съдействие в случай на необходимост. Пътниците в микробуса са пътували към Капански събор „Здрав корен – жив дух“ в село Садина, община Попово. Тазгодишното издание на събора се провежда под патронажа на вицепрезидента. Илияна Йотова откри събора в Народно читалище „Съединение - 1889“ и се отправи към болницата в Разград, веднага щом научи вестта за инцидента. Сподели:", "date": "2018.09.08", "title": "Йотова прекрати участието си в събора в Садина и посети пострадалите в катастрофата край Разград"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%B5%D0%B3%D1%8A%D0%BB%D1%86%D0%B8%D1%82%D0%B5-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B8-%D1%81-%D1%87%D0%B0%D1%81%D1%82%D0%B5%D0%BD-%D0%BE%D1%81%D1%82%D1%80%D0%BE%D0%B2-%D0%BA%D1%80%D0%B0%D0%B9-%D0%B4%D0%BE%D0%BC%D0%B8%D0%BD%D0%B8%D0%BA%D0%B0%D0%BD%D0%B0-%D0%B8-%D0%BE%D0%B3%D1%80%D0%BE%D0%BC%D0%BD%D0%BE-%D0%B8%D0%BC%D0%B5%D0%BD%D0%B8%D0%B5-news779370.html", "text": "Частен остров на Карибите в Доминиканската република притежават бегълците от родните власти Ветко и Маринела Арабаджиеви, научи ПИК. Уникалната имотна придобивка с огромно имение на нея е собственост на дъщеря им Александра Арабаджиева и е подарена от родителите й за сватбата й със сина на Миню Стайков - Стайко Стайков, издават присъствали на бляскавата церемония. На събитието родителите на булката й връчили нотариален акт за имота и ударили в земята сватя Миню, който се отчел с доста по-скромен милионерски подарък - частен самолет. Припомняме, че с днешна дата и двете фамилии са обект на процесуално-следствените действия – претърсвания и изземвания, обиски на лица и разпити на свидетели са в рамките на производства за организирана престъпна група, създадена с цел избягване на плащане на данъчни задължения в големи размери. За Арабаджиеви са събрани доказателства и за пране на пари в периода 2009 г. - 2018 г. Стайков е разследван и за участие в организирана престъпна група за незаконно производство и разпространение на акцизни стоки. Именно в началото на разследвания период същите тези две фамилии вдигнаха сватба за чудо и приказ, на която се сродиха. Дъщерята на Ветко и Маринела, Александра Арабаджиева, и синът на Стайков - Стайко Стайков, сродиха официално милионите на родителите си. Според неофициалнни данни масрафът за сватбата е струвал 1 милион евро. Това обаче се оказва дребна сума за възможностите на фамилиите, чиито лъскави палати у нас, и в чужбина, яхти и автопаркове ви показа ексклузивно ПИК в последните дни - ВИЖТЕ В ОЩЕ ПО ТЕМАТА. Припомняме, че само в столичния хотел на Арабаджиеви - Маринела, спецпрокуратурата намери над 10 млн. евро в брой! Сподели:", "date": "2018.09.08", "title": "САМО В ПИК! Бегълците Арабаджиеви с частен остров край Доминикана и огромно имение"}
{"url": "https://pik.bg/%D0%B6%D0%B8%D0%B2%D0%B5%D0%B5%D1%89%D0%B8-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D0%BF%D0%BE%D0%BC%D0%BE%D1%89%D0%B8-%D0%BA%D1%80%D1%8A%D1%88%D0%BA%D0%B0%D1%82-%D0%BE%D1%82-14-%D0%B4%D0%BD%D0%B5%D0%B2%D0%BA%D0%B8%D1%82%D0%B5-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-%D0%B3%D0%BB%D0%BE%D0%B1%D1%8F%D0%B2%D0%B0%D1%82-%D0%B3%D0%B8-news779327.html", "text": "318 мъже и жени, които живеят от социални помощи и са длъжни да работят по 4 часа 14 дни в месеца, са глобени, тъй като не се явявали на работа, съобщиха от регионалната социална служба в Монтана, цитирани от „Конкурент“. Общо 145 проверки на хората, длъжни да полагат обществено полезен труд, са извършили за седемте месеца социалните работници. Спипани са стотици, които не изпълняват разпоредбите. Законът предвижда за отказалите да работят санкции. Ако това е станало веднъж, те няма да получават помощи два месеца, но за втори такъв случай лишаването от подпомагане е за две години. В регион Монтана до края на юли са отпуснати социални помощи в размер на общо 1 112 227 лв. на 2 204 човека. По време на учебната година са спрени детските надбавки и на 358 семейства с 374 деца. Санкцията е заради повече от 5 неизвинени отсъствия в месеца. За периода в областта са отпуснати общо 7 143 820 лв. на 11 400 деца. Сподели:", "date": "2018.09.08", "title": "Живеещи на социални помощи кръшкат от 14-дневките в Монтана, глобяват ги"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%E2%80%9E%D0%BE%D0%B2%D1%87%D0%B0-%D0%BA%D1%83%D0%BF%D0%B5%D0%BB%E2%80%9C-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B6%D0%B8%D0%B2%D0%B0-%D0%B2%D0%B5%D1%80%D0%B8%D0%B3%D0%B0-%D1%81%D0%BB%D0%B5%D0%B4-%D0%BF%D1%80%D0%BE%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B2-%D1%81%D1%82%D1%80%D0%BE%D0%B8-news779322.html", "text": "Жители на столичния квартал „Овча купел” готвят жива верига с цел да спрат стоежа, в чийто изкоп в петък пропадна кола и цяла улица. Това обявиха те пред сутрешния блок на Нова телевизия При свличането беше засегнат и водопровод и ямата за минути се превърна в езеро. За щастие инцидентът се размина без пострадали, но жителите на блока, който се намира на метри от изкопа, прекарали безсънна нощ. Някои от тях дори започнали да се евакуират. „Няма опасност срутването да продължи, защото е направено временно укрепване -  увери арх. Влади Калинов. - ДНСК обаче е издала предписание, според което строителните дейности не могат да продължат, докато не се направи постоянно укрепление. Такова ще бъде направено до седмица“. Според архитекта при изграждането на досегашните укрепления не е спазена съответната технология. Хората от квартала са категорични, че ще протестират и ще останат до строителния обект, докато не бъде взето решение за окончателното му спиране. Сподели:", "date": "2018.09.08", "title": "Протест! Жители на „Овча купел“ подготвят жива верига след пропадането на автомобил в строителен изкоп"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D0%B0%D0%BA%D0%BB%D0%B8%D0%BD-%D0%BD%D0%B5-%D1%81%D1%8A%D0%B6%D0%B0%D0%BB%D1%8F%D0%B2%D0%B0%D0%BC-%D1%87%D0%B5-%D1%81%D0%B8%D0%B3%D0%BD%D0%B0%D0%BB%D0%B8%D0%B7%D0%B8%D1%80%D0%B0%D1%85-%D0%B7%D0%B0-%D0%BF%D0%BE%D0%B8%D1%81%D0%BA%D0%B0%D0%BD%D0%B8%D1%8F-%D0%BE%D1%82-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BF%D0%BE%D0%B4%D0%BA%D1%83%D0%BF-news779380.html", "text": ". „Това е мой дълг и дълг на всеки един човек, ако искаме да живеем в едно по-добро общество, в една по-добра държава. Всеки трябва да даде своя принос. Превърнах се обаче в плашило. Хората в бизнеса са притеснени, чувстват се дискомфортно”, каза Ваклин. Бизнесменът заяви, че е получил подкрепа от държавните служби при разследването, но отрече да е участвал в правителствен заговор срещу Иванчева. „Преди случая аз не бях разговарял с никоя институция, да не говорим, че политици почти не познавам. Нашият бизнес е такъв, че ние не ползваме държавни пари, не ползваме обществени поръчки и не разчитаме на държавата. Няма саморазправа с Иванчева, има поискан подкуп”, добави Ваклин. Ваклин коментира, че белязаните 70 000 лева подкуп, с които беше хваната кметицата на „Младост”, стоят като веществено доказателство и не са му върнати. Преди няколко месеца в студиото на bTV адвокатът на Биляна Петрова – Ирен Савова заяви, че парите за подкупа са осигурени преди самия подкуп. Според Ваклин обаче това не е така и сумата е осигурена доста време след това. „Оправдателна присъда за Иванчева ще бъде удар срещу правовото и гражданско общество. Това ще е сигнал към администрацията, че  не може да своеволства, а да бъде слуга на гражданите. Това дело трябва да спре порочната практика от последните 50,60 години, в които администрацията се изживява за самодържец, а ние гражданите сме крепостни селяни, които трябва да им се молим”, каза Ваклин. Не съжалявам, че сигнализирах за поисканият от Десислава Иванчева подкуп, това заяви бизнесменът Александър Ваклин в ефира на Би Ти Ви, който е и един от основните свидетели в делото срещу кметицата на „Младост”. Той добави обаче, че е имало последствия след действията му Сподели:", "date": "2018.09.08", "title": "Александър Ваклин: Не съжалявам, че сигнализирах за поискания от Иванчева подкуп"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%B1%D0%B0%D1%80%D0%BD%D0%B7%D0%BB%D0%B8-news779381.html", "text": "Британската полиция разследва инцидент в северния английски град Барнзли, при който тази сутрин мъж е бил ранен с нож от нападател, съобщи БНР. Полицията е била повикана в центъра на Барнзли, където е задържала нападателя. В момента се води раздследване, дали нападателят е действал сам. Според някои съобщения нападателите са били трима. Все още не са известни подробности за арестувания нападател, но според непотвърдени съобения това е жена и има и други пострадали при инцидента. В съобщение на потребител на неназована социална медия се казва: „Аз съм в центъра на Барнзли в момента, където жена с голям нож намушка няколко души и крещеше на арабски“. За около час гарата и магазините наоколо са били затворени, но не се съобщава за някакви големи нарушения в раписанието на влаковете и автобусите. Наблюдава се засилено полицейско присъствие в центнъра на Барнзли. Полицията призова гражданите за по-голяма бдителност. Сподели:", "date": "2018.09.08", "title": "Британската полиция разследва нападение в Барнзли"}
{"url": "https://pik.bg/%D0%BA%D0%BE%D1%81%D0%BE%D0%B2%D0%BE-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%81%D0%B0%D1%89-%D0%B8-%D0%B5%D1%81-%D0%B7%D0%B0%D1%80%D0%B0%D0%B4%D0%B8-%D1%81%D1%8A%D1%80%D0%B1%D0%B8%D1%8F-news779329.html", "text": "РИА Новости, цитирана от \"Фокус\". Външният министър на Косово Беджет Пацоли съобщи, че властите на страната са били принудени под натиска на САЩ и на ЕС да разрешат на президента на Сърбия Александър Вучич да посети всички по-рано забранени обекти в северната част на страната, предава Президентът на Сърбия Александър Вучич на 8 и 9 септември е на посещение в Косово. В петък вечерта той съобщи, че властите в Прищина „първо в писмена форма забраниха“ да посети езеро и ВЕЦ „Газивода“ в северната част на Косово, а след това устно да не посещава други райони на страната. Според него от косовска страна в случай на посещение са го заплашвали със „задържане, тормоз и оскърбления“, но и че той няма да промени маршрута си. „Посещението е одобрено. Решението е взето преди половин час. Нямахме избор след натиска на ЕС и на САЩ“, заяви министърът на външните работи на Косово. „Ние повторно разгледахме молбата за посещение и планът бе одобрен според първоначалното искане и правила на посещение на високопоставените гости по Брюкселското споразумение“, уточни Пацоли. Пресслужбата на сръбското президентство в събота публикува програмата на първия ден на посещение на Вучич в Косово. Тя започва със забраненото по-рано от косоварите посещение в община Зубин Поток, а също така с преглед на бента на ВЕЦ „Газивода“, след това се очаква Вучич да посети местни сръбски семейства в село Ибарско-Постене, а след това да се срещне с местни сръбски политици в Звечан. Сподели:", "date": "2018.09.08", "title": "Косово скочи срещу САЩ и ЕС заради Сърбия"}
{"url": "https://pik.bg/%D1%85%D0%B0%D1%81%D0%B0%D0%BD-%D1%80%D0%BE%D1%83%D1%85%D0%B0%D0%BD%D0%B8-%D1%81%D0%B0%D1%89-%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%BD%D0%B0-%D0%B8%D1%80%D0%B0%D0%BD-%D0%BF%D0%BE%D1%81%D0%BB%D0%B0%D0%BD%D0%B8%D1%8F-%D0%B5%D0%B6%D0%B5%D0%B4%D0%BD%D0%B5%D0%B2%D0%BD%D0%BE-%D0%B7%D0%B0-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5%D0%BC-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news779333.html", "text": "Reuters, цитиран от \"Фокус\". Президентът на Иран Хасан Роухани заяви, че САЩ постоянно изпращат послания на страната му с предложения за начало на преговори, предава Напрежението между Иран и САЩ се засили, след като президентът Тръмп се оттегли от Иранското ядрено споразумение през май и наложи санкции срещу Ислямската република. Същевременно той заяви, че е готов да провежда срещи с иранските лидери. „От една страна те се опитват да притиснат народа на Иран, а от друга те изпращат послания ежедневно през различни канали, че трябва да дойдем да преговаряме“, заяви Роухани. Сподели:", "date": "2018.09.08", "title": "Хасан Роухани: САЩ изпращат на Иран послания ежедневно, за да започнем преговори"}
{"url": "https://pik.bg/%D1%82%D1%80%D0%B5%D0%B2%D0%BE%D0%B3%D0%B0-%D0%BA%D0%BE%D0%B0%D0%BB%D0%B8%D1%82%D0%B5-%D0%B8%D0%B7%D1%87%D0%B5%D0%B7%D0%B2%D0%B0%D1%82-%D0%B4%D0%BE-2050-%D0%B3-news779307.html", "text": "Учените използвали сателитни снимки, за да проследят прогресиращото изсичане на горите. Специалистите изчислили как този процес ще се отрази на уязвимите и застрашените видове. Според съвместен доклад на Световния фонд за дивата природа и на Съвета за опазване на природата понастоящем в Нов Южен Уелс има по-малко 20 хиляди коали. Ако се запазят сегашните темпове, този вид ще изчезне напълно в щата до 2050 година. Докладът беше публикуван в Националния ден на застрашените видове, с който се отбелязва гибелта на последния екземпляр на тасманийския тигър в зоопарка на град Хобарт през 1936 година. Австралийската фондация за опазване на коалите счита, че са останали по-малко от 100 хиляди от тези животни в Австралия, като техният брой може да се е свил и до 43 хиляди. Симпатичните двуутробни често стават жертва на загубата на хабитат, на нападения на кучета, на горски пожари и на пътни инциденти, припомня агенцията. Изсичането на горите за освобождаване на селскостопански площи може да обрече коалите на изчезване до 2050 година в австралийския щат Нов Южен Уелс, предава ДПА. Сподели:", "date": "2018.09.08", "title": "ТРЕВОГА! Коалите изчезват до 2050 г."}
{"url": "https://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%B2-%D1%81%D0%BA%D0%BE%D0%BF%D0%B8%D0%B5-news779365.html", "text": "В Македония пристигна германският канцлер Ангела Меркел, която бе посрещната от министър-председателя на страната-домакин Зоран Заев, съобщи македонската информационна агенция „Макфакс“, цитирана от „Фокус“. Македонската медия отбелязва, че дваматаполитически лидери  ще излязат на съвместна пресконференция по-късно днес. Меркел е първият канцлер, който идва в Македония след Герхард Шрьодер, който накратко посети страната по време на кризата в Косово през 1999 г. Сподели:", "date": "2018.09.08", "title": "Зоран Заев посрещна Ангела Меркел в Скопие"}
{"url": "https://pik.bg/%D0%BA%D1%80%D0%B8%D0%B7%D0%B0-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D1%83%D1%87%D0%B8%D1%82%D0%B5%D0%BB%D0%B8-news779335.html", "text": "Младежкият медиатор в Монтана обяви свободните работни места в общината. Преди старта на учебната година се търсят 16 учители по различни предмети, съобщава „Булнюз“. Освен учителските позиции, в общината има глад също така за шивачи, бармани и автомонтьори. Сред обявените свободни работни места има също така за кредитен консултант, рецепционист, психолог и... копач на гробове. Повече информация за заплатите и условията можете да получите в Бюрото по труда в Монтана. Учител по български език и литература Хореограф Учител по география - 324 часа Учител по изобразително изкуство - 72часа Учител по музика - 72 часа Учител по музика Учител по биология, химия, география, история Учител по ФВС - 240 часа Учител по туризъм Учител по български език и литература Учител по история и география Учител ЦДО - начален етап Учител по музика Учител по икономически дисциплини Обслужващ на деца в училище, висше образование Учител в подготвителна група, висше образование Кофражисти Строител жилища Оператор производствена линия Майстор за производство на тестени изделия, средно образование Шивач с опит Шивач с опит Работник на прахова инсталация Помощник-готвач Общ работник Инспектор по качество, средно или висше образование техническо Шлосер – инструменталчик Психолог с опит 2 години Общ работник, строителство Работник за поддръжка сгради Продавач на закуски и напитки, средно образование Снабдител/доставчик, средно образование Шивач с опит Гладач Кредитен консултант, средно образование, на граждански договор Шивач Гладач – междинно гладене, може и без опит Продавач-консултант в супермаркет Шофьор на лекотоварен автомобил, кат.В Барман Общ работник в склад на едро Продавач-консултант/дюнери/ Сервитьор Барман Техник на хладилна техника Шофьор на специализиран автомобил Заварчик с опит Шивач с опит Ресторантски работник, средно образование Шивач, може и без опит Работник за спомагателни шивашки дейности Общ работник Ветеринарен техник Чистач Шлосер с опит Заварчик с опит Работник, копач на гробове Сервитьор Барман Монтажник на аудио-визуално оборудване Работник за поправка на джанти и гуми Автомонтьор Машинен оператор за обработка на метал Работник за покриване на метални повърхности Кредитен консултант, средно образование, на граждански договор Шофьор на автобус Автомонтьор Шофьор на автобус Шивач Гладач на облекло Технолог за облекло Инженер/конструктор Стругар с опит Заварчик Настройчик на металообработващи машини с опит Шлосер Оператор на водогрейни и парни котли Готвач Сервитьор Рецепционист Камериер Мияч в кухня Общ работник в строителството Чистач Шофьор на товарен автомобил Заварчици Оператор за производство на акумулатори Майстор за производство на тестени изделия Мениджър екип, на граждански договор Работник за ниско строителство Работник за строителство Настройчик на пресови металообработващи машини, средно професионално техническо образование Шлосер с основно или средно образование Сподели:", "date": "2018.09.08", "title": "КРИЗА! Монтанско остана без учители"}
{"url": "https://pik.bg/%D0%B1%D1%83%D1%80%D1%8F-%D0%BD%D0%B0%D0%B4-%D1%81%D0%BE%D1%84%D0%B8%D1%8F-%D0%B4%D1%8A%D0%B6%D0%B4-%D0%B8-%D0%B2%D1%8F%D1%82%D1%8A%D1%80-%D1%81%D0%B5-%D0%B7%D0%B0%D0%B2%D0%B8%D1%85%D1%80%D0%B8%D1%85%D0%B0-%D0%BD%D0%B0%D0%B4-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news779387.html", "text": "Небето над съботна София причерня, а тежкият задух се изпари за нула време. Над столицата в ранните следобедни часове се изсипа кратък, но пороен дъжд, видя ПИК. Поредната буря в края на летния сезон удари първо северните и северозападните райони. Остри светкавици прорязаха небето, а силният вятър подгони летния порой. Синоптиците предупредиха, че днес ще гърми и трещи - типичната буря, поредната за края на лятото. В днешния съботен ден тя се оказа кратка, но достатъчна, за да провали разходката на излезлите навън столичани. Сподели:", "date": "2018.09.08", "title": "БУРЯ НАД СОФИЯ! Дъжд и вятър се завихриха над столицата"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%BE%D0%B1%D0%B8%D0%B2-%D0%B2%D1%83%D1%87%D0%B8%D1%87-%D0%BE%D1%82%D0%B8%D0%B4%D0%B5-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BA%D0%BE%D1%81%D0%BE%D0%B2%D0%BE-news779338.html", "text": "„Сител“, цитиран от \"Фокус\". Сръбският президент Александър Вучич ще започне двудневно посещение в Косово днес с посещение на язовир „Газодода“ и „Зубин Поток“, предава скопският телевизионен канал В Зубин Поток Вучич ще посети Центъра за развитие на екологията и спорта и Центъра за Червен кръст. В Лепосавич сръбският президент ще изнесе реч пред бизнес-форум. Късно следобед се организира среща с политически представители на сърбите от Косово. Полицията в Косово съобщи вчера, че няма да позволи на Вучич да посети разделеното езеро Газивода. Това искане от страна на сръбската страна бе първоначално отхвърлено от косовското външно министерство като „неоснователно“ като се има предвид, както отбеляза министър Бехджет Пацоли, там няма нито градско селище, нито население. Сподели:", "date": "2018.09.08", "title": "ГОЛЯМ ПРОБИВ! Вучич отиде на посещение в Косово"}
{"url": "https://pik.bg/%D0%B7%D0%B0%D0%BA%D1%80%D0%B8%D0%B2%D0%B0%D1%82-%D0%B4%D0%B2%D0%B5-%D1%83%D1%87%D0%B8%D0%BB%D0%B8%D1%89%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D1%82%D1%8A%D1%80%D0%BD%D0%BE%D0%B2%D1%81%D0%BA%D0%BE-%D0%B7%D0%B0%D1%80%D0%B0%D0%B4%D0%B8-%D0%BB%D0%B8%D0%BF%D1%81%D0%B0-%D0%BD%D0%B0-%D1%83%D1%87%D0%B5%D0%BD%D0%B8%D1%86%D0%B8-news779341.html", "text": "Близо 150 деца трябва да бъдат върнати в клас за новата учебна година в област Велико Търново, съобщава БНР. Там, заради липса на ученици, се закриват две училища. Според информацията, се закриват началното училище „Никола Козлев” в град Лясковец и основното училище \"Хаджи Димитър\" и \"Стефан Караджа\" в павликенското село Караисен. 146 деца от Великотърновско са отпътували с родителите си в чужбина. 55 екипа започнаха срещи по домовете на 147 незаписани или отпаднали от училище. От Регионалното управление на образованието са сигнализирали прокуратурата за новосъздадени семейства от невръстни момичета и момчета в общините Горна Оряховица, Елена и Полски Тръмбеш, посочи директорът на образователното ведомство Розалия Личева. „При срещите с екипите се уговарят да се запишат обратно в образователната система. Имаме няколко върнати по този начин“, разясни Личева. Сподели:", "date": "2018.09.08", "title": "Закриват две училища във Великотърновско заради липса на ученици"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%81%D0%B8%D1%80%D0%B5%D0%BD%D0%B5-%D0%BD%D0%B0-7200-%D0%B3-news779336.html", "text": "По време на разкопки в Хърватия изследователите се натъкнаха на грънчарски изделия с остатъци от саламурено сирене по ритони и сита. Производството на прясно мляко и сирене е свързано с разпространението на земеделието в Европа, което е започнало преди 9000 години. Досега се считаше, че сиренето в Средиземноморието е възникнало в началото на бронзовата епоха, някъде преди 5000 години. Новото откритие връща назад във времето с 2000 години това производство Учени откриха възможно най-отлежалото сирене всвета - \"фета\" на 7 200 години, съхранила се в древни съдове, използвани от фермерите на неолита, пише \"Монитор\". Сподели:", "date": "2018.09.08", "title": "НЕВЕРОЯТНО! Учени откриха сирене на 7200 г."}
{"url": "https://pik.bg/%D1%81%D0%BF%D0%BE%D1%80%D0%B5%D0%B4-%D1%81%D0%B8%D0%BD%D0%B4%D0%B8%D0%BA%D0%B0%D0%BB%D0%B8%D1%81%D1%82%D0%B8-%D0%B8-%D0%BF%D1%80%D0%B8-2000-%D0%BB%D0%B2-%D0%B7%D0%B0%D0%BF%D0%BB%D0%B0%D1%82%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D1%8A%D1%82-%D1%81-%D0%BD%D0%B5%D0%B4%D0%BE%D1%81%D1%82%D0%B8%D0%B3%D0%B0-%D0%BD%D0%B0-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D0%B8-%D0%BD%D1%8F%D0%BC%D0%B0-%D0%B4%D0%B0-%D1%81-news779347.html", "text": "Недостигът на преподаватели по някои специалности се компенсира с пенсионери, с неправоспособни учители или в образованието влизат учители, които остават такива за година или даже за по-малко, съобщава „Дарик“. Това се казва в позиция на Синдиката \"Образование\" към КТ \"Подкрепа\". От там отбелязват, че през 2018 г. ще се пенсионират над 4 000 учители, а желанието на младите по възраст учители не се е променило спрямо миналата година и е в рамките на 1 процент от общия брой на учителите. От синдиката отбелязват положителното усилие на правителството и на МОН, в лицето на министър Красимир Вълчев, за увеличение на учителските заплати, но посочват, че \"дори и при 2 000 лв. учителска заплата, това няма да доведе до привличане на най-добрите учители и да ги задържи в образователните институции, ако не се преодолеят косвените причини за отблъскване от професията\". „Без промяна на комуникациите с родителите, с обществените институции, без помощта на правителството в борбата с глобалните проблеми, професията на учителя няма да се възроди“, категорични са от синдиката. Сподели:", "date": "2018.09.08", "title": "Според синдикалисти! И при 2000 лв. заплата, проблемът с недостига на преподаватели няма да се реши"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B5%D0%B2%D1%82%D0%B8%D0%BC-%D0%BC%D0%B8%D0%BB%D0%BE%D1%88%D0%B5%D0%B2-%D0%B7%D0%B0%D0%BC%D0%B5%D1%81%D0%B5%D0%BD-%D0%B2-%D1%81%D1%85%D0%B5%D0%BC%D0%B0-%D0%B7%D0%B0-%D0%B8%D0%B7%D0%BD%D1%83%D0%B4%D0%B2%D0%B0%D0%BD%D0%B5-%D0%B5%D1%82%D0%BE-%D0%BA%D0%BE%D0%B9-%D0%B8%D0%B7%D0%B2%D0%B8%D0%B2%D0%B0%D0%BB-%D1%80%D1%8A%D1%86%D0%B5%D1%82%D0%B5-%D0%BD%D0%B0-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82%D0%B0-%D0%BD%D0%B0-news778723.html", "text": "Рок лъвицата Милена Славова е изнудвала за пари тв продуцента Евтим Милошев. Двамата са преговаряли цяла година за авторските права на нейната песен \"Истина\", за да бъде включена в сериала \"Откраднат живот\". Много харесваме тази песен и смятахме, че ще се впише добре в медицинската поредица, но цели два сезона се пазарихме за правата с Милена. В крайна сметка се разбрахме, но така и не я ползвахме, защото вече й беше минало времето\", разкри Евтим Милошев пред „Телеграф“. На 11 септември започва шестия сезон на \"Откраднат живот\" и продуцентът смята, че единственото, което липсва на сериала, е своя собствена песен. Затова има амбиция съвсем скоро да бъде създадена такава. Сподели:", "date": "2018.09.08", "title": "СКАНДАЛ! Евтим Милошев замесен в схема за изнудване! Ето кой извивал ръцете на продуцента на \"Откраднат живот\""}
{"url": "https://pik.bg/10-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%BF%D1%80%D0%BE%D0%B4%D0%B0%D0%B2%D0%B0-%D0%BA%D0%B0%D1%80%D1%82%D0%B8%D0%BD%D0%B8%D1%82%D0%B5-%D1%81%D0%B8-%D0%B7%D0%B0-%D0%B4%D0%B0-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%81%D0%B2%D0%BE%D0%B8%D1%82%D0%B5-%D0%B1%D0%B0%D0%B1%D0%B0-%D0%B8-%D0%B4%D1%8F%D0%B4%D0%BE-news779354.html", "text": "10-годишно момиче продава картините си в центъра на Стара Загора, за да събере пари за ремонт на къщата на своите баба и дядо. Малката Симона разказа историята си в сутрешиня блок на Нова телевизия. Домът на възрастните хора пострадал при пожар през юли, когато и малката Симона им била на гости. „Аз спях, когато баба, вуйчо и дядо извикаха: „Къщата се запали” – разказва случилото се Симона. - Направо се чуваше всичко - как керемидите падаха надолу. Дойде пожарната, но не стигаше само една пожарна”. Дошла и втора пожарна. Покривът обаче бил изпепелен почти напълно. А за възстановяването му са необходими около 8 000 лв. Затова момичето решава да помогне с единственото, с което може – таланта си. Така всеки ден през последните седмици излиза в центъра на Стара Загора, за да продава картините си - за по 5 лв. всяка. До момента е събрала около 80 лв. Всички пари ще отидат за изгорялата къща. Сподели:", "date": "2018.09.08", "title": "10-годишно момиче продава картините си, за да ремонтира къщата на своите баба и дядо"}
{"url": "https://pik.bg/%D0%B2%D0%B8%D1%81%D0%BE%D0%BA%D0%B0-%D0%BE%D1%86%D0%B5%D0%BD%D0%BA%D0%B0-%D0%BC%D0%B5%D1%80%D0%BA%D0%B5%D0%BB-%D1%81-%D0%B3%D0%BE%D1%80%D0%B5%D1%89%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%B0%D0%BD%D1%86%D0%BB%D0%B5%D1%80%D1%8A%D1%82-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B7%D0%B0-news779420.html", "text": "Германската канцлерка Ангела Меркел подчерта положителната роля на България и премиера Бойко Борисов за напредъка и пробива на Балканите, предаде БГНЕС. \"Искам да подчертая ролята на премиера Зоран Заев, но и на премиерите на България и Гърция Бойко Борисов и Алексис Ципрас. Искам да благодаря за ролята и куража на Борисов, защото в продължение на години се намирахме в ситуация, в която нямахме напредък, а сега се получи пробив\", каза Меркел на съвместна пресконференция с македонския премиер Зоран Заев в Скопие. \"Имаше проява на политическа храброст. Поради тази причина 30 септември е ключов за бъдещето на вашата страна“, подчерта още тя. Меркел съобщи, че по време на днешната визита в Македония няма да има среща с президента Георге Иванов. \"Германия е сред най-силните поддръжници на стремежа на Македония да стане равноправен член на най-силните и най-стабилните семейства в света – Европейския съюз и НАТО“, каза Зоран Заев. \"Подкрепата, която получаваме от Федерална република Германия е огромна и приятелска. Визитата на канцлерката Меркел ни помага да изградим проспериращо общество, което почива на европейските ценности“, заяви още Заев. Сподели:", "date": "2018.09.08", "title": "ВИСОКА ОЦЕНКА! Меркел с горещо признание за Борисов! Канцлерът благодари на премиера за..."}
{"url": "https://pik.bg/%D1%80%D1%83%D1%81%D0%BA%D0%B8-%D1%81%D0%B0%D1%82%D0%B5%D0%BB%D0%B8%D1%82-%D0%B5-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D1%88%D0%BF%D0%B8%D0%BE%D0%BD%D0%B8%D1%80%D0%B0-%D1%84%D1%80%D0%B5%D0%BD%D1%81%D0%BA%D0%BE-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D0%B0%D0%BF%D0%B0%D1%80%D0%B0%D1%82-news779304.html", "text": "Руски сателит се е опитал миналата година да шпионира френско-италиански сателит и така да получи тайна военна информация, предаде \"Франс Прес\", цитирана от БНР. Новината съобщи френският министър на въоръжените сили Флоранс Парли по време на посещение в Националния център за космически изследвания в Тулуза. \"Докато сателитът \"Атена-Фидус\" обикаляше спокойно около Земята, друг сателит се приближи до него, по-близо от необходимото. Приближи се толкова близо, че наистина можеше да си помислим, че се опитва да подслуша съобщенията ни. Да се опитваш да подслушваш съседите си не е просто недружелюбно. Това се нарича шпионаж. Става дума за добре известния, но малко недискретен руски сателит \"Луш-Олимп\". Щом го забелязахме, взехме необходимите мерки. Започнахме да го следим и забелязахме през следващите месеци, че той активно се движи и покрай други цели\", заяви Парли. САЩ наскоро съобщиха за \"твърде странното\" поведение на руски \"космически обект\" през октомври 2017 г. Сподели:", "date": "2018.09.08", "title": "Руски сателит е опитал да шпионира френско-италиански апарат"}
{"url": "https://pik.bg/%D0%BF%D0%BE%D0%BB-%D0%BC%D0%B0%D0%BA%D0%BA%D0%B0%D1%80%D1%82%D0%BD%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%84%D0%B5%D0%BD%D0%BE%D0%B2%D0%B5-%D1%81%D0%B8-%D0%B2-%D0%BD%D1%8E-%D0%B9%D0%BE%D1%80%D0%BA-news779362.html", "text": "Пол Маккартни изненада приятно феновете си в Ню Йорк с концерт на централната гара в града, съобщават световните агенции, цитирани от Нова телевизия. Бившият „Бийтълс\" от няколко дни провокираше интерес сред почитателите си с обещания, че ще има негово изпълнение на неочаквано място. Концертът бе излъчен онлайн, а някои от най-настоятелните фенове имаха късмета да го гледат на живо. Концертът беше част от оригинална рекламна кампания за новия албум на Пол Маккартни. Той влезе в официална продажба в същия ден, в който се проведе и изненадващият концерт. Сподели:", "date": "2018.09.08", "title": "Пол Маккартни изненада фенове си в Ню Йорк"}
{"url": "https://pik.bg/%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D1%81%D0%B0%D1%89-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B2%D0%BE%D0%B5%D0%BD%D0%BD%D0%BE-%D1%83%D1%87%D0%B5%D0%BD%D0%B8%D0%B5-%D0%B2-%D1%8E%D0%B6%D0%BD%D0%B0-%D1%81%D0%B8%D1%80%D0%B8%D1%8F-news779294.html", "text": "САЩ започнаха военно учение в Южна Сирия, съобщава американският телевизионен канал CNN, цитиран от „Фокус“. Повече от 100 американски войници започнаха неочаквано учение в Южна Сирия в петък в отговор на поредица от руски военни заплахи, според Пентагона. Характерът на учението беше описан подробно в изявление на Централното командване на САЩ, но не се споменава, че то е разпоредено специално след предупреждение от страна на Русия от 1 септември, че ще влезе в зона в Южна Сирия, където се намират американските войски, заяви източник от американското военно ведомство. Учението, което може да продължи няколко дни, включва американски войници, които летят в гарнизона на коалицията Ат Танф с хеликоптер и ще провеждат тренировъчни бойни стрелби. \"Нашите сили ще демонстрират способност за бързо разгръщане, нападение на цел с интегрирани въздушни и наземни сили и бързо изтегляне\", каза капитан Уилям Ърбан, главен говорител на централното командване. Учението е специално предназначено за руските и правителствените войски в района, за да видят дейността и да разберат способностите на САЩ, твърдят представители на отбраната. Русия в четвъртък чрез писмо предупреди САЩ за втори път, че ще атакува района на Ат Танф, за да преследва там бунтовници. Но второто предупреждение посочва, че Москва ще използва \"прецизни удари\", според Шон Робъртсън, говорител на Пентагона. Използването на формулировката \"прецизни удари\" в уведомлението до САЩ предизвика тревога у американските командири, че руснаците сигнализират за намерението си да атакуват по въздуха с прецизни оръжия, както и с ракети, изстреляни от руски кораби в Средиземноморието, завиха източници за CNN. Сподели:", "date": "2018.09.08", "title": "Демонстрация! САЩ започнаха военно учение в Южна Сирия"}
{"url": "https://pik.bg/%D1%82%D0%B8%D1%80-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-news779331.html", "text": "ТИР се е обърнал на автомагистрала „Тракия“. Няма пострадали при инцидента, съобщава „Фокус“, като се позовава на информация от ОДМВР - Шумен Сигналът за инцидента е подаден малко след 08:00 часа тази сутрин в дежурната оперативна част на ОДМВР - Шумен. Съобщено е за възникнал пътен инцидент на км 355+700 на автомагистрала „Хемус“ в посока Варна на около километър край бензиностанцията преди Нови пазар. Към мястото на произшествието са насочени екипи на полицията и пожарната. След пристигане пътните полицаи установили, че водач на товарен автомобил \"Ивеко\" с варненска регистрация се преобърнал върху пътното платно, като част от каросерията била в насрещната лента за движение. Водачът с инициали А.К. (на 54 г.) от Аксаково не е пострадал. Правоспособен е, тестван е за алкохол, наличие не е установено. Движението се осъществява през алтернативен маршрут, пътни полицаи регулират автомобилите и ги насочват през етапна връзка. Шофьорите трябва да спазват указанията на екипите на „Пътна полиция\". Установени са водачи, които са навлезли в насрещната лента за движение на автомагистрала „Хемус\", като към тях ще бъде взето отношение по Закона за движение по пътищата. Сподели:", "date": "2018.09.08", "title": "ТИР се обърна на автомагистрала „Тракия“. Няма пострадали при инцидента"}
{"url": "https://pik.bg/%D0%B2%D0%B8%D1%85%D1%80%D0%B8-%D0%BB%D0%B8-%D1%81%D0%B5-%D0%BE%D1%89%D0%B5-%D0%B1%D0%B0%D0%BD%D0%B4%D0%B0%D1%82%D0%B0-%D1%83%D0%B6%D0%B8%D0%BB%D0%B8%D0%BB%D0%B0-%D1%81%D0%B8%D0%BD%D0%B0-%D0%BD%D0%B0-%D1%81%D0%B5%D0%BB%D1%81%D0%BA%D0%B8-%D0%BA%D0%BC%D0%B5%D1%82-news779261.html", "text": "рактор за 100 000 лева бил задигнат от нива в свиленградско. Денем машината обработвала площите, нощем стояла заключена на нивата. Собственик на Куботата е столична фирма с база в пограничното село Левка. Три дни след сигнала на собственика скъпата машина била открита в стопанска постройка в Тополовград. Информирани допълниха, че тракторът бил задигнат заедно с прикачения инвентар – дискова брана. Крадците се опитали да го прекарат по планински път в Сакар през Вишеград, но попаднали на тесен участък. Принудили се да откачат и изоставят дисковата брана и да поемат за Тополовград през с. Планиново. Запознати твърдят, че кражбата е била предварително планирана и добре подготвена. Частни видеокамери успели да заснемат два джипа, които ескортирали плячката, а от полицията вече били по следите на престъпниците. Според източници на \"Хасковска Марица\" не било изключено крадците да са от същата група, продала 3 крадени трактора на сина на кмета на димитровградското село Ябълково Костадин Атанасов. След съдействие на управника през това лято полицията извършени арести в Стара Загора. Сподели:", "date": "2018.09.08", "title": "Вихри ли се още бандата, ужилила сина на селски кмет?"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-21-%D1%81%D1%82%D0%B0%D0%BD%D0%B0%D1%85%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D1%8F%D0%BF%D0%BE%D0%BD%D0%B8%D1%8F-news779293.html", "text": "РИА Ноовсти, цитирана от \"Фокус\". Броят на загиналите при земетресението от четвъртък в Япония достигна 21, предава \"Броят на загиналите е 21 души, шест са в критично състояние, 13 души са обявени за изчезнали,. Повече от 40 хиляди служители на силите за самоотбрана, полицията и службите за пожарна безопасност, включително 75 хеликоптера работят по отстраняването на последиците.\" - каза генералният секретар на японското правителство Йошихиде Суда. В четвъртък вечер в Хокайдо стан земетресение с магнитуд 6,7. Епицентърът се намираше в района на Ибура, а огнището е на дълбочина 37 километра. В района на село Ацуми, близо до епицентъра се активираха свлачища, които затрупаха множество къщи в селото. Без електроенергия останаха приблизително три милиона домакинства. До сутринта в петък 964 000 домове бяха в състояние да бъдат снабдени с електричество. Пълното възстановяване на електроснабдяването ще отнеме около седмица. Поради щети от земетресението, новото летище Читосе беше затворено, полетите бяха анулирани за следващите няколко дни. Сподели:", "date": "2018.09.08", "title": "ТРАГЕДИЯТА ПРОДЪЛЖАВА! 21 станаха жертвите на земетресението в Япония"}
{"url": "https://pik.bg/%D0%BF%D1%80%D0%B8%D0%B7%D0%BD%D0%B0%D1%86%D0%B8-%D1%87%D0%B5-%D0%BC%D0%BE%D0%B6%D0%B5-%D0%B1%D0%B8-%D0%B8%D0%BC%D0%B0%D1%82%D0%B5-%D0%B0%D0%BB%D0%B5%D1%80%D0%B3%D0%B8%D1%8F-%D0%BA%D1%8A%D0%BC-%D0%B0%D0%BB%D0%BA%D0%BE%D1%85%D0%BE%D0%BB-news779267.html", "text": "Ако се чувствате малко странно след като сте употребили алкохол, причината може да се крие не само в изпитите чаши вино. Особено ако това странно чувство се появява често след консумация на алкохол, всъщност може да е сигнал, че имате непоносимост към спиртните напитки и тялото не ги преработва така, както би трябвало, пише аз-жената.бг. Оказва се, че има няколко симптома, които сигнализират за алергия към алкохола. Според д-р Соня Батра, дерматолог и един от водещите на предаването The Doctors, е възможно симптомите на махмурлука да приличат на признаците на алергия към алкохола. Ако имате подобно съмнение, най-добре е да се обърнете към специалист, който да ви направи необходимите тестове. Ето някои от признаците за подобна алергия, които д-р Батра споделя пред Popsugar. Огненочервена кожа Ако лицето ви започне да се поти и да почервенява, може да бъде от алкохола, разбира се, но ако е изключително червено, би могло да е алергична реакция. „Алкохолът разширява кръвоносните съдове и причинява почервеняване. Затова е разбираемо, ако почервенеете малко. Щом започнете да пиете, вашето тяло започва да преработва алкохола в ацеталдехид. Но когато тялото не може да неутрализира ацеталдехида достатъчно бързо, капилярите на лицето се разширяват, проявявайки се в последващо изчервяване, вследствие на отделянето на хистамин“, обяснява д-р Батра. И тялото е възможно да отговори негативно на този прилив на хистамин, което често се случва при консумация на вино и бира. Уртикарий Могат да се появят обрив и подутини, тъй като ацеталдехидът стимулира отделянето на хистамин, към който тялото реагира негативно, както ако имате алергия към алкохола, твърди д-р Батра. Още повече, чувствителността към някои съставки в определени алкохолни напитки като пшенични зърна, ръж, ечемик, могат да предизвикат алергични реакции. Хистамините, които естествено се появяват във виното и сулфатите, които се използват като консервант във виното, могат да предизвикат отключване на алергия и подобни на астма симптоми. Затруднено дишане Вследствие на прилива на хистамин, може да се появи затруднено дишане, течащ нос, малко след като сте започнали да консумирате алкохол. „Хистаминовата нетолерантност може да доведе до възпаление на меките тъкани като тези на белите дробове и назалните пътища, които могат да се подуят и да доведат до течащ нос и натиск върху синусите“, обяснява д-р Батра. „Симптомите на настинка като сърбеж в очите, драскащо гърло, подсмърчане, всички те са странични ефекти от хистаминовата нетолерантност.“ Диария и гадене Ако чувствате стомашна болка, когато пиете алкохол, не бързайте да обвинявате храната, която сте консумирали. „Алкохолът може да увеличи стомашната киселина, дразнейки храносмилателния тракт“, казва д-р Батра. И когато вашето тяло не може да се справи с алкохола, храносмилателната система се опитва да избегне удара. „Диарията се появява, тъй като пиенето може да се отрази на количеството вода в дебелото черво, и ако има повече течности, изпражненията преминават по-лесно“, обяснява д-р Батра. Съвет от д-р Батра: „Един начин да сложите юзди на диарията е да избягвате пиенето на кофеин с алкохол и да се храните с по-леки храни, прости храни, а не мазни пържени храни например“. Сподели:", "date": "2018.09.08", "title": "Признаци, че може би имате алергия към алкохол"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D1%87%D0%B0%D0%BB%D0%B3%D0%B0%D1%80%D1%8F%D1%82-%D1%80%D1%83%D1%81%D0%B0%D0%BD%D0%BE%D0%B2-%D0%B8--news779392.html", "text": "Знаете клишето – „Мозъците на България изтекоха в чужбина“. И доколкото това е вярно за всички инженери, лекари и учени, потърсили своето препитание зад граница, все повече наши сънародници дават всичко от себе си, за да превърнат това изречение в иронична смешка. И докато редовно се забавляваме с публикации от фейсбук групите на българите в чужбина, като например култовото „нов съм тук, в кой парк може да ида да си отсека дърва?“, ние до последно не искаме да повярваме, че тези публикации са истински. „Не може да има чак толкова тъпи хора“, казваме си в опит да запазим някакво българско самочувствие, „сигурно е шега“. Да де, ама може. И ако не вярвате на такива публикации, които може и да са шега, вижте последните видеа на общонационалните простестиращи от Лондон. Там шега няма. Парламент без партии. Управление без политици. Всичко това – надраскано в квадратчета на диаграмка и размахвано като нещо средно между съвършената панацея и най-голямото страшилище за съвременната политическа класа. Лайв видеа, изпълнени с мекане и бекане, заснети от Емил Русанов – идеолог и главен организатор на протестите. Купчина от думи на силен диалект, обменени с хорица, включващи се на живо в излъчването на организатора. Усещане за бедност, натрапено от притъмнени евтини интериори, необразовани хора и неразбираеми бръщолевения „на меко“. „Ко напраиха тьез от 89-а, бье?!“ се редува с „Къдье са ни данъцити от 1998-а насам, ве??“. Сега. Проблемът не е в това, че някакъв неуспял чалга промоутър на име Емил Русанов се е лепнал за Слави Трифонов и си търси ново поприще, защото някой го е излъгал, че би се превърнал в успешен политик. Проблемът не е и в това, че очевидно необразовани емоционални примитиви споделят ентусиазма му и толкова силно милеят за България, че не са си направили труда да научат добре български. Проблемът не е дори в това, че на 16 септември (непленарен ден, в който никой депутат няма да чуе претенциите им) някакви хора ще се превърнат в поредната минорна групичка от маргинали, която ще се изока пред парламента. Проблемът е, че подобни групи от шумни примитиви създават ново, немито, небръснато, необразовано, мекащо и говорещо някакъв трудно разбираем квазибългарски език, лице на доскоро романтичното „българи в чужбина“. И не, няма как това нещо да е алтернатива на каквото и да било. Обзалагам се, че всички, изгледали видеата на господина Русанов и така наречените му фенове, изпитват неподправен ужас от възможността подобни хора да имат участие и роля в обществения живот у нас. Обзалагам се също така, че белградските политинженерни напъни на един издирван и обвиняем банкер за пореден път ще претърпят своя тъжен провал. Обзалагам се, че ще излязат криви сметките и на родната шепа протестъри и огризки от десните партии на прехода, които с удоволствие се лепят към всеки протест в жалък опит да напомнят за себе си. „Вижте какво става в Румъния!“, ще каже някой. Ами да, нека видим какво всъщност става. Последното дясно управление беше свалено след протести на социалисти и румънската политическа система си избра на власт своето червено правителство ала Орешарски, което не може да бъде свалено вече втора година, което разполага със законно избрано мнозинство, което спира и бламира борбата с корупцията и което е напът тежко да реформира съдебната система на тази държава изцяло в интерес на себе си и на осъдените си лидери. Всичко това – в условията на вече няколкогодишен политически миш-маш от нестабилност, оставки и избори. Това ли ще е светлият пример, извинете? И когато виждаме многохилядните протести по улиците и площадите на Букурещ, забравяме ли, че тези хора протестират срещу социалисти? И че тук, в България, именно социалистите, а не чалгаджиите или огризките от десницата, са втора политическа сила и единствени имат някакъв шанс да влязат във властта? Забравяме ли, че БСП с ехидна усмивка се наслаждават на всеки подобен „протест“, който налива вода в мелницата на желаещите това правителство да падне? Нека отново си кажем: никое управление не е идеално. Това също. Но е много важно във всеки един момент да сме наясно каква е алтернативата му. Защото мачът „само и само да не е ГЕРБ“ вече го играхме през 2013-а и всички помним и как протече, и как завърши този тъжен експеримент. Който сега би бил още по-тъжен. Защото сега начело на алтернативата не е умерен ляв лидер с международен авторитет, какъвто е Сергей Станишев. Сега начело на алтернативата е мистериозно забогатяла бивша седесарка, която беше изгонена от правителството на Станишев поради съмнения в корупция. За което Сергей Станишев получи специални похвали от говорителя на Европейската комисия Марк Грей. Сега начело на алтернативата е жена, уговаряла специални услуги и специални подаръчета с енергийните аферисти от кръга „Фронтиер“ – информация, публично достъпна в разсекретените от парламента СРС-та по въпросното разследване. Сега начело на алтернативата е жена, която с подписа си е участвала в наливането на милиони от Пловдивския панаир, в чийто борд е назначена по това време, в джоба на вече осъдения австрийски лобист Хохегер. Сега начело на алтернативата е жена, чиято партия се финансира по модела „Митьо Очите – Бенчо Бенчев“ и която партия с чиста съвест праща такива пари в черната си каса, иначе борейки се за правата на бедните и онеправданите. Та оставете го Русанов и необразованите му сподвижници. Оставете ги и протестърите и огризките от десните партии със стотината им дежурни сподвижници. Темата не са те. Темата е какво би станало, ако мечтите им това управление да падне се сбъднат. На власт няма да дойдат група тъмносини потомствени аристократи с гениална политическа стратегия, обкръжени от няколко хиляди богати и неподкупни възпитаници на Бръшляновата лига. Нито пък прекрасен отбор от неполитизирани граждани с великолепна секторна експертиза, заобиколени от тръпнещи да се върнат в България успели на Запад специалисти. Не. На власт би дошла онази жена от по-горе, придружена от неколкократно фалиралата в България червена чума. Поради което не подкрепям и този протест. Не подкрепям и тези чалгари, не подкрепям и тези маргинали. Точно защото обичам България. Сподели:", "date": "2018.09.08", "title": "САМО В ПИК И \"РЕТРО\"! Георги Харизанов с разбиващ коментар: Слави Трифонов, чалгарят Русанов и червената чума - начело на алтернативата е жена, чиято партия се финансира по модела „Митьо Очите - Бенчо Бенчев“"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%81-%D1%82%D0%B5%D0%B6%D0%BA%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%89%D0%B5-%D0%B1%D1%8A%D0%B4%D0%B0%D1%82-%D0%BB%D0%B8-%D0%BF%D1%80%D0%B8%D0%B5%D1%82%D0%B8-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%BA%D0%B8-%D0%B7%D0%B0%D0%B4%D0%B0%D0%B2%D0%B0%D1%82--news779317.html", "text": "Мисля че предизборният сезон започна. С декларациите при старта на новия парламентарен сезон, това бе факт. Това заяви пред сутрешния блок на Нова телевизия председателят на Народното събрание Цвета Караянчева. „Стига вече! Хората това ни казват – коментира Караянчева. - Трябва да работим за политики. Да търсим най-добрите решения, които да помагат на хората. Те искат от нас дебати, да правим парламентарни закони, а не само празни приказки и декларации. Парламентът е място, където трябва да се говори и то много. Но не трябва да се стига до междуличностни нападки. Това е грозно. Това не трябва да се допуска“. Цвета Караянчева призна, че в началото на парламентарния сезон е било задържително да се говори за промени в законите след трагедията край Своге. „Вярно е, че трябваше да говорим по темата за коланите в автобусите – призна Караянчева. - Темата отдавна е гореща. Оказа се обаче че има препратки и към други закони. Този закон ще влезе в пленарна зала за гледане в предстоящата седмица. Темата за коланите в автобусите във времето е много дебатирана. Има много противоположни мнения и се търси златната среда. А това измества нещата във времето. Заради това не стават толкова бързо. Надявам се да влезе за обсъждане в предстоящата седмица тази тема“. Председателят на Навордоно събрание взе отношение и по министерските оставки. „За нови министри не мога да кажа – каза Караянчева. - Предстои Коалиционен съвет. След него трябва да има повече яснота.  Ясно е, че има голяма подкрепа към министър Нанков, министър Московски. Коалиционният съвет ще решава. Не мога да гадая там какво ще се случи. В парламентарната група на ГЕРБ ще се съобразим с решението на Коалиционния съвет. Няма ропот около оставките на тримата министри в парламентарната група. Коментираме ги. Не сме съгласни с подаването на техните оставки, но сме съгласни, че това е поемане на политическа отговорност. Дали ще бъдат приети, това е оценка на степента на отговорност. Има хора, които трябва да поемат отговорността, и за мен те са на по ниски нива, но така се поема политическа отговорност. Познавам и тримата министри. Те са изключителни професионалисти и хора на честта. Не бих подкрепила оставките им. Те искат да свършат работата си. Отговориха на всички въпроси, не спестиха истината на хората. Няма как да има безгрешни хора, когато се върши работа. Нормално е да има оставки, защото това е поемане на политическа отговорност. Въпрос е дали в пленарна зала те ще бъдат приети. В петък министър Нанков отговори на 16 въпроси и дори от опозицията му ръкопляскаха. Изявлението му бе изключително аргументирано. За мен няма да се решат проблемите с тези оставки. Не са решение оставките, но те са акт. Една оставка никога не води след себе си до решение. Нужен е систематичен подход и изчистване на грешките. Винаги се е говорило за приятелски фирми и винаги могат да останат съмнения за корупцията. Във всяка една държава има корупция и нашата заявка е този  Антикорупционен закон. Но там има общ процес. Гражданите трябва да помагат със сигнали. Така полека-лека ще се изчистят. За качеството на асфалта, някой трябва да си поеме отговорността. Когато има шофьори, които не са съснателни, които мислят, че като карат, светът е техен, това няма как да не се отрази. Всички сме заложници на много фактори. Винаги е по-добре да има по-добра инфраструктура, да се развиваме. Нека си припомним как преди се стигаше до морето и как – сега“. Цвета Караянчева говори и за ситуацията в управляващата коалиция. „Хареса ми снимката на Красимир Каракачанов със синята  каска – коментира Караянчева. - Беше доста интересна. Остроумна. При нас г-н Цветанов играе ролята на синя каска. Той води преговорите с партньорите. От партньорите – вероятно именно Каракачанов. Има неща, по които абсолютно се разминаваме с партньорите, но на база на коалиционната програма се движим в една посока. В зала обаче гласуваме различно. Голямата ни грешка е, че допуснахме да си говорим през медиите. Надявам се след последния Коалиционен съвет това да се промени. Нещата да се изчистят. Иначе сме динамична коалицията. Такива са отношенията ни. Това, че има емоционални изказвания, ние сме различни партии, с различни избиратели. По-малките партии е нормално да се притесняват по някакъв начин да не се обезличат. Заради това и посланята, които изпращат към избирателите си, са по-нападателни и агресивни. Това е нормално. Трябва да покажат, че са част от коалицията. Трудно се работи заедно, като по шестобалната система го бих оценила с 4. След всяко пререкание, когато се седне на Коалиционната маса на преговорите, нещата се изчистват. Аз лично имам много добър диалог с колегите от коалицията. Мисля, че ще завършим мандата си. Това, което сме си поставили като задача не е лесно и предполагам, че няма да изпълним всичко. Но плановете ни в образование, здравеопазване, се надявам да изпълним до края. Предсрочни парламентарни избори няма да има, колкото и да им се иска на опозицията. При ниското ниво на безработица, глад за кадри, има излишък в бюджета, предстои да приемем бюджет. Всичко това дава стабилност. Управлението е стабилно, защото за развитието на една държава не е важен един човек. Важна е политиката, пътят по който се върви. Важно е отношението. Не е добре, когато опозицията излиза извън залата. Но ако БСП досега не са били сред хората, това е по-жалко за тях. Пожелавам им да разкажат на хората, но да са готови и за това,  което ще чуят. Ръколпясканията са едно, но когато си при хората и те попитат какво направи – тогава става сложно. Нека са готови и за критики“. Сподели:", "date": "2018.09.08", "title": "ГОРЕЩО! Цвета Караянчева с тежка прогноза ще бъдат ли приети министерските оставки, задават ли се предсрочни избори"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%83%D0%B6%D0%B0%D1%81-%D0%BD%D0%B0-%D0%BF%D1%8A%D1%82%D1%8F-%D1%80%D0%B0%D0%B7%D0%B3%D1%80%D0%B0%D0%B4---%D0%B1%D0%BB%D0%B0%D0%B3%D0%BE%D0%B5%D0%B2%D0%BE17-%D0%B4%D1%83%D1%88%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D1%87%D0%B5%D0%BB%D0%B5%D0%BD-%D1%83%D0%B4%D0%B0%D1%80-%D0%BC%D0%B5%D0%B6%D0%B4-news779345.html", "text": "Микробус и ТИР са се сблъскали челно по пътя Разград –Благоево, 17 души са откарани в болница. Това съобщиха за Агенция „Фокус“ от пресцентъра на ОДМВР – Разград. Микробусът и камионът са се ударили край местността „Пчелина“. По първоначални данни 17 души са пътували в микробуса и са откарани в болница за преглед. Все още не е ясно състоянието им. Сподели:", "date": "2018.09.08", "title": "ОТ ПОСЛЕДНИТЕ МИНУТИ! Ужас на пътя Разград - Благоево:17 души в болница след челен удар между микробус и ТИР"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D1%8A%D0%B4%D1%8A%D1%82-%D1%80%D0%B5%D1%88%D0%B0%D0%B2%D0%B0-%D0%B4%D0%B0%D0%BB%D0%B8-%D0%BC%D0%B8%D0%BD%D1%8E-%D1%81%D1%82%D0%B0%D0%B9%D0%BA%D0%BE%D0%B2-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%B2-%D0%B0%D1%80%D0%B5%D1%81%D1%82%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-news779344.html", "text": "Съдът трябва да реши дали алкохолният бос Миню Стайков ще остане за постоянно в ареста. Той беше задържан по подозрение, че е част от престъпна група за данъчни измами, пране на пари, съхранение и продажба на акцизни стоки без бандерол. Общо членовете на групата са 8 души, като петима са задържани. Синът на Миню Стайков се издирва с европейска заповед за арест, а други двама са обявени за общодържавно издирване, тъй като няма данни те да са напускали страната. Разследващи влязоха в домовете на Миню Стайков, а вчера МВР разпространи и видеа от акциите. Там са открити големи суми пари, произведения на изкуството и луксозни автомобили, част от тях – наети от германски автокъщи. \"Възложили сме 40 данъчни ревизии на различни дружества, които ще ни дадат пълна картина на извършените престъпления. 38 адреса бяха претърсени, интересното е, че са открити печати на кухи фирми и дори на една банка, която оперира на територията на страната. Той беше намерен в къщата на счетоводителя на една от фирмите. Този човек е със средно образование и сам е заявил, че не е експерт и нищо не разбира от счетоводство\", обясни съобщи прокурорът от Специализираната прокуратура Ангел Кънев. Ръководителят на Специализираната прокуратура Даниела Начева допълни, че общо 20 са дружества, които са свързани помежду си и които са участвали в данъчни престъпления по случая \"Карнобат\". Сподели:", "date": "2018.09.08", "title": "ИЗВЪНРЕДНО В ПИК! Съдът решава дали Миню Стайков ще остане в ареста постоянно"}
{"url": "https://pik.bg/%D0%BA%D1%80%D1%8A%D0%B2-%D0%BD%D0%B0-%D0%BF%D1%8A%D1%82%D1%8F-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%BE-%D0%B4%D0%B5%D1%82%D0%B5-news779339.html", "text": "Мъж и дете са пострадали след катастрофа по пътя Пловдив - Карлово, съобщи радио „Фокус-Пловдив“, като се позовава на информация от Центъра за спешна медицинска помощ. Пътният инцидент е станал в 06:30 часа между бус и каруца. От пътнотранспортното произшествие са пострадали 57-годишен мъж и 13-годишно дете. Мъжът е в по-тежко състояние, с комоцио и контузия на главата, а детето е с контузия на гръбначния стълб. И двамата са хоспитализирани в УМБАЛ „Свети Георги“. Сподели:", "date": "2018.09.08", "title": "КРЪВ НА ПЪТЯ! Тежка катастрофа край Пловдив, има пострадало дете"}
{"url": "https://pik.bg/%D1%85%D1%83%D0%B0%D0%BD-%D0%BC%D0%B0%D1%80%D1%82%D0%B8%D0%BD-%D0%B4%D0%B5%D0%BB-%D0%BF%D0%BE%D1%82%D1%80%D0%BE-%D1%81%D1%80%D0%B5%D1%89%D1%83-%D0%BD%D0%BE%D0%B2%D0%B0%D0%BA-%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D0%BD%D0%B0-%D1%84%D0%B8%D0%BD%D0%B0%D0%BB%D0%B0-%D0%BF%D1%80%D0%B8-%D0%BC%D1%8A%D0%B6%D0%B5%D1%82%D0%B5-%D0%BD%D0%B0-us-open-news779296.html", "text": "Аржентинецът Хуан Мартин дел Потро и Новак Джокович от Сърбия ще спорят за титлата при мъжете на последния за годината турнир от големия шлем в тениса – Откритото първенство на Съедиените щати. На полуфиналите Деил Потро детронира световният №1 и защитаващ титлата си отпреди година Рафаел Надал от Испания със 7:6(3), 6:2 и отказване на Надал заради проблеми с коляното. Джокович отстрани Кей Нишикори от Япония  с 6:3, 6:4, 6:2. Сподели:", "date": "2018.09.08", "title": "Хуан Мартин дел Потро срещу Новак Джокович на финала при мъжете на US Open"}
{"url": "https://pik.bg/%D1%82%D1%80%D1%8A%D0%BC%D0%BF-%D1%81%D0%BA%D0%BE%D1%87%D0%B8-%D0%BD%D0%B0-%D0%BE%D0%B1%D0%B0%D0%BC%D0%B0-%D0%BF%D1%80%D0%B8%D1%81%D0%BF%D0%B0%D0%BB-%D0%B3%D0%BE-%D1%81-%D1%80%D0%B5%D1%87%D1%82%D0%B0-%D1%81%D0%B8-news779295.html", "text": "Тръмп сподели това по време на предизборна проява в Северна Дакота за предстоящите парламентарни избори. Той визира речта на Обама в Илинойс, в която той отправя критики към настоящия политически климат в САЩ. \"Извинявайте, гледах я, но заспах\", каза Тръмп пред участниците в проявата в Северна Дакота. \"Установих, че той (Обама) действа много добре на съня\", допълни той. В речта си Обама каза, че \"Тръмп е симптом, а не причина\" за разделението и поляризирането на САЩ. В отговор Тръмп каза по време на проявата в Северна Дакота, че Обама се опитва да си припише заслугите \"за тези невероятни неща, които сега се случват на нашата страна\". Президентът на САЩ Доналд Тръмп каза, че от речта на Барак Обама му се е доспало, предаде Асошиейтед прес. Сподели:", "date": "2018.09.08", "title": "Тръмп скочи на Обама, приспал го с речта си"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-40-%D0%B3-%D1%81%D0%BB%D0%B5%D0%B4-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2---%D0%BB%D0%BE%D0%B2%D0%B5%D1%86%D1%8A%D1%82-%D0%BD%D0%B0-%D1%88%D0%BF%D0%B8%D0%BE%D0%BD%D0%B8-%D0%BF%D1%80%D0%BE%D1%84-%D0%B1%D0%BE%D0%BD%D1%87%D0%BE-%D0%B0%D1%81%D0%B5%D0%BD%D0%BE%D0%B2-%D1%80%D0%B0-news779305.html", "text": "Българската Държавна сигурност и конкретно неговата разузнавателна служба нямат нищо общо със смъртта на Марков. Това го казвам не аз, а тримата следователи, които работят и приключват досъдебното дело в България\", каза пред ПИК проф. Бончо Асенов, дълггодишен щатенслужиел на Шесто управление на ДС. Вчера се навършиха 40 г. от убийството на Марков. \"Ще цитирам само заключението на  \"Писменото мнение\" на последните двама следователи, с което предлагат да се приключи делото, тъй като \"установените факти и обстоятелства по делото изключват от обективна и субективна страна извършено престъпление по чл. 115 и сл. от НК, както и пряко или косвено участие на българските служби в подобно деяние“.  А англичаните имат мотиви за неговото неутрализиране, защото са доловили промяната в идеите, възгледите и настроенията на Марков, защото са доловили връзката му с българските специални служби и най-вече защото е предстояло неговото прехвърляне в радио \"Свободна Европа\" и евентуално завръщане в България, което не са искали да допуснат\", поясни Бончо Асенов, когото мнозина наричан Ловец на шпиони. \" Сподели:", "date": "2018.09.08", "title": "БОМБА В ПИК! 40 г. след убийството на Георги Марков - ловецът на шпиони проф. Бончо Асенов разкри кой поръча екзекуцията"}
{"url": "https://pik.bg/%D0%B8%D1%80%D0%B0%D0%BA%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B2%D1%8A%D0%B2%D0%B5%D0%B4%D0%B5-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%B1%D0%B0%D1%81%D1%80%D0%B0-news779298.html", "text": "В провинцията ще бъдат изпратени допълнителни подразделения от специалните части за въдворяване на реда. Вчера оперативният щаб в Басра въведе комендантски час, след като демонстранти подпалиха държавни учреждения и консулството на Иран. Антиправителствените протести в провинция Басра от днес ще бъдат временно преустановени, съобщи телевизия \"Скай нюз Арабия\", позовавайки се на координационния комитет на протестното движение \"Народен гняв\". Според комитета демонстрантите са готови да прекратят протестите, при които вчера се стигна до вандализъми унищожаване на държавно имущество. Координационният комитет заяви, че не е свързан с тези инциденти. Пропестиращите подпалиха държавни ведомства, щабове на политически партии, нападнаха консулството на Иран и проникнаха на територията на петролния комплекс \"Западна Курна - 2\", където за около час държаха двама иракски служители за заложници, но след това ги освободиха и си тръгнаха доброволно. Комплексът се намира на 65 км северозападно от град Басра и се експлоатира от компанията \"Лукойл\". През последните дни положението в Басра значително се изостри заради недостиг на питейна вода, масови отравяния от пиене на солена вода и прекъсвания на електроподаването. От понеделник при протестите са убити 11 души, а десетки са ранени. Днес иракският парламент ще се събере на специално заседание, посветено на ескалацията в Басра и решаването на хуманитарната криза в тази провинция. Правителството на Ирак въведе извънредно положение в обхванатата от протести южна провинция Басра, съобщи телевизия \"Ал Хадас\", цитирана от ТАСС. Сподели:", "date": "2018.09.08", "title": "Иракското правителство въведе извънредно положение в Басра"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5-%D0%BD%D0%B0-%D0%B1%D0%B5%D0%B6%D0%B0%D0%BD%D1%86%D0%B8-news779299.html", "text": "Става дума за 150-те мигранти, които миналия месец бяга спасени и откарани на пристанище в Сицилия от италианската брегова охрана, но на които Салвини отказваше правото да слязат на брега в продължение на няколко дни. Салвини театрално отвори на живо във Фейсбук писмото, с което бе уведомен за започналото разследване. Писмото му бе пратено от главния прокурор на Палермо Франческо Ло Вой. Салвини каза, че го грозят \"най-малко 15 години затвор\" и че е готов да бъде разпитван, но обеща на последователите си в социалните мрежи, че няма да отстъпи от позициите си. Въпреки разследването вероятността Салвини да бъде съден и осъден е малка, тъй като той се ползва с парламентарен имунитет, който е малко вероятно да бъде свален от поддържащите правителството партии, отбелязва ДПА. Италианската прокуратура заяви, че е започнало разследване срещу вътрешния министър Мато Салвини за \"отвличане\" на група мигранти, предаде ДПА. Сподели:", "date": "2018.09.08", "title": "Разследват вътрешния министър на Италия за отвличане на бежанци"}
{"url": "https://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%BF%D0%BE%D0%BC%D0%BE%D1%89-news779302.html", "text": "Днес е Световният ден на първата помощ, съобщава Нова телевизия. Отбелязва се всяка втора събота от месец септември и цели да насочи вниманието върху приноса на доброволците, обучени да оказват първа помощ и да спасяват човешки животи. Под мотото „Първи действия при пътнотранспортни произшествия” Българският червен кръст ще отбележи деня с обучения, демонстрации, безплатен опреснителен курс за шофьори по първа долекарска помощ. От БЧК припомнят, че всяка седмица при катастрофи в България загиват повече от 15 души, а над 150 са пострадалите с тежки травми.  Затова и първата помощ е умение, което може да осигури ефективна и бърза намеса при различни наранявания, да намали страданията и да подобри шансовете за оцеляване на пострадали хора. Сподели:", "date": "2018.09.08", "title": "Отбелязваме Световния ден на първата помощ"}
{"url": "https://pik.bg/%D1%82%D0%B5%D0%B6%D0%BA%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%B2%D0%B0%D0%BC%D0%B0%D1%82%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BF%D0%BE-%D0%BF%D1%8A%D1%82%D1%8F-%D0%BF%D0%BB%D0%BE%D0%B2%D0%B4%D0%B8%D0%B2---%D0%BA%D0%B0%D1%80%D0%BB%D0%BE%D0%B2%D0%BE-news779350.html", "text": "Тежко е състоянието на пострадалите мъж и дете след катастрофата по пътя Пловдив - Карлово. Това съобщи за радио „Фокус – Пловдив“ говорителят на ОДМВР - Пловдив. След 06:00 часа днес е получен сигналът за възникналото пътно-транспортно произшествие по пътя между Черноземен и Долна махала между бус и каруца. Бусът е блъснал отзад движещата се необозначена каруца. Водачът ѝ на 59 години и придвижващото се в нея дете на 13 години са настанени в болница със сериозни наранявания. 58- годишният шофьор на буса е с отрицателна проба за алкохол. Причините за възникването на катастрофата се изясняват от служителите на РУ - Хисаря. Сподели:", "date": "2018.09.08", "title": "Тежко е състоянието на двамата пострадали при катастрофата по пътя Пловдив - Карлово"}
{"url": "https://pik.bg/%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D1%82-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%BD%D0%B0-%D0%B3%D1%80%D0%B0%D0%B4%D0%B0-news779306.html", "text": "Хасково днес отбелязва своя ден на църковния празник Рождество на Светата Богородица, съобщава БНР. Градът стана известен в света с изградената най-висока статуя на Света Богородица, която влезе в книгата на рекордите \"Гинес\" през 2004 година с  внушителните си размери - височина 32,8 м., дължина на статуята 15 м. и тегло 80 тона. Отдаването на почит на Света Богородица е засвидетелствано още през възраждането, когато в 1837 г. е изградена с общи средства и труд на хората първата църква, която носи името ѝ. Църквата \"Света Богородица\" е станала люлка на първото училище и на първото читалище в града. По традиция празникът започва с тържествена литургия в църквата. После литийното шествие ще се отправи към Драматичния театър \"Иван Димов\", където ще има церемония по удостояването на почетни граждани на Хасково. През целия ден следва парад на ретро автомобили, състезание по тенис на корт, откриване на нови музейни експозиции, изложби, детски театър, концерти на известни хасковски музиканти и певци и представление на Старозагорската опера. Тържествата ще завършат със \"100-те каба гайди\" и Валя Балканска. Сподели:", "date": "2018.09.08", "title": "В Хасково отбелязват празника на града"}
{"url": "https://pik.bg/%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B9%D0%B5%D0%BC%D0%B5%D0%BD-%D0%BD%D0%B0%D0%BF%D1%83%D1%81%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2-%D0%B6%D0%B5%D0%BD%D0%B5%D0%B2%D0%B0-%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B0%D0%BB%D0%B0-%D0%B8%D0%BC-news779352.html", "text": "Представителите на правителството на Йемен, които трябваше да участват в Женева за преговори с опозицията под егидата на ООН, се завърнаха, след като делегацията на опозицията не е пристигнала, предава „Франс Прес“, цитирана от „Фокус“. Анонимен източник от правителството на Йемен съобщи, че делегацията е решила да се завърне у дома, след като преговорите са били отлагани в течение на три дни. Делегацията на шиитските бунтовници хути отказа да пристигне, докато ООН не даде гаранции, че членовете ѝ ще могат да се върнат необезпокоявани на контролираните от тях територии. Сподели:", "date": "2018.09.08", "title": "Делегацията на Йемен напусна преговорите с опозицията в Женева след провала им"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BA%D0%BE%D0%B3%D0%B0-%D1%81%D0%BF%D0%B8%D1%80%D0%B0%D1%82-%D0%B6%D0%B5%D0%B3%D0%B8%D1%82%D0%B5-%D0%BA%D0%B0%D0%BA%D0%B2%D0%B0-news779172.html", "text": "- Няма как, отива си. Септември е есенен месец. Но, бъдете спокойни, лятото ще продължи поне още две седмици. До към 21 септември се очаква късно хубаво лято.  Всеки ден денят намалява с по три минути. - И лятото сякаш не иска да си ходи. Понеже малко закъсня. Дойде през май. Дори в студена София ще имаме максимални тетератури от 25 - 26 градуса. Което е прекрасно. И трябва много да се радваме на времето и да му се наслаждаваме. - Обещах, че температурата на морската вода ще остане топла. Тя ще бъде около 24 градуса до към 20 септемри. Има особености на септемврийската морска почивка. Хората отиват на плаж към 10 ч. Цял ден могат да стоят там, без да се страхуват, че ще изгорят. И се прибират към 16.30 - 17 ч. Прекрасно време. Хората да не се страхуват и да стягат куфарите за морето. - В момента преживяваме лебедовата песен на лятото. Очаква ни хубава златна есен. Наднормено топла с повече от 2 градуса. Валежите ще са малко повече в западната част от страната. Първокласниците да бъдат спокойни, и не само те, разбира се. А всички ученици. На 17 септември няма да има валежи. Надявам се денят да бъде слънчев и топъл. На 19 септември може да превали топъл дъжд. Хубавото  време ще остане. В Пловдив се очаква температурите да достигнат 27 - 28 градуса, в в Плевен има възможност и да докоснат 30 градуса. - През октомври денят намалява. Температурите ще бъдат нормални. Ще има по-големи валежи пак за Западна България. Ноември ще бъде малко по-топъл от обикновено. Нищо катастрофално не се очаква. - До него има много време. То е чак по Димитровден. Както вървят нещата, циганското лято ни е в кърпа вързано. - Не е възможна прогноза за интензивни превалявания. Може да се каже дали ще ги има няколко дни по-рано. Но поразиите от тях зависят от две неща - на първо място е природата, но на второ сме самите ние. Ако не си изчистим шахтите и коритата на реките, ще има наводнения. Напоследък и при 10 - 15 л/ кв. м има наводнения. А това никак не е нормално. Затова трябва да се стегнем и поне това, което зависи от нас, да свършим, за да няма поразии. Сподели:", "date": "2018.09.08", "title": "САМО В ПИК! Топклиматологът проф. Георги Рачев с експресна прогноза кога спират жегите, каква ще бъде есента, ще има ли циганско лято"}
{"url": "https://pik.bg/%D0%B5%D0%B4%D0%B8%D0%BD-%D0%BE%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%BF%D1%8A%D1%82%D1%8F-%D1%80%D0%B0%D0%B7%D0%B3%D1%80%D0%B0%D0%B4---%D0%B1%D0%BB%D0%B0%D0%B3%D0%BE%D0%B5%D0%B2%D0%BE-%D0%B5-%D0%B2-%D0%BA%D0%BE%D0%BC%D0%B0-news779355.html", "text": "Един от пострадалите при катастрофата на пътя Разград - Благоево е в кома, съобщава „Фокус“, като се позовава на информация от ОДМВР – Разград. 48-годишният шофьор на ТИР-а с инициали П.С. от Разград ще бъде задържан. Трима от пострадалите при инцидента са с различни фрактури и наранявания. 17 души потърсиха медицинска помощ след катастрофа между микробус и ТИР на пътя Разград – Благоево. Сигналът за инцидента бе подаден малко след 10:00 часа тази сутрин. На пътя Разград – Благоево на завой ТИР и микробус са се закачили, вследствие на което микробусът се преобърнал в канавка. Сподели:", "date": "2018.09.08", "title": "Един от пострадалите при катастрофата на пътя Разград - Благоево е в кома"}
{"url": "https://pik.bg/%D0%BD%D1%8F%D0%BC%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%BF%D1%8A%D1%82%D1%8F-%D1%80%D0%B0%D0%B7%D0%B3%D1%80%D0%B0%D0%B4-%E2%80%93-%D0%B1%D0%BB%D0%B0%D0%B3%D0%BE%D0%B5%D0%B2%D0%BE-news779348.html", "text": "Без сериозни наранявания са 17-те пострадали при катастрофата между микробус и ТИР на пътя Разград – Благоево, съобщиха от пресцентъра на МВР, цитирани от „Фокус“. Сигналът за инцидента е подаден малко след 10:00 часа тази сутрин. По първоначални данни на пътя Разград – Благоево на завой ТИР и микробус са се закачили, вследствие на което микробусът се преобърнал в канавка. В резултат на удара един човек е с фрактури, а други 16 души са откарани за преглед в болнично заведение, без сериозни наранявания. На място се извършва оглед. Пътни полицаи регулират движението на моторните превозни средства. Сподели:", "date": "2018.09.08", "title": "Няма сериозно пострадали при катастрофата на пътя Разград – Благоево"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82%D0%BD%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%E2%80%9E%D0%BF%D0%B8%D0%BA%D0%BB%D0%B8%D1%82%D0%B5%E2%80%9C-%D0%BD%D0%B0%D0%B7%D1%80%D1%8F%D0%B2%D0%B0-%D0%B2-%D0%BF%D0%B0%D1%80%D0%B8%D0%B6-news779219.html", "text": "Ново протестно движение назрява в Париж. Групата, съставена от шестима души, се е нарекла \"Пиклите\". Те се обявиха срещу поставянето на четири писоара от нов тип на няколко места във френската столица, пише френското издание на сайта \"Слейт\", цитирано от БТА. През март новите устройства, наречени уритротоари, бяха инсталирани, за да позволят на мъжете да се облекчават по-хигиенично на обществени места. Уритротоарите са съставени от резервоар с отвор, върху който има саксия с растения. В долната част има слама, върху която попада урината. Целта на устройството е да се произвежда компост и да се стимулира растежа на цветята. В края на август протестната група \"Пиклите\" нападна три от четирите уринатора. На някои от тях бяха циментирани отворите за облекчаване. Освен това \"Пиклите\" залепиха на тях изцапани с червена боя дамски превръзки. Около уритротоарите те поставиха и протестни плакати, на които пишеше: \"Да не си куче, че да пикаеш на улицата\". Според протестната група уритротоарите от една страна насърчават ексхибиционизма и подстрекавали към сексуално насилие. \"Пиклите\" припомнят, че според френските закони сексуалният ексхибиционизъм се наказва с глоба до 15 000 евро и една година затвор. От друга страна уритротоарите илюстрират полова дискриминация, казват \"Пиклите\". Те са предназначени само за мъже, а за жените не е измислено сходно решение. Но жените заради месечния си цикъл имат нужда много по-често да посещават тоалетни отколкото мъжете, припомнят протестиращите. На трето място те казват, че уритротоарите просто са доста мръсни. Според местните власти уритротоарите отклонявали мъжете от вредния им навик да се облекчават където им падне на улицата. Сподели:", "date": "2018.09.08", "title": "Протестно движение „Пиклите“ назрява в Париж"}
{"url": "https://pik.bg/%D0%BB%D0%BE%D1%88%D0%B8-%D0%BD%D0%BE%D0%B2%D0%B8%D0%BD%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BE%D1%82%D0%BF%D0%B0%D0%B4%D0%BD%D0%B0-%D0%B7%D0%B0-%D0%BC%D0%B0%D1%87%D0%B0-%D1%81-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%82%D1%80%D0%B0%D0%B2%D0%BC%D0%B0-news779238.html", "text": "Защитникът Васил Божиков беше освободен от лагера на националния отбор преди домакинския мач с Норвегия заради травма, получена при вчерашната победа срещу Словения. Треньорският и медицинският щаб на представителния тим дадоха разрешението си играчът да се завърне в клубния си отбор, за да се възстанови пълноценно. Все още не е ясно дали ще бъде извикан заместник на неговото място. Божиков изигра само едно полувреме срещу словенците и беше сменен от Ангел Лясков заради проблемите си, които са се оказали явно по-сериозни. . Вторият двубой на \"лъвовете\" от турнира Лига на нациите е в неделя, 9 септември, от 19:00 часа на Националния стадион \"Васил Левски\", предава Гонг.бг. Сподели:", "date": "2018.09.08", "title": "Лоши новини! Национал отпадна за мача с Норвегия заради травма"}
{"url": "https://pik.bg/%D0%B4%D0%BE%D0%BC%D0%B0%D1%88%D0%BD%D0%B0-%D0%B2%D0%B8%D0%B0%D0%B3%D1%80%D0%B0-%D0%BD%D0%B0%D0%BF%D0%B8%D1%82%D0%BA%D0%B0-%D0%BE%D1%82-%D0%BA%D0%BE%D1%8F%D1%82%D0%BE-%D0%B5%D1%80%D0%B5%D0%BA%D1%86%D0%B8%D1%8F%D1%82%D0%B0-%D1%81%D1%82%D0%B0%D0%B2%D0%B0-%D0%BF%D0%BE-%D1%81%D0%B8%D0%BB%D0%BD%D0%B0-news779236.html", "text": "Много мъже имат проблеми с потентността, а това знае да бъде доста неприятно. Но за всеки проблем има и решение. Марин Х. споделя своята история и своя проблем, като случайно откри лекарство, което реши да сподели с всички останали. Това е неговата изповед: \"Отидох при един лекар, заради болки в долната част на гърба. Отидох при него по препоръка, защото отдавна имам проблем с постигането на ерекция, но никой не знаеше нищо за него. Няколко момичета ме оставиха в последната година, тъй като няма редовен секс. Човекът ме прегледа с помощта на биоенергия. Всичко изглеждаше подозрително. Но след това ме попита нещо, от което замръзнах. Той ме попита, откога не съм правил секс. Конкретно беше сигурен, че нямам редовен секс. Не ми остава нищо друго освен да му кажа цялата истина. Това е решаващо, защото той ми обясни, че болката в гърба и ерекцията са свързани. Но, че има лек за всичко това. Каза рецептата и веднага щом се върнах у дома, я направих. Случи се чудо, когато същия ден можех да постигна ерекция и по-силна от всякога. Оттогава непрекъснато пия чудодейния лек\". Направете смес от чубрица, босилек и коприва, в равно количество от тези билки, които ще разбъркате в един буркан. Една пълна супена лъжица от тази смес се поставя в 300 мл вряла вода, добавя се малко черен пипер и малко канела и се оставя да престои 15 минути. Чаят консумирате три пъти на ден по 100 мл преди хранене, съобщава \"За Жената\". В буркан домашен мед рендосайте пресен корен от джинджифил, добавете една равна чаена лъжичка сух розмарин и три пълни супени лъжици смлени орехи. Оставя се да престои на стайна температура, няколко дни и консумирайте по една супена лъжица сутрин и вечер. Сподели:", "date": "2018.09.08", "title": "ДОМАШНА ВИАГРА! Напитка, от която ерекцията става по-силна"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D0%B2%D0%B5%D0%BD%D0%B4%D0%B5%D1%82%D0%B0-%D0%BF%D1%80%D0%B5%D0%B1%D0%B8%D1%85%D0%B0-%D0%B4%D0%BE-%D0%BF%D0%BE%D0%BB%D1%83%D1%81%D0%BC%D1%8A%D1%80%D1%82-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D0%B0-%D0%BE%D1%89%D0%B5-%D0%B6%D0%B8%D0%B2-%D0%B3%D0%BE-%D0%BF%D1%80%D0%B5%D0%BC%D0%B0%D0%B7%D0%B0%D1%85%D0%B0-%D1%81-%D0%BA%D0%BE%D0%BB%D0%B0-news779272.html", "text": "В Башкирия бе зверски убит 57-годишен рецидивист с богато криминално досие за тежки престъпления. Както съобщава Регионалното управление на Следствения комитет на Русия, тялото на мъжа било открито на 30 август. Според разследващите, рецидивистът се срещнал на 28 август със свой 45-годишен познат, от когото поискал пари назаем. Между двамата избухнал скандал, в хода на който заподозреният за убийството припомнил на старата кримка предишни конфликти и решил да му даде урок. Той приложил хитрост и предложил на познатия си да се успокоят и да решат спора край близкото езеро, където поканил и свой 38-годишен познат. Мъжете взели алкохол със себе си. Разпивката тръгнала привидно спокойно, но конфликтът пак се разгорял. Тогава двамата по-млади мъже пребили рецидивиста с лопати, душили го, а накрая, още жив, го прегазили с кола. И двамата мъже са задържани. По случая е образувано дело за \"Убийство\". Сподели:", "date": "2018.09.08", "title": "КЪРВАВА ВЕНДЕТА! Пребиха до полусмърт рецидивист, а още жив го премазаха с кола"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BD%D0%B5%D1%82%D0%B0-%D0%BE%D0%B1%D1%8F%D0%B2%D0%B8%D1%85%D0%B0-%D0%BC%D0%B0%D0%BB%D0%BA%D0%BE-%D0%BC%D0%BE%D0%BC%D0%B8%D1%87%D0%B5-%D0%BE%D1%82-%D0%BD%D0%B8%D0%B3%D0%B5%D1%80%D0%B8%D1%8F-%D0%B7%D0%B0-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%BE%D1%82%D0%BE-%D0%B4%D0%B5%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%B0-%D0%B2%D0%B8%D0%B4%D0%B5%D0%BE-news779240.html", "text": "5-годишно момиче от Нигерия стана сензация в социалните мрежи. Малката Джаре е обявена за най-красивото дете на света, предава Би Ти Ви. Малката красавица живее със семейството си в икономическата столица на страната – Лагос. Попада в обективите на фотографите заради двете си по-големи сестри, които вече са модели. Джаре още не ходи на училище и като всяко палаво дете предпочита да си играе вместо търпеливо да стои да бъде гримирана. Но макар и само на пет, вече умее да позира като истинска манекенка и се държи като професионалист по време на фотосесиите. Сподели:", "date": "2018.09.08", "title": "СЕНЗАЦИЯ В НЕТА! Обявиха малко момиче от Нигерия за най-красивото дете на света (ВИДЕО)"}
{"url": "https://pik.bg/%D0%B1%D0%B0%D0%B1%D0%B0-%D0%BF%D0%BE%D0%B8%D1%81%D0%BA%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D0%BF%D1%80%D0%BE%D1%81%D1%82%D0%B8-%D1%81%D0%B5-1000-%D0%BB%D0%B2-%D0%B8-%D0%B7%D0%BB%D0%B0%D1%82%D0%BE-news779146.html", "text": "Пред служителите тя разказала, че телефонните измамници се били свързали с нея във вторник след обяд. Пакет с 1000 лева и златни накити хвърлила през терасата си възрастна пловдивчанка, след като била заблудена от \"ало\"- измамници, че подпомага полицейска операция. Сигналът е получен вчера във Второ РУ от 78-годишната потърпевша. Случаят е повод ОДМВР - Пловдив отново да напомни, че полицията не търси съдействие от гражданите по този начин. Хората, станали жертви на подобни престъпления, да не се колебаят да потърсят помощ на тел. 112 или в най-близкото районно управление. При навременен сигнал полицейските действия за задържане на измамниците са по-ефективни. От особена важност са и превантивните действия и честите разговори с по-възрастните ни роднини, които са най-уязвимата група и най-често стават жертви на подобни престъпления. Сподели:", "date": "2018.09.08", "title": "Баба поиска да стане полицайка, прости се 1000 лв. и злато"}
{"url": "https://pik.bg/%D1%82%D1%80%D0%B8-%D1%80%D0%B0%D0%BA%D0%B5%D1%82%D0%B8-%D0%BA%D0%B0%D1%82%D1%8E%D1%88%D0%B0-%D1%81%D0%B0-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B8-%D0%BF%D0%BE-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%B8%D1%80%D0%B0%D0%BA%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B1%D0%B0%D1%81%D1%80%D0%B0-news779337.html", "text": "Иракското правителство обяви извънредно положение в обхванатата от протести южна провинция Басра, съобщи телевизия \"Ал Хадас\", цитирана от ТАСС и БНР. Три ракети \"Катюша\" са изстреляни по летището в иракския град Басра, предаде „Асошиейтед Прес“. Не се съобщава за жертви. Вчера оперативният щаб в Басра въведе комендантски час, след като демонстранти подпалиха държавни учреждения и консулството на Иран. \"Очакваме незабавния арест и наказание за нападателите\", заяви говорителят на иранското външно министерство Бахрам Гасеми и допълни, че иракското правителство е отговорно за сигурността на дипломатическите мисии. Според Гасеми нападението е било планирано с цел да се подкопаят приятелските отношения между двете съседни държави. От комитета на протестното движение \"Народен гняв\" съобщиха, че демонстрантите са готови да прекратят временно протестите и, че нямат общо с вандалските прояви. През последните дни в Басра се стигна до ескалация на напрежението заради недостиг на питейна вода, масови отравяния от пиене на солена вода и прекъсвания на електроподаването. При протестите, които започнаха в понеделник, бяха убити 11 души, а десетки бяха ранени. Днес иракският парламент се събира на специално заседание заради ситуацията в Басра и с цел решаване на хуманитарната криза. Сподели:", "date": "2018.09.08", "title": "Три ракети \"Катюша\" са изстреляни по летището в иракския град Басра"}
{"url": "https://pik.bg/%D1%81%D1%83%D1%80%D0%BE%D0%B3%D0%B0%D1%82%D0%BD%D0%B0-%D0%BC%D0%B0%D0%B9%D0%BA%D0%B0-%D1%80%D0%BE%D0%B4%D0%B8-%D0%BD%D0%B0-%D1%80%D0%BE%D0%B1%D0%B8-%D1%83%D0%B8%D0%BB%D1%8F%D0%BC%D1%81-%D0%B8-%D0%B0%D0%B9%D0%B4%D0%B0-%D1%84%D0%B8%D0%B9%D0%BB%D0%B4-%D1%82%D1%80%D0%B5%D1%82%D0%BE%D1%82%D0%BE-%D0%B4%D0%B5%D1%82%D0%B5-news779250.html", "text": "Роби Уилямс и Айда Фийлд обявиха раждането на третото си дете, което е момиченце. Малката Колет Жозефин Уилямс е родена от сурогатна майка, след \"дълга и трудна\" борба за още едно бебе. „Изминахме много дълъг и труден път докато стигнем дотук. Семейството има различни форми и тази малка дама, която е биологично наша, беше родена от невероятна сурогатна майка, на която сме изключително благодарни”, съобщиха 44-годишният Уилямс и 39-годишната Фийлд. Роби Уилямс и Айда Фийлд имат още една дъщеря – Теодора Роуз Уилямс на пет години и син на три години – Чарлън Валънтайн Уилямс. Голямата дъщеря е \"роден изпълнител\", е казвал гордият татко. Според него професията му е много добра и осигурява приятен живот, стига да избегне човек капаните. А той се надява да й помогне за това. Сподели:", "date": "2018.09.08", "title": "Сурогатна майка роди на Роби Уилямс и Айда Фийлд третото дете"}
{"url": "https://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%BA%D0%B0%D0%BA-%D1%81%D0%BC%D0%B5%D1%82%D0%BD%D0%B0%D1%85%D0%B0-%D0%BB%D0%B5%D0%BE-%D0%BC%D0%B5%D1%81%D0%B8-%D0%B7%D0%B0-%D0%B1%D0%B5%D0%B7%D0%BF%D0%B5%D1%80%D1%81%D0%BF%D0%B5%D0%BA%D1%82%D0%B8%D0%B2%D0%B5%D0%BD-%D0%BD%D0%B0-11-%D0%B3%D0%BE%D0%B4%D0%B8%D0%BD%D0%B8-news779256.html", "text": "Бившият защитник и треньор в аржентинския Ривър Плейт Едуардо Абрахамиан се върна с повече от 20 години назад във времето. Той говори за краткия престой на гения Лионел Меси в тима на \"милионерите\", предава Гонг.бг. Това след случва някъде в края на 1998г., когато 11-годишният Меси е повикан да проведе няколко тренировки в гранда от Буенос Айрес. Меси започва футболната си кариера в тима от родния Росарио - Нюелс Олд Бойс през 1994 г. През 2000 г. Меси се мести в Барселона, а както знаем всичко оттам насетне е история. В края на 90-те Лео прекарва няколко седмици на проби в Ривър Плейт, но така и не се задържа в клуба. Ето какво си спомня тогавашният треньор в школата на тима от \"Естадио Монументал\" Едуардо Абрахамиан. \"Меси ме впечатли още с първата си тренировка. Беше много малък, но ние не се опасявахме заради неговия ръст, след като видяхме неговите технически качества. Беше впечатляващо. Вкара най-малко 16 гола в първия си тренировъчен мач. На следващия ден в идентично занимание реализира 12 гола.\" \"Меси прекара три-четири дни с нас. Незабавно се обадих на изпълнителния директор на Ривър, за да му кажа, че има нещо, което наистина ще го впечатли. Неговата скорост, боравеното му с топката - тове беше уникално\", казва пред \"Goal América\" Едуардо. \"Трябваше да убедим бащата на Меси, че най-доброто за детето е да дойде в Ривър. Казах го и на клуба. Не виждате играч като Лео всеки ден. Той правеше разликата в мачовете, в които играеше. Играеше с радост, със свежест. Но имаше неща за решаване\", добавя той. \"От клуба не направиха достатъчно, за да задържат Меси. Сякаш го сметнаха за безперспективен. Шефовете ми казаха, че тази инвестиция не си заслужава. Меси и баща му видяха това отношение и решиха да се пирберат в Росарио.\" \"В онзи момент Ривър не бе добре финансово. И така изпуснахме този велик играч. Все още преживявам с тъга всички успехи на Меси - защото знам, че той можеше да бъде за Ривър това, което Марадона бе за Бока. Легенда, която е минала през клуба и след това е покорила Европа, но уви\", заключва Едуардо. В края на 1998 г. Аржентина е разтърсена от сериозна финансова криза, която намалява бюджета на много от големите клубове в страната. Рискът с привличането на Меси, за когото Нюелс Олд Бойс искат сериозна сума пари (все още никой не знае точния й размер), е голям за гранда от Буенос Айрес. Това са средства, които от Ривър не могат да отделят за привличането на 11-годишен футболист, който на всичкото отгоре страда и от липса на хормон на растежа - а лечението е в размер на почти 1000 долара на месец. Пари, които само Нюелс се наема да плаща на семейството на Меси. Така Ривър Плейт пропуска шанса да привлече един от най-великите, ако не и най-великия футболист, излизал някога на зеления килим. Сподели:", "date": "2018.09.08", "title": "СПОМЕНИ! Как сметнаха Лео Меси за безперспективен на 11 години"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D1%81%D0%B5-%D0%B8%D0%B7%D0%BF%D0%BE%D0%BA%D0%B0%D1%80%D0%B0-%D1%81-%D1%88%D0%B5%D1%84%D0%B0-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-news779255.html", "text": "Конфликт се разрази между германския канцлер Ангела Меркел и шефът на контраразузнаването й. Ханс-Георг Маасен обяви, че липсва достоверна информация, която да предполага, че на протестите на крайната десница в Кемниц е имало изстъпления срещу чужденци. По този начин той влезе в противоречие с твърденията на Меркел, която каза, че от видеоматериалите „ясно личи ненавистта и свързаното с нея преследване от тълпата на невинни хора\". Според Маасен няма доказателства, че видеоматериалите в интернет са автентични. Сподели:", "date": "2018.09.08", "title": "Меркел се изпокара с шефа на германското разузнаване"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D0%BC-%D0%B4%D0%B0%D0%BB%D0%B8-%D0%BD%D0%B8-%D0%B5-%D0%BD%D0%B0%D0%BF%D1%80%D0%B0%D0%B2%D0%B5%D0%BD%D0%B0-%D0%BC%D0%B0%D0%B3%D0%B8%D1%8F-news779241.html", "text": "Всички, които сте се интересували от магиите или т. нар. урочасване сте чували, че повечето магии се разкриват с помощта на яйце. За какво се прави такава магия, какви са симптомите върху обекта от нея и как се разваля? Освен яйце трябва и вода, за която също си има условия: Водата трябва да е изворна, от кладенец или бистра река. Това е нужно, защото в чешмяната вода има хлор, който може да образува при ритуала нишки, мехурчета или черни петна от частиците във водопроводните тръби, съобщава \"За Жената\". Най – честият начин за откриване на магия е в стъклена чаша пълна с вода, малко повече от половината, се счупва яйцето, като жълтъкът трябва да остане цял. След като се направи това трябва да се постави чашата върху главата на урочасаният като неговата брадичка трябва да опре гърдите му. Така трябва да се стои три минути (като трябва да се придържа от някой) и след това се маха внимателно, за да не се разбие жълтъкът. Ако яйцето не се променило – няма магия; Ако на повърхността на чашата има нишки от белтъка – има урочасване; Ако белтъкът е побелял или има мехурчета върху него – има магия; Ако върху белтъка има черни точки – има магия; Ако върху жълтъка са се появили кървави нишки – има урочасване и то много силно. Симптомите на магията са обикновено главоболие, отпадналост, депресия, избухливост и всичко това в доста продължителен период от време. Сподели:", "date": "2018.09.08", "title": "Как да разберем дали ни е направена магия"}
{"url": "https://pik.bg/%D1%81%D1%8A%D0%B4-%D0%BE%D0%B1%D1%8F%D0%B2%D0%B8-%D1%84%D0%B0%D0%BB%D0%B8%D1%82-%D0%BD%D0%B0-%D1%84%D0%B8%D1%80%D0%BC%D0%B0-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%B1%D0%B0%D0%B2%D0%B5%D0%BD%D0%B8-%D0%B7%D0%B0%D0%BF%D0%BB%D0%B0%D1%82%D0%B8-news779253.html", "text": "Инспекцията по труда спечели първо дело за обявяване на неплатежоспособност и откриване на производство по несъстоятелност при условията на забавени възнаграждения за повече от два месеца на поне 1/3 от работещите в конкретното дружеството, след промяната на правомощията си от 31 март т.г., съобщиха от институцията. Тогава правителството одобри промени в Устройствения правилник на Изпълнителна агенция \"Главна инспекция по труда\" (ИА ГИТ), които произтичат от възложения специализиран контрол по спазването на Закона за трудовата миграция и трудовата мобилност и новите правомощия на институцията да подава искови молби за откриване на производство по несъстоятелност на търговец, който е забавил с повече от два месеца заплатите на най-малко една 1/3 от работниците си. Промените позволиха на работниците, които имат да вземат заплати, да поискат средства от Фонда за гарантиране на вземанията, като допреди това те нямаха това право, ако не е започнала процедурата по несъстоятелност на съответната фирма, с която се намират в трудово-правни взаимоотношения. Окръжен съд Кърджали обяви в неплатежоспособност \"Мармарис\" ООД, считано от януари 2015 г., и откри производство по несъстоятелност на дружеството по дело, образувано по искова молба на Инспекцията по труда заради забавени възнаграждения за повече от два месеца на поне 1/3 от работещите. Поради липса на обжалване от страна на дружеството, решението, с което е назначен и временен синдик, е в сила от 04 септември 2018 г. Това е първото съдебно дело, заведено от ИА ГИТ в изпълнение на новите й правомощия от 31 март 2018 г., за което има съдебно решение. В резултат на него осем бивши служители на дружеството могат да поискат обезщетения от Фонда за гарантирани вземания на работниците и служителите към НОИ. Те обаче могат да претендират само за част от възнагражденията си, тъй като една част от тях са погасени по давност, която е тригодишна от датата на възникване на задължението. Задълженията са за 2015 г. От началото на април до момента Инспекцията по труда е подала 36 искови молби, а още три са в процес на подготовка. С приоритет бяха обработени случаите, за които има риск вземанията на работниците и служителите да бъдат погасени по давност. В бъдеще на сайта на Инспекцията по труда ще бъде създадена специална рубрика, на която ще се обявяват влезлите в сила решения на съда за откриване на производства по несъстоятелност с цел информиране на работниците и служителите за възможността да се възползват от обезщетенията от Фонда за гарантираните вземания. В резултат на засиления контрол на Инспекцията и за да предотвратят евентуални искови молби за откриване на производство по несъстоятелност, около 80 предприятия започнаха редовно да изплащат възнагражденията на работници и служителите си. От началото на годината до момента, в резултат на намесата на инспекторите по труда са изплатени около 15.5 млн. лв. забавени възнаграждения, включително и за стари периоди, отчитат от Инспектората по труда. Сподели:", "date": "2018.09.08", "title": "Съд обяви фалит на фирма заради забавени заплати"}
{"url": "https://pik.bg/%D0%B3%D1%83%D0%B8%D0%BD%D0%B5%D1%82-%D0%BF%D0%BE%D0%BB%D1%82%D1%80%D0%BE%D1%83-%D0%BF%D0%BB%D0%B0%D1%89%D0%B0-145-000-%D0%B4%D0%BE%D0%BB%D0%B0%D1%80%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%B2%D0%B0%D0%B3%D0%B8%D0%BD%D0%B0%D0%BB%D0%BD%D0%B8%D1%82%D0%B5-%D1%81%D0%B8-%D1%8F%D0%B9%D1%86%D0%B0-news779251.html", "text": "Компанията на Гуинет Полтроу Goop ще плати сериозна сума, за да не отиде на съд заради подвеждаща информация на три свои продукта, сред които два са вагинални яйца, съобщи Блумбърг. Фирмата е сключила извънсъдебно споразумение в размер на 145 000 долара след като яйцата Jade Egg and и Rose Quartz Eg, които се поставят във вагината, бяха рекламирани като продукт, балансиращ хормоните, регулиращ менструалния цикъл и повишаващ контрола върху пикочния мехур. Тези ефекти обаче така и не са научно доказани и затова компанията на Гуинет ще трябва да върне и парите на клиенти, закупили си съответните продукти и да обезщети ищците, които щяха да я вкарат в съдебно дело. Компанията на Полтроу категорично искала да избегне воденето на съдебно дело, затова набързо приключила въпроса с извънсъдебно споразумение. Цената на едно яйце е между 55 и 66 долара. Сподели:", "date": "2018.09.08", "title": "Гуинет Полтроу плаща 145 000 долара споразумение заради вагиналните си яйца"}
{"url": "https://pik.bg/%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D0%B7%D0%B0-%D0%B1%D0%B5%D0%B7%D0%BE%D0%B1%D0%BB%D0%B0%D1%87%D0%BD%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%B4%D1%8A%D0%B6%D0%B4-%D0%B8-%D0%B2%D1%8F%D1%82%D1%8A%D1%80-%D0%B3%D0%BE%D0%BD%D1%8F%D1%82-%D0%BF%D0%BB%D0%B0%D0%B6%D1%83%D0%B2%D0%B0%D1%89%D0%B8%D1%82%D0%B5-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D1%83%D0%B4%D1%80%D1%8F%D1%82-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5-news779270.html", "text": "В съботния ден времето ще е предимно слънчево. След обяд ще се развива купеста и купесто-дъждовна облачност и на места в източната половина от страната и планинските райони краткотрайно ще превали, възможно е и да прегърми. Това съобщават от Националния институт по метеорология и хидрология (НИМХ). Ще духа слаб, в Дунавската равнина - до умерен вятър от запад-северозапад. Максималните температури ще са предимно между 25 и 30 градуса. По Черноморието ще е предимно слънчево, с временни увеличения на облачността. След обяд на много места ще превали краткотрайно. Ще духа до умерен вятър от север-североизток, който по-късно през деня ще се ориентира от изток-югоизток. Максималните температури ще са между 25 и 28 градуса. Температурата на морската вода е 26-27 градуса. Вълнението на морето ще бъде 1-2 бала. През първата половина от деня над планините ще е предимно слънчево. Около и след обяд ще се развива купеста и купесто-дъждовна облачност и на места ще има краткотрайни, временно интензивни валежи и гръмотивици. Ще духа умерен до силен северозападен вятър. Максималната температура на височина 1200 метра ще е около 18 градуса, на 2000 метра – около 11 градуса. В неделя и в началото на следващата седмица ще бъде ветровито, с умерен северозападен вятър. Облачността ще е променлива, първия ден на места в Източна България ще превали и прегърми, през следващите - ще е без съществени валежи. Температурите слабо ще се понижат и преобладаващите максимални ще са между 23 и 28 градуса. Сподели:", "date": "2018.09.08", "title": "ЗАБРАВЕТЕ ЗА БЕЗОБЛАЧНОТО ВРЕМЕ! Дъжд и вятър гонят плажуващите! Гръмотевици удрят планините (КАРТА)"}
{"url": "https://pik.bg/%D1%81%D1%8A%D0%B4%D0%B5%D0%B1%D0%B5%D0%BD-%D0%BE%D0%B1%D1%80%D0%B0%D1%82-%D0%BE%D0%BF%D1%80%D0%B0%D0%B2%D0%B4%D0%B0%D0%B2%D0%B0%D1%82-%D0%B1%D0%BE%D0%B6%D0%BE-%D0%BA%D1%80%D0%B0%D0%B2%D0%B0%D1%82%D0%B0-%D0%B7%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%81%D0%BB%D1%8A%D0%BD%D1%87%D0%B0%D0%BA%D0%B0-news778851.html", "text": "Пазарджишкият гангстер Божидар Кузманов-Кравата, е напът да се измъкне без присъда за мафиотската стрелба в ресторант \"Фор Ю\" в Слънчев бряг през 2016 г., когато гардовете му откриха срещу Митьо Очите и свитата му от 30 придружители. В гангстерската престрелка беше убит охранителят на Желязков Сашо Алексиев, а Морският Ал Капоне бе пронизан със 7 куршума. Две години и два месеца след касапницата на Слънчака тарторът на бандата, дръзнала да се опълчи срещу мутренските своеволия на Очите почти сигурно ще бъде оневинен, пише столичен седмичник. Според мълвата, която обхожда Южното Черноморие, Кузманов ще бъде оправдат от Специализирания съд по обвиненията, че е тартор на организирана престъпна група, търгуваща с дрога и, че е дал разпореждане на гардовете си да стрелят по Желязков и гавазите му. По делото за стрелбата липсвали доказателства, че именно Кузманов е участвал в престрелката, нямало и категорични данни и, че той е дал нареждането да открият огън по Митьо Очите. Основни обвиняеми за престрелката са бодигардовете на Кравата - Георги Иванчев, Радослав Димитров и Тодор Славов. Според прокуратурата, дупнишкият здравеняк Иванчев е стрелял 3 пъти по Морския Ал Капоне, като два от изстрелите попаднали в гърдите, а един в корема. Впечатляващо е, че Митьо и гавазите му, нахълтали въоръжени с хладни оръжия и ножове в ресторанта, са свидетили по делото. Очите даже има и финансови претенции към Кравата и иска от него 600 000 лв. кръвнина. Все пак за касапницата, при която са били изстреляни над 60 куршума ще има осъдени. Според прогнозата на ангажирани в процеса юристи, тримата гардове на Кузманов ще получат присъди между 15 и 20 години затвор. Най-тежко се очертава да е наказанието на Тодор Славов, който е сочен за убиец на Сашо Японеца. Сподели:", "date": "2018.09.08", "title": "СЪДЕБЕН ОБРАТ! Оправдават Божо Кравата за касапницата на Слънчака"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D1%82%D1%81%D0%B5%D1%87%D0%B5-%D1%82%D1%83%D1%80%D1%86%D0%B8%D1%8F-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B8%D0%B5%D0%BC%D0%B0-%D0%BF%D0%BE%D0%B2%D0%B5%D1%87%D0%B5-%D0%B1%D0%B5%D0%B6%D0%B0%D0%BD%D1%86%D0%B8-news779254.html", "text": "Турция не може да си позволи да приема повече бежанци от Сирия, заяви турският президент Реджеп Ердоган по време на среща с президентите на Русия и Иран в Техеран, предаде Ройтерс. Турция е приела 3,5 милиона бежанци от Сирия от началото на седемгодишната война в страната. Ердоган обеща през юни да съдейства за връщането на бежанците у дома. Турският президент говори в Техеран, където се срещна с лидерите на Иран и Русия Хасан Рохани и Владимир Путин, за да обсъдят съдбата на намиращата се под контрола на бунтовниците провинция Идлиб. Ердоган заяви днес, че трябва да бъдат предприети стъпки за предотвратяване на по-нататъшна миграция от Сирия. Служба на ООН за координация на хуманитарните въпроси оценява, че ако бъде предприета офанзива около 800 000 души ще бъдат принудени да напуснат домовете си, отбелязва БТА. Сподели:", "date": "2018.09.08", "title": "Ердоган отсече: Турция не може да приема повече бежанци!"}
{"url": "https://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%BA%D0%B8%D1%82%D0%B0%D0%B9-news779292.html", "text": "Европейския средиземноморски сеизмологичен център. Регистрирано е земетресение с магнитуд 5.6 в Югозападен Китай, показва справка на интернет страницата на Земетресението е станало в 10:31 местно време (5:31 българско време) на 174 километра североизточно от град Джингхонг и на 220 километра югозападно от град Кунмин в китайската провинция Юнан. Земетресението е усетено силно в относително по-рядко населения район. Засега не се съобщава за пострадали хора и нанесени материални щети. Сподели:", "date": "2018.09.08", "title": "Силно земетресение разтресе Китай"}
{"url": "https://pik.bg/%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B4%D0%BE%D0%BF%D1%83%D1%81%D0%BD%D0%B0%D1%85%D0%B0-%D0%B3%D0%BE%D0%BB%D1%8F%D0%BC-%D0%B3%D0%B0%D1%84-%D0%BF%D1%80%D0%B8-%D0%BF%D0%BE%D1%81%D1%80%D0%B5%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8%D1%8F-%D0%BA%D0%B0%D0%BD%D1%86%D0%BB%D0%B5%D1%80-%D1%81%D0%B5%D0%B1%D0%B0%D1%81%D1%82%D0%B8%D0%B0%D0%BD-%D0%BA%D1%83%D1%80%D1%86-news779258.html", "text": "Австрийските журналисти, пътуващи заедно с канцлера на страната си Себастиан Курц в Македония, забелязаха, че той е бил посрещнат пред сградата на правителството в Скопие с объркано знаме на Австрия, предава скопската електронна медия „МКД“. Отделът за протокол в правителството на Македония не е коментирало случая. Австрийското знаме има правоъгълна форма и е разделено на три равни ленти - червено-бяло-червено, докато знамето пред правителството е било с тясна бяла линия. Някои от участниците реагираха, посочвайки, че е поставено знамето на Литва, но то е различно две широки тъмночервени линии с тясна бяла по средата. Сподели:", "date": "2018.09.08", "title": "В Македония допуснаха голям гаф при посрещането на австрийския канцлер Себастиан Курц"}
{"url": "https://pik.bg/%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%82-%D0%B2%D1%81%D0%B8%D1%87%D0%BA%D0%B8-%D0%BF%D0%B0%D1%80%D0%B8-%D0%BD%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B2-%D0%B8%D1%82%D0%B0%D0%BB%D0%B8%D1%8F-news779154.html", "text": "Трибуналът уважи прокурорското искане във връзка с обвинението към „Лига“ в измама на държавата в особено големи размери и ощетяването на хазната й с 49 млн. евро. Става дума за незаконно присвоени средства за изборно финансиране на партията през 2008 и 2010 г. – деяние, за което на първа инстанция са осъдени на различни срокове затвор бившия партиен лидер Умберто Боси и ковчежникът на формацията Франческо Белсито. Редица коментатори в Рим и Милано определиха решението на трибунала в Генуа като сериозен удар срещу Матео Салвини, въпреки че той няма нищо общо с престъпното деяние на предшественика си. Подобна мярка оставя партията на Салвини без финансиране за дълъг период от време, което сериозно ще възпрепятства работата на политическата формация. Освен това ще бъдат иззети всички средства по сметките й в момента и ще бъдат прибирани и парите, които партията ще получава по различни канали и в бъдеще. Така би трябвало да бъде чак до издължаването на споменатата щета на хазната от 49-те млн. евро и като начало вчера бяха конфискувани в полза на държавата първите 3 млн. евро. С цел да не бъдат иззети парите на „Лига“, видни юристи посъветваха Матео Салвини да промени нейното име и да я пререгистрира преди произнасянето на малко или много очакваната присъда. Вицепремиерът обаче категорично отказа с мотива, че за него е по-важно растящото признание от страна на италианците на свършеното от него и съпартийците му в правителството. Опозицията в лицето на Демократическата партия, която според запознати има силни позиции в правораздаването на Апенините, пък използва случая за да обвини Салвини и хората му в шарлатанство и кражба на държавни пари. Съдът в Генуа постанови да бъдат конфискувани всички парични средства на упавляващата партия „Лига“, начело на която е Матео Салвини. Сподели:", "date": "2018.09.08", "title": "Конфискуват всички пари на управляващата партия в Италия"}
{"url": "https://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%BD%D0%B8%D0%BA%D0%BE%D0%BB%D0%B0%D0%B9-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB-%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%82%D1%80%D0%B8-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B8-news779264.html", "text": "Бургаският окръжен съд остави зад решетките 43-годишния Николай Паскалев. Столичанинът беше конвоиран под строга охрана в Съдебната палата, като опитваше всячески да скрие лицето си от чакащите го журналисти. Той не коментира нищо за бруталните престъпления, в които е обвинен. Николай поиска единствено да бъде пуснат под \"домашен арест\", но защитата му не посочи никакви сериозни аргументи за това. Според окръжния прокурор Иван Иванов по делото няма доказателства, че Паскалев е женен с две деца. Тази теза застъпи адвокат Ваня Радиева пред медиите преди началото на мярката. По време на заседанието обаче тя не е посочила никакви доказателства, че лежалият в затвора за грабеж Николай е мъж и баща за пример. На заседанието не присъства и някой от близките на обвиняемия, който да даде показания в негова полза, съобщава \"Флагман\". Припомняме, че Николай Паскалев е обвинен за няколко тежки умишлени престъпления - отвличания, изнасилвания и грабежи. Според събраните до момента доказателства той се е гаврил жестоко с три млади жени за период от продължение на 3 месеца. Жертвите му са проститутки, които обаче били подложени на нечовешки мъчения, извършвани в гориста местност край бившия ресторант \"Ханска шатра\" и къща в с. Приселци. Паскалев има сериозна работа. Той е с полувисше образование и работи като областен координатор в голяма компания. Сподели:", "date": "2018.09.08", "title": "Оставиха зад решетките Николай, изнасилил брутално три проститутки!"}
{"url": "https://pik.bg/%D0%BD%D0%B0%D1%88%D0%B8-%D0%B2%D0%BE%D0%B5%D0%BD%D0%BD%D0%B8-%D0%BE%D1%82%D0%B8%D0%B2%D0%B0%D1%82-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%BD%D0%B0-%D1%83%D1%87%D0%B5%D0%BD%D0%B8%D0%B5-news779119.html", "text": "В него участват военнослужещи от 14 държави – Украйна, САЩ, Дания, Великобритания, Германия, Молдова, Румъния, Полша, Канада, Грузия, Турция, Азербайджан, Литва и България, както и представители от Полско-Литовско-Украинска бригада. От българска страна в учението участват военнослужещи от Командването на Сухопътните войски, 2-ра механизирана бригада - Стара Загора, 61-ва механизирана бригада - Карлово, 4-и артилерийски полк – Асеновград и Единния център за начална подготовка – Плевен. Ръководител на българските военнослужещи е подполковник Желязко Желев от командването на Сухопътните войски. Учението преминава на два етапа: компютърно-подпомагано командно-щабно учение за подготовка на щаба в Международния Център за мироопазване и сигурност, а вторият етап е отработване на учебни въпроси на полигон \"Яворив\". Вчера пък се състоя ВИП-денят на учението, на който присъства заместник-командирът на Сухопътните войски бригаден генерал Валери Цолов. Военнослужещи от Сухопътните войски участват в многонационалното учение \"Рапид Тридент 2018\", което се провежда до 15 септември 2018 г. в Украйна. Сподели:", "date": "2018.09.08", "title": "Наши военни отиват в Украйна на учение"}
{"url": "https://pik.bg/%D1%88%D0%B5%D1%81%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-39-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D1%82%D1%83%D1%80%D1%86%D0%B8%D1%8F-news779290.html", "text": "Шест човека загинаха, а 39 получиха различни наранявания при катастрофа на автобус на трасето Анкара – Аксарай в Турция, съобщава местният телевизионен канал  NTV, цитиран от РИА Новости. „Според първите данни след инцидента, жертвите на катастрофата са шест, сред което и едно дете. Пострадали са още 39 човека“, се посочва в съобщението на телевизията. По-рано телевизионният канал Haberturk съобщи, че пътнически автобус е пропаднал в канавка на участък от пътя между Анкара и Аксарай, на завоя на Ортакьой. Веднага е стартирала операция по спасяването на пострадалите. На мястото на инцидента са пристигнали коли на „Бърза помощ“ и противопожарни екипи. Сподели:", "date": "2018.09.08", "title": "Шестима загинали и 39 ранени при катастрофа на автобус в Турция"}
{"url": "https://pik.bg/%D0%BD%D0%BE%D0%B2%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%B2%D0%BD%D0%B0%D1%81%D1%8F%D0%BC%D0%B5-%D0%B3%D0%B0%D0%B7-%D0%BE%D1%82-%D0%B8%D0%B7%D1%80%D0%B0%D0%B5%D0%BB-%D0%B8-%D0%BA%D0%B8%D0%BF%D1%8A%D1%80-news779235.html", "text": "Регионът на източното Средиземноморие би могъл да е един от стратегическите източници на алтернативни доставки на природен газ за Европа. Около това се обединиха енергийните министри на България - Теменужка Петкова, на Гърция - Георгиос Статакис, на Сърбия – Александър Антич, на Държавата Израел – Ювал Щайниц и заместник-секретаря на Департамента по енергетика на САЩ – Марк Менезес. Те разговаряха по време на енергийния форум на Югоизточна Европа в Солун. Петимата са обсъдили развитието на пазара на природен газ в региона на източното Средиземноморие и диверсификацията на източниците и маршрутите за доставка. „Основен приоритет за България е гарантиране сигурността на енергийните доставки за страната, региона на Югоизточна Европа и Европейския съюз. Като един от възможните източници на природен газ разглеждаме новооткритите офшорни газови находища в Израел – Тамар и Левиатан, както и това в Кипър – Афродита“, каза министър Петкова. „Успешното съвместно сътрудничество между България, Гърция, Сърбия и Израел ще гарантира енергийната сигурност в региона. За да изпълним поставените си цели, трябва преди всичко да изградим липсващата инфраструктура“, допълни тя. В рамките на визитата си в Солун министър Петкова се е срещнала и със зам.-секретаря на Департамента по енергетика на САЩ – Марк Менезес. Той е изразил подкрепа за предприетите от българска страна действия за реализацията на интерконектора Гърция-България, както и за възможността страната ни да участва в проекта за изграждане на терминал за втечнен природен газ до Александруполис. По думите на зам.-секретаря Менезес САЩ биха могли да осъществяват доставки на втечнен природен газ за България и региона на Югоизточна Европа именно през инфраструктурата на тези два проекта. Сподели:", "date": "2018.09.08", "title": "НОВА СТРАТЕГИЯ: Внасяме газ от Израел и Кипър?"}
{"url": "https://pik.bg/%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D0%B0%D0%BD%D1%87%D0%B5%D1%82%D0%BE-%D1%81%D0%B0%D1%88%D0%BA%D0%BE-%D0%BA%D0%B0%D0%B4%D0%B8%D0%B5%D0%B2-%D0%B7%D0%B0%D0%B1%D0%B8%D0%B2%D0%B0-%D0%BF%D0%BE-%D1%82%D1%8A%D0%BC%D0%BD%D0%BE-%D1%81-%D0%B4%D1%83%D0%B7%D0%B8%D0%BD%D0%B0-%D1%81%D0%B5%D0%BA%D1%81%D0%B8-%D0%BC%D0%B0%D1%86%D0%BA%D0%B8-news778972.html", "text": "На вниманието на Танчето, снахичката на Катето Евро! Мъжът й Сашко Кадиев ще бъде в компанията на дузина секси мадами на 12 септември вечерта. Актьорът Кадиев ще влезе в ролята на водещ на предстоящата церемония по коронясването на \"Мис Свят България\". Компания на сцената по време на гала-спектакъла ще му прави Ива Дойчинова. Популярният като българският Франк Синатра Васил Петров и балет \"Памбос\" също ще се грижат за настроението на гостите и зрителите на събитието в \"Рейнбол Плаза\". Начело на журито пък ще застане единствената българка, носителка едновременно на титлите \"Мис Свят България\" и \"Мис Вселена България\" Венета Кръстева, която съвсем скоро ще наследи и лиценза за провеждането на конкурсите от Страхил Гановски. Сред популярните личности, които се очаква да присъстват на церемонията, са още Кубрат Пулев, Юлияна Дончева, Ивет Григорова, Владимир Каролев и \"Мис Свят България 2017\" Вероника Стефанова, пише \"Монитор\". Сподели:", "date": "2018.09.08", "title": "НА ВНИМАНИЕТО НА ТАНЧЕТО! Сашко Кадиев забива по тъмно с дузина секси мацки"}
{"url": "https://pik.bg/%D0%B7%D0%BE%D0%B4%D0%B8%D0%B8-%D0%BE%D0%B1%D1%81%D0%B5%D0%B1%D0%B5%D0%BD%D0%B8-%D0%BE%D1%82-%D1%85%D0%B8%D0%B3%D0%B8%D0%B5%D0%BD%D0%B0%D1%82%D0%B0-news779237.html", "text": "Овен Чистотата е запазена марка на овните. Ако се местят в нов дом, канят приятели за преспиване вкъщи, или роднини за празниците - трябва да знаете, че жилището ще заблести и хигиената е изключително важна за тези знаци. Ако не е почистено, това стресира и нервира овните. Дори малко мръсотия под ноктите, може да изкара тези зодии извън релси и да ги накара да се чувстват така, сякаш цялото им тяло е мръсно. Винаги се грижат перфектно за себе си. Рак Техният дом е тяхната крепост, затова влагат всички сили, за да запазят жилището чисто и спретнато. Понякога това е нормално, но има определи случаи, в които раците са като обсебени и се хващат за най-малкото несъвършенство. Стават като маниаци на тема хигиена. Подреждат много често и знаят къде се намира всичко. Това са зодиите, които много се вълнуват, когато намерят почистващи препарати на промоция. Дева Чистотата и организацията са най-силните страни на девите и това са нещата, които ги правят спокойни. Девата не може да се почувства добре, ако наоколо не е изчистено и подредено. Може да преглътне много други неща, но не и хаоса и мръсотията. Мебелите в тях трябва да блестят, да няма нито едно петънце. Не могат да търпят да е разхвърляно. Винаги прибират дрехите си и мият чиниите, дори да са изморени. Скорпион Скорпионът иска да има усещането, че контролира всичко в живота си. Безпорядъкът го потиска. Когато около него е стерилно, чисто и подредено, скорпионът има чувството, че се справя добре с живота си и владее положението. Понякога му се иска по начинът, по който се измива мръсотията, да може да отстрани и всички други проблеми от живота си. Когато всичко около него се разпада, поне жилището му е в добро състояние. Сподели:", "date": "2018.09.08", "title": "Зодии, обсебени от хигиената"}
{"url": "https://pik.bg/%D0%BD%D0%B0%D0%B3%D1%8A%D0%BB-%D0%B0%D0%BF%D0%B0%D1%88-%D0%BD%D0%B0%D1%85%D0%BB%D1%83-%D0%B2-%D1%81%D0%BE%D1%86%D0%B8%D0%B0%D0%BB%D0%B5%D0%BD-%D1%86%D0%B5%D0%BD%D1%82%D1%8A%D1%80-%D1%82%D1%8A%D1%80%D1%81%D1%8F%D1%82-%D0%B3%D0%BE-news779123.html", "text": "Полицията издирва крадец, тарашил Центъра за настаняване от семеен тип за деца без увреждания (ЦНСТДБУ) в Лом. Между 20 ч. в сряда и 6 ч. на другия ден, неизвестен извършител влязъл през незатворен прозорец на приземен етаж в сградата на социалния център, взломил дървена врата на работилница и извършил кражба на 50 метра кабел за удължител, тример за косене на трева \"Премиум\" с цял прът и 2 акумулатора с неустановена марка и ампераж. Местопроизшествието е посетено от дежурна оперативна група на РУ Лом, извършен е оглед и е образувано досъдебно производство. Сподели:", "date": "2018.09.08", "title": "Нагъл апаш нахлу в социален център, търсят го"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-50-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%B2-%D1%82%D1%83%D1%80%D1%81%D0%BA%D0%B8-%D0%B3%D1%80%D0%BE%D0%B1%D0%B8%D1%89%D0%B0-%D0%B1%D1%8F%D1%85%D0%B0-%D0%BF%D0%BE%D1%80%D1%83%D0%B3%D0%B0%D0%BD%D0%B8-%D0%BE%D1%82-%D0%B2%D0%B0%D0%BD%D0%B4%D0%B0%D0%BB%D0%B8-news779125.html", "text": "Най-малко 40-50 паметника на турските гробища в Добрич са били поругани снощи от вандали, съобщиха от \"Дарик\". В момента на мястото има криминалисти, случаят се разследва, потвърди информацията пред \"Дарик\" шефът на общинското предприятие „Обреден дом” Румена Маринова. Информацията бе потвърдена и от очевидци, които имат работилница в близост до гробищния парк. Вандалщината бе категорично осъдена и в социалните мрежи. Сподели:", "date": "2018.09.08", "title": "СКАНДАЛНО! 50 паметника в турски гробища бяха поругани от вандали"}
{"url": "https://pik.bg/%D1%81%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D0%BB%D0%B0%D0%BD%D0%B8-%D0%B2-%D1%81%D1%82%D0%B0%D1%80-%D0%B0%D0%B2%D1%82%D0%BE%D0%B1%D1%83%D1%81-%D1%89%D0%B5-%D1%81%D1%82%D1%80%D1%83%D0%B2%D0%B0-%D0%BE%D0%BA%D0%BE%D0%BB%D0%BE-2-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-news779209.html", "text": "Преоборудване на стар автобус с колани струва около 2 хил. лева. Ако коланите се използват при инцидент, жертвите със сигурност ще са по-малко. Това коментира председателят на Асоциацията на пострадалите при катастрофи Владимир Тодоров в ефира на \"Нова телевизия\". \"След проведени разговори с лаборатории стана известно, че цената за даване на становище и сертифициране е около 500 лв. Най-близката подобна лаборатория до България е в Турция\", каза той и добави, че цената на един колан е около 15 лв., а общата сума за един автобус е около 2 хил. лв. Според него проблемът е, че седалките в старите автобуси не са оразмерени конструктивно да понесат въпросното натоварване, когато се добавят коланите. “Това е технически проблем\", посочи Петър Захариев, член на управителния съвет на Сдружението на автобусните превозвачи. По думите му един нов автобус струва от 200 000 лева нагоре и затова не е толкова лесно да се купи. \"Ако се приеме нова наредба за задължителни колани във всички автобуси, има опасност от фалит на много фирми\", смята Захариев, който заяви, че проверка на Централната автогара в София е показала, че 99% от автобусите са с колани и имат видеорегистратори. По думите му в страната има 15 хиляди автобуса, а средната възраст е между 15-20. Той напомни, че в автобуса от катастрофата край Своге коланите са били налични, но не са били използвани. Сподели:", "date": "2018.09.08", "title": "Слагането на колани в стар автобус ще струва около 2 хиляди лева"}
{"url": "https://pik.bg/%D0%BB%D1%8E%D0%B1%D0%BE%D0%B2%D0%BD%D0%B8-%D0%BD%D0%B5%D0%B2%D0%BE%D0%BB%D0%B8-%D0%BB%D0%BE%D1%80%D0%B5%D0%BD%D1%86%D0%BE-%D0%BD%D0%B0-%D1%81%D0%BE%D1%84%D0%BA%D0%B0-%D0%B7%D0%B0%D1%80%D1%8F%D0%B7%D0%B0-%D0%B3%D0%B0%D0%B4%D0%B6%D0%B5%D1%82%D0%BE-news779281.html", "text": "\"Скъсах с Мария! Не сме заедно! Рано е за снахи на Софи Маринова\", категорично заяви Лоренцо Петров, синът на ромската перла Софи Маринова. Пред столичен всекидневник младият изпълнител се съгласи да коментира и директно опроверга слуховете, че е пред сватба с Мария - ученичка от Етрополе. \"Това са пълни глупости, а и вече не сме гадженца\", увери Лоренцо, който е кръстен на американския актьор Лоренцо Ламас, изиграл култовата главна роля във филма \"Ренегат\". Преди години майка му Софи Маринова бе луда фенка на сериала и именно това я вдъхнови да кръсти първородната си рожба на артиста. Във фолксредите говорят, че Софка бързо се сприятелява с гаджетата на сина си. Нещо повече, тя автоматично става тяхна приятелка. Такъв е и последният случай с въпросната Мария. Младата дама често гостува на певческото семейство, за което свидетелстват и редица снимки. Явно Лоренцо и Мими са се разделили съвсем наскоро, тъй като последният им общ фотос е от 24 август, когато са позирали прегърнати за снимка. Сподели:", "date": "2018.09.08", "title": "ЛЮБОВНИ НЕВОЛИ! Лоренцо на Софка заряза гаджето"}
{"url": "https://pik.bg/%D1%81%D0%BB%D0%B5%D0%B4-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%B0%D1%85%D0%B0%D1%80%D1%87%D0%B5%D0%BD%D0%BA%D0%BE-%D0%B5%D1%82%D0%BE-%D0%BA%D0%BE%D0%B3%D0%BE-%D0%BD%D0%B0%D0%B7%D0%BD%D0%B0%D1%87%D0%B8%D1%85%D0%B0-%D0%B7%D0%B0-%D0%B3%D0%BB%D0%B0%D0%B2%D0%B0-%D0%BD%D0%B0-%D0%B4%D0%BD%D1%80-news779221.html", "text": "Парламентът на самопровъзгласилата се Донецка народна република (ДНР) гласува председателят на Народния съвет Денис Пушилин да бъде назначен за временно изпълняващ длъжността \"глава на републиката\", съобщава РИА Новости. По-рано депутатите снеха пълномощията за длъжността от Александър Захарченко заради неговата смърт. Пушилин представляваше интересите на ДНР в контактната група по Донбас. Предстои да бъде решен въпросът кой ще го замени на тази длъжност. \"Има много достойни хора, които могат да представляват интересите на ДНР на Минските споразумение\", заявява политикът. Захарченко загина на 31 август към 17 ч. местно време след взрив в кафене \"Сепар\" в центъра на Донецк. Той бе на 42 години. Според властите в страната вследствие терористичния акт са пострадали 11 души. Задържани са няколко заподозрени, които са потвърдили, че това е било диверсия от страна на Киев. СБУ обаче отрекоха причастност към престъплението. Сподели:", "date": "2018.09.08", "title": "След убийството на Захарченко: Ето кого назначиха за глава на ДНР"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%87%D0%B5-%D0%BF%D0%BB%D0%B5%D0%BD%D0%B8-%D1%81%D1%8A%D1%80%D1%86%D0%B0%D1%82%D0%B0-%D0%BD%D0%B0-%D0%B6%D1%83%D1%80%D0%B8%D1%82%D0%BE-%D0%B2-%E2%80%9E%D1%87%D0%B5%D1%85%D0%B8%D1%8F-%D1%82%D1%8A%D1%80%D1%81%D0%B8-%D1%82%D0%B0%D0%BB%D0%B0%D0%BD%D1%82%E2%80%9D-%D0%B2%D0%B8%D0%B4%D0%B5%D0%BE-news779273.html", "text": "12-годишно българче изправи на крака журито на „Чехия търси талант”. В шоуто роденият в град Ветово Християн Митков изпълнява песен на Уитни Хюстън. Секунди след последния акорд 4-членното жури и публиката са на крака и ръкопляскат силно на момчето. 12-годишният Християн вече е и един от финалистите на шоуто. Сподели:", "date": "2018.09.08", "title": "Българче плени сърцата на журито в „Чехия търси талант” (ВИДЕО)"}
{"url": "https://pik.bg/%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%B5-%D1%81%D1%80%D0%B5%D1%89%D0%B0-%D1%81%D1%8A%D1%81-%D1%81%D0%B2%D0%B8%D0%BD%D0%B5%D0%B2%D1%8A%D0%B4%D0%B8-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B0-news779234.html", "text": "Министърът на земеделието, храните и горите Румен Порожанов ще участва в среща със свиневъди в Силистра в понеделник и ще обсъди борбата срещу африканската чума с румънските си колеги. Той също така ще инспектира и оградата срещу диви прасета по границата. Това съобщиха от земеделското ведомство. Министърът ще проведе поредица от срещи в понеделник за обсъждане на мерките и борбата срещу африканската чума по свинете. В 10 часа той ще направи оглед на оградата по сухоземната граница с Румъния край Силистра, а след това в 11 ч ще започне среща с индустриалните свиневъди в областната администрация. По-късно през деня – около 14 ч министър Порожанов ще проведе и срещи в Букурещ за координиране на борбата с АЧС с румънските си колеги на земеделието и развитието на селските райони Петре Дея и на водите и горите – Йоан Дене Сподели:", "date": "2018.09.08", "title": "Земеделският министър се среща със свиневъди в Силистра"}
{"url": "https://pik.bg/%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%82%D1%83%D1%80%D1%81%D0%BA%D0%B8-%D0%BF%D0%B0%D1%80%D1%82%D0%B8%D0%B5%D0%BD-%D0%BB%D0%B8%D0%B4%D0%B5%D1%80-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%B0-news779233.html", "text": "Турски съд постанови присъда от 4 години и 8 месеца затвор за бившия съпредседател на прокюрдската Народна демократическа партия (НДП) Селахаттин Демирташ. Тойе е обвинен в провеждане на терористична пропаганда, съобщава БГНЕС. Демирташ е зад решетките от ноември 2016 г. по обвинения във връзки с поставената извън закона Кюрдска работническа партия (ПКК). Съдът в Силиври осъди и бившия депутат от НДП Сири Сурея Ондер на 3 години и 6 месеца зад решетките по същото обвинение. Демирташ и Ондер бяха изправени на подсъдимата скамейка заради изказвания, които направили по време на Новогодишния фестивал Невруз през март 2013 г. През февруари 2017 г. Демирташ бе осъден на пет месеца в затвора за оклеветяване на турската държава и нейните институции. Понастоящем Демирташ се намира в затвора в Одрин, откъдето участва в кампания като кандидат за НДП на президентските избори на 24 юни. Той спечели 8,4% от гласовете и се нареди на трето място след президента Реджеп Тайип Ердоган и кандидата на основната опозиционна Републиканска народна партия (РНП) Мухарем Индже. Сподели:", "date": "2018.09.08", "title": "Затвор за турски партиен лидер заради терористична пропаганда"}
{"url": "https://pik.bg/%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D1%81%D1%8A%D1%80%D0%B1%D0%B8%D1%8F-%D0%B8-%D0%BA%D0%BE%D1%81%D0%BE%D0%B2%D0%BE-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D1%80%D0%B0%D0%B7%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B8-news779265.html", "text": "Исторически момент или предложение, което ще доведе до нов конфликт на Балканите. Сърбия и Косово преговарят за размяна на територии. Днес президентите на двете държави обсъждат идеята в Брюксел. Идеята за размяна на територия между Косово и Сърбия изглежда проста. Долината Прешево в Южна Сърбия, населена предимно с етническо албанско население преминава в Косово. В замяна, Сърбия ще си върне район в Косово северно от река Ибар, преминаваща през Митровица. „Искаме да се присъединим към Косово и нашето право трябва да бъде спазено”, заяви Шаип Камери, кмет на град Буяновац. Защитниците на идеята за размяна на територия казват, че тя ще сложи край на 10-годишния спор, започнал когато Косово обяви независимост. „Да влезем в Косово означава свободна търговия, защото тук има голяма безработица и няма бъдеще. Затова и младите хора бягат”, казва продавачът Луфти Велиу. Но има и опасения, че размяната пак ще разпали конфликт на Балканите, през 90-тте години при етнически войни загинаха 100 хиляди души, а милиони напуснаха домовете си. „Да пази Господ, но ако избухне война? Ще доведе до много проблеми. Не трябва по никакъв начин да даваме тази земя като подарък”, смята фермерът Бошко Ковачевич. А в Брюксел президентите на Косово и Сърбия обсъждат въпроса с посредничеството на Евросъюза. Федерика Могерини и позицията на Брюксел ще са решаващи. Териториалните различия са само едно от препяствията към членство в ЕС. Сподели:", "date": "2018.09.08", "title": "В БРЮКСЕЛ: Сърбия и Косово обсъждат размяната на територии"}
{"url": "https://pik.bg/%D0%BA%D1%83%D1%80%D0%B8%D0%BE%D0%B7-%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%BF%D0%BE%D0%B4%D0%B0%D0%B4%D0%B5-%D0%B3%D0%B0%D0%B7-%D0%B2%D0%BC%D0%B5%D1%81%D1%82%D0%BE-%D0%B4%D0%B0-%D0%BD%D0%B0%D1%82%D0%B8%D1%81%D0%BD%D0%B5-%D1%81%D0%BF%D0%B8%D1%80%D0%B0%D1%87%D0%BA%D0%B8-%D0%B8-%D1%81%D0%B5-%D0%B7%D0%B0%D0%B1%D0%B8-%D0%B2-%D1%82%D1%80%D0%BE%D1%82%D0%BE%D0%B0%D1%80-news779222.html", "text": "Автомобил с добричка регистрация се вряза в тротоар до църквата „Свети Георги“ в Балчик малко преди обед вчера. Цяло чудо е, че няма пострадали пешеходци, съобщава БНР. Според очевидец колата е управлявана от възрастна жена. Движела се по главната улица „Черно море“ отдолу нагоре. При завой надясно, към уличката на църквата, вместо да намали, подава рязко газ, удря се в бордюра, преобръща се на тротоара и се забива в оградата на църквата. Жената е извадена през багажника на мерцедеса. Полиция, пожарна, линейка бяха на мястото, както и пътна помощ. Водачката е чужд гражданин, с имот в село Соколово. Шофирала е с чехли, разказаха очевидци. От полицията потвърдиха за ПТП с материални щети, без пострадали лица. Пред униформените тя е заявила, че е изгубила контрол над МПС-то. Пробата за алкохол е отрицателна. Пътувала е сама. Сподели:", "date": "2018.09.08", "title": "КУРИОЗ! Шофьорка подаде газ, вместо да натисне спирачки и се заби в тротоар"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D1%83%D0%B4%D0%B0%D1%80%D0%BD%D0%BE-%D0%B1%D0%BE%D0%BB%D0%BD%D0%B8%D1%87%D0%BD%D0%B8-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news779131.html", "text": "Проверките на строителните дейности в общинските лечебни заведения, които извършваме заедно с председателя на здравната комисия към СОС д-р Веселин Милев, продължават във всички обекти през следващите месеци. 15 общински здравни заведения за доболнична медицинска помощ получават средства от Столична община през т.г. за ремонти или купуване на нова апаратура. В някои от обектите строителните дейности са в разгара си. Над 197 000 лв. са отпуснати за цялостно обновление на покрива и фасадата на 11 ДКЦ на ул. \"Цар Симеон\" 145. Работата там е напреднала и до 2 седмици трябва да приключи /снимката е от по-ранен етап на ремонтните дейности/. Частичен ремонт на покрива се извършва и в ДКЦ 8 в ж.к. Надежда, където през пролетта и лятото се появиха течове. Щетите от протеклия покрив още се виждат вътре в сградата, но и те ще бъдат отстранени. В поликлиниката вече е подменена и отоплителната инсталация. Общо за ремонтните дейности в ДКЦ 8 Столична община отпусна 64 000 лв. Пълна подмяна на покрива, на стойност 93 000 лв. се прави и във филиала на 12 ДКЦ в ж.к. Люлин /бившата 26 поликлиника/. Сподели:", "date": "2018.09.08", "title": "Ремонтират ударно болнични заведения в София (СНИМКИ)"}
{"url": "https://pik.bg/%D0%BC%D0%BD%D0%BE%D0%B3%D0%BE-%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%BD%D0%B5%D1%81-%D0%B5-%D0%BC%D0%B0%D0%BB%D0%BA%D0%B0-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%86%D0%B0---%D1%80%D0%BE%D0%B6%D0%B4%D0%B5%D1%81%D1%82%D0%B2%D0%BE-%D0%BD%D0%B0-%D1%81%D0%B2%D0%B5%D1%82%D0%B0-%D0%B4%D0%B5%D0%B2%D0%B0-%D0%BC%D0%B0%D1%80%D0%B8%D1%8F-news779288.html", "text": "Православната църква почита днес църковния празник Рождество на Пресвета Богородица. Денят, в който се е родила Дева Мария, е един от 12-те най-големи християнски празници, известен в народната традиция като Малка Богородица. Родителите на Светата дева – праведните Йоаким и Ана, били щедри и милостиви, но бездетни хора от Назарет. Погълнат от скръб, Йоаким отива в пустинята, където прекарва в строг пост и молитва 40 дни. Ана също се моли горещо на Бога да я дари с рожба. Господ чува молбите им. Пред Ана се явява ангел, който ѝ казва, че ще роди благословена дъщеря на име Мария, заради която ще бъдат благословени всички земни родове. Св. Ана дава обет, че ще обрече детето си на Бога. Когато малката Мария навършва три години, родителите я завеждат в Йерусалимския храм и така изпълнили обещанието си да предадат своята единствена рожба в служба на Бога. Мария остава да живее в храма, като приема върху себе си дълга да лекува в скръбта им всички самотни и изоставени хора. Напуска земния живот на 64-годишна възраст на 15 август. Този ден се почита от Църквата като Успение на св. Богородица. Народът нарича празника Голяма Богородица. На 8 септември православната църква прославя Божията майка като пазителка на християнското семейство и покровителка на родилката и детето. На много места се спазва традицията да се замесва и опича малка питка, намазана с мед за родилката, наречена „Богородична питка“. Сподели:", "date": "2018.09.08", "title": "МНОГО ГОЛЯМ ПРАЗНИК! Днес е Малка Богородица - Рождество на Света Дева Мария"}
{"url": "https://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%B1%D0%BE%D1%80%D0%B4-%D1%89%D0%B5-%D0%BF%D1%80%D0%BE%D1%83%D1%87%D0%B2%D0%B0-%D0%B7%D0%B0%D1%89%D0%B8%D1%82%D0%B5%D0%BD%D0%B8-%D0%BB%D0%B8-%D1%81%D0%B0-%D0%B4%D0%B0%D0%BD%D0%BD%D0%B8%D1%82%D0%B5-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-news779268.html", "text": "Европейският борд за защита на личните данни да проучи доколко са защитени данните на потребителите – това ще предложи заместник-председателят на борда Венцислав Караджов, предава Би Ти Ви. Мярката се налага, след като стана известно, че е възможно картов оператор да е дал достъп до данните на клиентите си в САЩ и техните покупки, на интернет търсачка, с цел по-голяма ефективност на рекламата. Технологиите за следене на покупките се развива чрез JPS на вашия телефон или друго устройство, чрез използване на безжична мрежа и Bluetooth технология, дори на ниво зона от магазина, в която сте се спрели. Възможно ли е обаче да се разбере дали наистина сте купили стоката, ако трета страна е получила данните ви? От компанията оператор на кредитни карти съобщиха, че категорично нямат информация за индивидуалните артикули, които се купуват. Те предоставят на рекламодателите само тенденции за обема на продажбите и отговарят на очакванията за поверителност. „Начинът, по който работи нашата мрежа, не ни дава информация за индивидуалните артикули, които закупуват клиентите в нито една количка – физическа или дигитална. Това отговаря на очакванията за поверителност както на потребителите, така и на търговците по целия свят”, обяснява експерт от компания, която е оператор на картови разплащания. Измерването на ефективността на една реклама за ръста в продажбите е ключово за маркетинга. Търговците се интересуват какво гледат хората онлайн, а пък продаващите реклама се интересуват да разберат дали тя е ефективна. Използвайки уникален идентификатор на потребителя, който е еднакъв за двете системи, може да се обменя такава информация анонимно. Така, че на практика не се обменят имена на хора, а само идентификатори. Но тези идентификатори са цифрови отпечатъци и идентичността може да бъде свързана. От компанията оператор на кредитни карти са категорични, че не се предоставя информация за отделни транзакции или лични данни. Дигиталната идентичност е под закрилата на регламента за личните данни. В конкретния случай тези данни се обработват за целите на маркетинга, но по начин който не може да се индивидуализира физическото лице. От комисията за защита на потребителите обаче са категорични, че няма нарушение на закона, когато картовият оператор събира данните в обобщен вид, а не за конкретно физическо лице. Сподели:", "date": "2018.09.08", "title": "Европейски борд ще проучва защитени ли са данните на потребителите"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D0%BE%D1%82%D0%BB%D0%B5%D0%B6%D0%B0%D0%BB%D0%BE%D1%82%D0%BE-%D1%84%D0%B5%D1%82%D0%B0-%D1%81%D0%B8%D1%80%D0%B5%D0%BD%D0%B5-%D0%B2-%D1%81%D0%B2%D0%B5%D1%82%D0%B0---%D0%BD%D0%B0-7200-%D0%B3%D0%BE%D0%B4%D0%B8%D0%BD%D0%B8-news779212.html", "text": "Учени откриха възможно най-отлежалото сирене в света - \"фета\" на 7200 години, съхранила се в древни съдове, използвани от фермерите на неолита, пишат в. \"Дейли мейл\" и БТА. По време на разкопки в Хърватия изследователите се натъкнаха на грънчарски изделия с остатъци от саламурено сирене по ритони и сита отпреди 7300 години. Производството на прясно мляко и сирене е свързано с разпространението на земеделието в Европа, което е започнало преди 9000 години. Но досега се считаше, че сиренето в Средиземноморието е възникнало в началото на бронзовата епоха, някъде преди 5000 години. Новото откритие връща назад във времето с 2000 години това производство. Учените са на мнение, че продукти, подобни на \"фета\", са помогнали на фермерите от неолита да снижат детската смъртност в своите общности. Укрепналите по този начин популации са можели да се разпрострат в северните и централните части на Европа. Разкопките са били проведени от екипа на Сара Макклюър от Пенсилванския университет в хърватските села Покровник и Данило Битни. Учените открили по древните съдове следи от мляко, сирене и месо. Сиренето било идентифицирано по остатъците от мастни киселини. Сподели:", "date": "2018.09.08", "title": "Откриха най-отлежалото \"фета\" сирене в света - на 7200 години"}
{"url": "https://pik.bg/%D0%B2%D0%B8%D0%BF-%D0%B3%D0%BE%D1%81%D1%82-%D1%81%D0%B5%D0%BB%D0%B5%D0%BD%D0%B0-%D0%B3%D0%BE%D0%BC%D0%B5%D1%81-%D0%B1%D0%B8%D0%BB%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news779266.html", "text": "Американската певица и актриса Селена Гомес е била на посещение в България миналата седмица. Тя е била тук по покана на международната неправителствена организация А21, чиято кауза се състои в борбата срещу трафика на хора и всякакъв вид експлоатация. Гомес е останала в страната ни няколко часа, през които е разговаряла с представители на организацията. В социалните мрежи известната изпълнителка качи кадри от престоя си у нас. Сподели:", "date": "2018.09.08", "title": "ВИП ГОСТ! Селена Гомес била на посещение в България"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B5%D0%BD-%D1%88%D0%B5%D1%84-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D0%BF%D1%8A%D1%82%D1%8F-%D1%83%D0%B1%D0%B8%D0%B5%D1%86-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-news779308.html", "text": "Ако нещата с ремонта на пътя край Своге свършат само с полагането на маркировка след преасфалтирането, нищо няма да се промени. Това заяви пред сутрешния блок на Нова телевизия Йонко Иванов, автоексперт и председател на Съюза по авто-мото подготовка. „Никой не знае дали това е началото или края на ремонта на този участък – коментира Иванов. - Ако с маркировката, която ще бъде положена днес на този участък всичко приключи, нищо няма да се промени. Има грешка в проектирането на самия завой. Има пропуски, които са сериозни в проектирането и ако не се поправят, ще има още грешки. Трябва да се изчистят дърветата от пътя. Платното за движение трябва да бъде изправено“. Полагането на новата маркировка започва днес. „Започва полагането на маркировката – заяви Михаил Рашков директор „Пътна инфраструктура“. -  До обяд ще е готова. Полагането на новия асфалт мина добре. Този асфалт е по-добър от предишния. В процедура на следствието сме, но мога да кажа, че рецептите на асфалтовата смес са различни. Това мога да кажа за момента.  Категорично мога да кажа, че сега сцеплението е по-добро. Проектантът на път е направил така, че да повтори нещата от стария път. Проектът е изпълнен. Проблемът с отводняването не е само в този участък. Това е основен проблем на всички пътища. Той е основна задача и е част от безопасността на пътя“. Сподели:", "date": "2018.09.08", "title": "ГОРЕЩА ТЕМА! Автомобилен шеф с тежък коментар за ремонта на пътя-убиец край Своге"}
{"url": "https://pik.bg/%D0%B1%D0%B5%D1%80%D0%B1%D0%BE-%D1%81-%D0%B3%D0%BE%D1%80%D0%B5%D1%89%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%BF%D1%80%D0%B5%D0%B4-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8%D1%8F-%D0%BC%D0%B8%D1%80%D1%8A%D1%80-%D0%B7%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-news779213.html", "text": "Българската звезда Димитър Бербатов взе отношение по неразбориите в бившия му клуб Манчестър Юнайтед. В последно време английските медии не спират да пишат за скандали между мениджъра Жозе Моуриньо и най-скъпия играч в историята на \"червените дяволи\" Пол Погба. Информациите варират от сигурно напускане на френския халф, който бил недоволен от ситуацията на \"Олд Трафорд\", до предстоящо уволнение на Специалния заради тези проблеми и заради слабия старт на сезона. Но според Бербо, нито едно от двете неща не трябва да се случва. \"Нито един от двамата не би трябвало да си тръгва. Аз вярвам, че всичко това са само спекулации и нагнетяването на напрежението не помага по никакъв начин. Трябва да се промени фокусът изцяло и да се мисли само върху футбола.\" \"В голям клуб винаги има играчи с огромно его, които искат да печелят на всяка цена. Това понякога създава търкания между тях и мениджъра, но в огромните клубове е така и това не е нещо необичайно и плашещо.\" \"Когато си голям мъж, вече знаеш как да се справиш с такава ситуация и аз съм сигурен, че е така и в момента. Но когато постоянно се внася напрежение отвън в клуба, това не помага на отношенията между двете страни. Аз съм вече далеч от отбора и не съм запознат как стоят точно нещата, чета това, което четат и останалите.\" \"Но ако наистина се случва нещо между замесените хора, те трябва да бъдат оставени да се справят сами с това, а аз съм сигурен, че знаят как да го направят. Всички сме хора, правим грешки, но в крайна сметка фокусът трябва да е върху случващото се на терена\", заяви Бербо пред \"Мирър\". Сподели:", "date": "2018.09.08", "title": "Бербо с горещо интервю пред английския \"Мирър\" за ситуацията в Манчестър Юнайтед"}
{"url": "https://pik.bg/%D0%BA%D0%B5%D0%B2%D1%80-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%B2%D0%BE%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BA%D0%BE%D1%80%D0%B4%D0%BD%D0%B8%D1%82%D0%B5-%D1%81%D0%BC%D0%B5%D1%82%D0%BA%D0%B8-%D0%B2-%D0%BA%D1%80%D0%B0%D1%81%D0%BD%D0%BE-%D1%81%D0%B5%D0%BB%D0%BE-news779211.html", "text": "Комисията за енергийно и водно регулиране е поискала от \"Софийска вода\" информация, свързана с твърденията на живеещи в столичния квартал \"Красно село\", че са им начислявани суми за вода, достигащи 3 800 лева. Според потребителите сметките са били много по-високи за 5-месечен период, а след извършена наскоро подмяна на водомерите, те отново са в нормални граници. По този повод \"Софийска вода\" е започнала проверка на случая. След приключването й регулаторът трябва да бъде информиран за резултатите от нея. После Комисията ще се произнесе дали са спазени Общите условия и дали фактурите са съобразени с определената пределна цена на ВиК услугите. Сподели:", "date": "2018.09.08", "title": "КЕВР проверява \"Софийска вода\" заради рекордните сметки в \"Красно село\""}
{"url": "https://pik.bg/%D0%B0%D0%B2%D1%80%D0%B8%D0%BB-%D0%BB%D0%B0%D0%B2%D0%B8%D0%BD-%D0%B1%D1%8F%D1%85-%D0%BF%D1%80%D0%B8%D0%B5%D0%BB%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%B8-%D1%87%D1%83%D0%B2%D1%81%D1%82%D0%B2%D0%B0%D1%85-%D0%BA%D0%B0%D0%BA-%D1%82%D1%8F%D0%BB%D0%BE%D1%82%D0%BE-%D0%BC%D0%B8-%D0%B3%D0%B0%D1%81%D0%BD%D0%B5-news779208.html", "text": "Канадската певица Аврил Лавин се завръща с нов албум, след като няколко години се бори с тежко заболяване, съобщиха БТА и АФП. \"Няколко години си стоях вкъщи, болна. Борих се с Лаймската болест. Бях приела смъртта и чувствах как тялото ми гасне. Не само това беше част от живота ми, но искам и да привлека внимание върху това колко тежка е тази болест\", написа певицата на сайта си. Аврил Лавин се заразява с тежката болест през 2014 г., но диагнозата й е поставена със закъснение. Певицата, която сама пише повечето си песни, каза, че се е колебала дали да споменава болестта си в тях, но все пак се решила на това. Бившето дете-звезда вече е на 33 години. Тя основа фондация в полза на изследванията върху Лаймската болест, която се предава с ухапване от кърлежи. Ако болестта бъде открита бързо, последиците са малко - главоболие, пристъпи на умора, болки в ставите. Ако бъде установена със закъснение пораженията в ставите и нервната система са сериозни. Аврил Лавин не е издавала албум от 2013 г. Сподели:", "date": "2018.09.08", "title": "Аврил Лавин:  Бях приела смъртта и чувствах как тялото ми гасне"}
{"url": "https://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D1%81%D0%BF%D0%B8%D0%BF%D0%B0%D1%85%D0%B0-%D0%B4%D0%B5%D0%BF%D0%B0%D1%80%D0%B4%D0%B8%D0%B9%D0%BE-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news779283.html", "text": "Френската филмова звезда Жерар Депардийо бе открит неочаквано в хотел в севернокорейската столица Пхенян. Това съобщава France 24. Разпознатият от френски журналист актьор категорично отказал да дава интервю или да обясни присъствието си в КНДР. Според изданието, вероятно актьорът е пристигнал в КНДР за празненствата по повод 70-годишнината от основаването на републиката. КНДР (официалното име на Северна Корея) е обявена на 9 септември 1948 г. - от съветската окупационна зона на Корейския полуостров, който до 1945 година е управляван от Японската империя. Това е ключово събитие в севернокорейския политически календар, обикновено белязано от голям военен парад, под контрола на самия Ким Чен Ун. Програмата около тази годишнина не е съобщена, но експертите смятат, че Северна Корея може да не показва балистични ракети тази година в предишни паради, за да не се засяга продължаващото дипломатическо размразяване на полуострова. Сподели:", "date": "2018.09.08", "title": "НЕОЧАКВАНО! Спипаха Депардийо в... Северна Корея"}
{"url": "https://pik.bg/%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%B7%D0%B0-%D1%80%D0%BE%D0%BA%D0%B0%D0%B4%D0%B8%D1%82%D0%B5-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B5-%D1%81%D1%8A%D0%BC-%D1%83%D0%B1%D0%B5%D0%B4%D0%B5%D0%BD-%D1%87%D0%B5-%D0%BF%D0%BE%D0%B4%D0%BE%D0%B1%D0%B5%D0%BD-%D1%82%D0%B8%D0%BF-%D0%BE%D1%81%D1%82%D0%B0%D0%B2%D0%BA%D0%B8-%D1%80%D0%B5%D1%88%D0%B0%D0%B2%D0%B0%D1%82-%D1%82%D0%B0%D0%BA%D0%B8%D0%B2%D0%B0-%D0%BF%D1%80%D0%BE%D0%B1-news779320.html", "text": "Не съм убеден, че подобен тип оставки решават такива проблеми. Това каза министърът на околната среда и водите Нено Димов в ефира на Би Ти Ви за рокадите в кабинета „Борисов“ 3 и подадените оставки от министрите Валентин Радев, Ивайло Московски и Николай Нанков заради трагедията край Своге. Според него в политиката е важно да има обективност върху причините. Той отчете, че на този етап не е приключило разследването около инцидента. „Уважавам тяхното решение и предполагам, че това е един от начините, по които трябва да се носи отговорност“, обясни Нено Димов. Попитан дали трябва да се изчисти кабинетът, министърът обясни: „Това е въпрос, който лидерите на коалициите трябва да решат. Като цяло всеки от нас се стреми да изпълни програмата, с която е поел този пост. В частност едно от основните неща, които „Обединени патриоти“ имаха като програма и тя стана елемент от програмата и на управляващата коалиция, е повишаването на доходите. Политиката, която аз се опитвам да правя в рамките на околната среда е именно в това. Как да може да бъде намерен балансът между опазването на околната среда и повишаването на доходите“, коментира Димов. По думите му кризата в управляващата коалиция приключва. Във връзка с казаното от премиера, че не е доволен и от други министри и на въпрос дали е притеснен, министър Нено Димов заяви: „Не чувствам притеснение“. На въпрос дали е чиста държава България, министър Нено Димов коментира, че трябва да се сравни с нещо. „Няма абсолютно чисто или абсолютно мръсно. При всички положения България днес е много по-чиста, отколкото да кажем преди 5 или 6 години“, обясни министър Димов. Според него човек винаги е недоволен и иска повече, което ни тласка към прогрес. Сподели:", "date": "2018.09.08", "title": "Нено Димов за рокадите в кабинета: Не съм убеден, че подобен тип оставки решават такива проблеми"}
{"url": "https://pik.bg/%D0%B0%D0%BF%D0%B8-%D1%83%D0%BA%D1%80%D0%B5%D0%BF%D0%B2%D0%B0-%D0%BF%D1%8A%D1%82%D1%8F-%D0%B1%D0%BE%D1%80%D0%BE%D0%B2%D0%B5%D1%86-%D1%80%D0%B0%D0%B4%D1%83%D0%B8%D0%BB-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%BF%D0%B0%D0%B4%D0%BD%D0%B0%D0%BB%D0%B8-%D1%83%D1%87%D0%B0%D1%81%D1%82%D1%8A%D1%86%D0%B8-news779187.html", "text": "Възложено е изготвянето на проект за укрепване на участъка от път II-82 Боровец – Радуил. Това съобщиха от пресцентъра на Агенция \"Пътна инфраструктура\". В отсечката са констатирани пропадания на пътното платно. Тя е сигнализирана с пътни знаци, указващи намаляване на габарита и ограничаване на скоростта до 30 и 40 км/ч. Взети са всички мерки за обезопасяване на пътя и повишаване безопасността на движение като са поставени бетонни прегради, бализи, сигнални ленти с успоредни бели и червени ивици. За допълнителното обезопасяване има и физически препятствия от фрезован материал. Агенция „Пътна инфраструктура“ апелира шофьорите да карат с повишено внимание и съобразена скорост, спазвайки стриктно пътната сигнализация в участъка от път II-82. Ремонтните дейности ще стартират след като бъдат направени необходимите геоложки проучвания, които да установят причините за пропадането и се изготви проект за трайното укрепване на пътя. По първоначални оценки за ремонта на отсечката от Боровец до Радуил /от 18-ти до 28-ми километър/ индикативно ще са необходими около 1,2 млн. лв. с ДДС. През м. г. над 540 хил. лв. са вложени в път II-82 Боровец – Радуил - Костенец. Пътят е изкърпен и е с подобрено отводняване. За повишаване безопасността на движение са подменени старите обезопасителни системи, които са били повредени от пътни инциденти. През август т. г. завърши превантивният ремонт на близо 7 километра от пътя II-82 Боровец – Самоков, който стартира през пролетта. Инвестицията е близо 4,5 млн. лв. с ДДС. Обновена е пътната настилка, подобрено е отводняването, положена е хоризонтална маркировка. В участъка са възстановени и липсващите или повредени пътни знаци и са монтирани нови ограничителни системи. Програмата на АПИ предвижда и рехабилитацията на 32,5 км от път IІ-62 Дупница – Клисура – Самоков, който е връзка към курортен комплекс „Боровец“. В момента се провеждат обществените поръчки за избор на изпълнители за строителството и надзора на отсечката. Предстои отваряне на ценовите оферти на кандидатите. Стартирането на строителните работи ще започне след като приключи тръжната процедура за избор на изпълнители и има подписани договори с избраните изпълнители. Сподели:", "date": "2018.09.08", "title": "АПИ укрепва пътя Боровец-Радуил заради пропаднали участъци"}
{"url": "https://pik.bg/%D0%BF%D1%80%D0%BE%D1%87%D1%83%D1%82-%D0%B0%D1%80%D1%85%D0%B8%D1%82%D0%B5%D0%BA%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BD%D0%BE%D0%B2-%D0%BC%D0%BE%D1%81%D1%82-%D0%B2-%D0%B3%D0%B5%D0%BD%D1%83%D0%B0-news779309.html", "text": "Прочутият италиански архитект Ренцо Пиано представи официално проекта си за нов мост в Генуа, който е негов роден град, съобщава „Франс Прес“, цитирана от БТВ. На 14 август в западната част на града рухна участък от моста „Моранди\", който бе част от магистралната мрежа на областта Лигурия. Загинаха 43 души. Малко след това Ренцо Пиано предложи на областния управител на Лигурия, в която се намира Генуа, проект на нов мост на мястото на частично срутилия се. На пресконференция вчера световноизвестният архитект представи официално проекта си. „Новият мост би трябвало да издържи 1 000 години и ще бъде от стомана - каза Ренцо Пиано. - В него ще има нещо, което ще напомня на кораб. Новият мост ще бъде с по-фина конструкция, ще има специфично излъчване и светлина\". Той уточни, че мостът ще е бял. Кметът на Генуа Марко Бучи пък обяви организирането в идните месеци на международен конкурс за възстановяването на квартала под моста. Това се налага тъй като разрушаването на отломките от моста, ще наложи и разрушаването на част от жилищните блокове, намиращи се под него. Архитектът Ренцо Пиано е носител на наградата \"Притцкър\" през 1998 г. Най-известните му проекти през последните десетилетия са музеят \"НЕМО\" в Амстердам, реконструкцията на Потсдамския площад в Берлин, проектът за небостъргача London Bridge Tower на брега на река Темза. Един от най-впечатляващите проекти на Ренцо Пиано е културният център на името на Жан-Мари Жибау в Нова Каледония, построен за периода 1991-1998 г. Сподели:", "date": "2018.09.08", "title": "Прочут архитект представи проект за нов мост в Генуа"}
{"url": "https://pik.bg/%D0%B4%D0%B2%D0%B0-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D1%81%D1%82%D1%80%D1%83%D0%B2%D0%B0%D1%82-%D1%81%D0%B0%D0%BC%D0%BE-%D0%B4%D0%B2%D0%B5-%D0%BE%D1%82-%D0%BC%D0%BE%D0%BD%D0%B5%D1%82%D0%B8%D1%82%D0%B5-%D0%BE%D1%82-%D0%B0%D1%80%D1%85%D0%B5%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BD%D0%B0-%D0%BA%D0%B0%D0%BB%D0%B8%D0%B0%D0%BA%D1%80%D0%B0-news779260.html", "text": "Два милиона евро струват само две от монетите от археологическата находка на нос Калиакра, която бе открита в края на август. Днес първите сто монети вече са обработени и зорко пазени, най-вече от телевизионните камери. В пликчета, описани и разчетени по стойност и произход – това са монетите от първата осмина порция в гърнето, което екипът на доц. Петруново откри на 17 август в крепостта „Калиакра”. Две от монетите са много рядко срещани, предава Нова телевизия. На културната борса една от тях се търгува за 1 милион евро, поясни доцентът. Още по-висока е историческата им стойност. В наши дни археолозите мислят как да опазят крепостта от посегателствата на иманярите. Предупреждават, че видеокамера следи постоянно кой какво прави там. Тепърва продължава описването и подготовката на съкровището, открито това лято. Сподели:", "date": "2018.09.08", "title": "Два милиона евро струват само две от монетите от археологическата находка на Калиакра"}
{"url": "https://pik.bg/%D0%BC%D0%B2%D1%80-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%80%D0%B0%D0%B7%D0%B1%D0%B8%D1%82%D0%B0%D1%82%D0%B0-%D0%BD%D0%B0%D1%80%D0%BA%D0%BE%D0%B1%D0%B0%D0%BD%D0%B4%D0%B0-%D0%B2-%D0%B1%D1%83%D1%80%D0%B3%D0%B0%D1%81-12-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B8%D0%B7%D0%B7%D0%B5%D1%82%D0%BE-%D0%BE%D0%B3%D1%80%D0%BE%D0%BC%D0%BD%D0%B8-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-news779358.html", "text": "От МВР разкриха подробности за специализираната операция през седмицата, при която бе разбита нова банда, занимаваща с наркоразпространение в Бургаско, съобщава „Флагман“. К Сред задържаните е и знаковата фигура в бургаския ъндърграунд Георги Илиев. Акцията е проведена на територията на Бургаска област, след утвърден план от главния секретар на МВР гл.комисар Младен Маринов, и под прякото ръководство на Специализираната прокуратура. В нея са участвали служители на териториалния сектор „Борба с организираната престъпност“ към ГДБОП-МВР в Бургас и колегите им от Отдел „Наркотици“ при ГДБОП. В хода на полицейските действия са задържани 12 участници в групата. На четирима от тях – на възраст 37г., 39г., 28г. и 22г., е повдигнато обвинение за извършено престъпление по чл.321 вр. чл.354а от НК. С решение на Специализирания наказателен съд им е повдигнато обвинение по чл. 321 от НК и им е наложена мярка за неотклонение „задържане под стража“. В рамките на операцията са извършени множество процесуално-следствени действия в жилища и ползвани от задържаните леки автомобили. Иззети са около 1 кг различни видове наркотични вещества - суха зелена тревна маса - канабис, метамфетамин, кокаин, хашиш. Открити са 48 растения от рода на конопа, 18 от които били отглеждани в специално оборудвано за целта помещение на къща. При претърсванията са иззети още - газово оръжие, ножове и палки, а в дома на лидера на групата е открита и парична сума в размер на 15 490 лв. По първоначални данни групата е действала от началото на тази година на територията на страната и Бургаска област. Установено е, че участниците са прибягвали до използването на насилствени методи - заплахи и побои, при осъществяване на престъпната си дейност. По случая е образувано досъдебно производство за извършено престъпление по чл.321 вр. чл.354а от НК, работата по което продължава под надзора на Специализираната прокуратура. Сподели:", "date": "2018.09.08", "title": "МВР с подробности за разбитата наркобанда в Бургас! 12 арестувани, иззето огромни количество дрога"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%B3%D0%BE-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8%D1%8F-%D1%82%D1%83%D1%80%D0%B8%D1%81%D1%82-%D0%BA%D0%BE%D0%B9%D1%82%D0%BE-%D1%81%D0%BC%D0%BB%D1%8F-%D0%BE%D1%82-%D0%B1%D0%BE%D0%B9-%D0%B8%D0%BD%D0%B2%D0%B0%D0%BB%D0%B8%D0%B4-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%81%D0%BD%D0%B8%D0%BC%D0%BA%D0%B0-news779326.html", "text": "„Много съжалявам, не съм такъв чове „Тук са множество деяния и няма как да мине само с глоба, както при шведа. Ще искаме лишаване от свобода. Това са абсурдни действия” Британецът Дани Джеймс Нот се напил до безпаметност, защото алкохолът в България бил евтин. В Англия той работел много, но не изкарвал достатъчно, за да си позволи купонджийски живот. Заради това идвал в България всяка година на алкохолен тур за по една седмица. Това признание е направила майка му Бевърли пред разследващите, стана ясно при гледането на днешната му мярка за неотклонение в Районния съд в Несебър, пише Флагман. Магистратите го оставиха зад решетките, тъй като има реална опасност ад се укрие от българското правосъдие. До този момент са събрани достатъчно доказателства, уличаващи го в извършването на 2 тежки престъпления – хулиганство и нанасяне на лека телесна повреда на безпомощно лице. Минути след като чу определението на съда, Дани Джеймс даде кратко изявление пред неколцината журналисти. , повтаряше многократно той. Британецът отрече да е използвал наркотици, но дали това е така или той не иска да признае, че е направил и друго нарушение на българското законодателство, ще стане ясно съвсем скоро, когато излезе назначената от съда експертиза. Около половин час след полунощ срещу четвъртък Дани Джеймс се прибира в стаята си на 5-я етаж, като преди това е вдигнал невъобразим скандал във фоайето на хотела, на рецепционистките и на охраната. Наложило се да бъде извикана майка му, за да го убеди да се прибере в стаята си. Докато тя се опитва да го заведе до стаята, държейки го под ръка, двамата внезапно се разминават в коридора с беззащитния инвалид. Без никаква причина Дани Джеймс нанася поредица от удари на възрастния човек, поваляйки го на пода. Ръководителят на Апелативна прокуратура Любомир Петров обяви, че държавното обвинение ще иска присъда за бруталните изстъпления на Дани Джеймс и увери, че той няма просто да се размине с глоба като шведа Ралф Сундберг. , каза Любомир Петров. Сподели:", "date": "2018.09.08", "title": "ИЗВЪНРЕДНО! Ето го английския турист, който смля от бой инвалид в Слънчев бряг (СНИМКА)"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B1%D1%80%D0%B8%D1%82%D0%B0%D0%BD%D0%B5%D1%86%D1%8A%D1%82-%D0%BF%D1%80%D0%B5%D0%B1%D0%B8%D0%BB-%D0%B8%D0%BD%D0%B2%D0%B0%D0%BB%D0%B8%D0%B4-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%BE%D1%81%D1%82%D0%B0%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-news779369.html", "text": "27-годишният британец Дани Джеймс, който преби в хотел в Слънчев бряг, възрастен шотландец с увреждания остава в ареста, реши Районният съд в Несебър, съобщи БНР. Мотивите са, че той може да се укрие, да се опита да напусне страната или да извърши друго престъпление. Две са обвиненията срещу агресивния британец Дани Джеймс - непристойни действия, грубо нарушаващи обществения ред и за нанасяне на телесна повреда, причинена по хулигански подбуди. Прокурорът по делото Стела Машова поиска най-тежката мярка \"задържане под стража\". Инцидентът е от 6 септември, като малко преди това до външен бар на басейн и до рецепцията на хотела Джеймс е буйствал, замервал с обувки служители на хотела, като успял да удари и един от тях. След това в коридор на 5-ти етаж, безпричинно нападнал 60-годишния шотландец, който бил трудно подвижен и се придвижвал с помощта на бастун. В съда Дани Джеймс каза, че съжалява, не е агресивен, няма намерение да напусне страната, както и че е готов да плати 10 000 лв гаранция. Според адвоката му Веселин Анестиев, агресията на Джеймс се дължи на изпитото количество бира, уиски и бейлис. Сподели:", "date": "2018.09.08", "title": "От последните минути! Британецът, пребил инвалид в Слънчев бряг, остава в ареста"}
{"url": "https://pik.bg/%D1%80%D1%83%D1%81%D0%B8%D1%8F-%D1%82%D0%B5%D1%81%D1%82%D0%B2%D0%B0-%D0%BD%D0%BE%D0%B2%D0%B8-%D0%B1%D0%BE%D0%B9%D0%BD%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B8-%D0%BC%D0%B8-28%D0%BD%D0%BC-news779319.html", "text": "Директорът на въздушния отдел на руската държавна корпорация „Ростех“ Анатолий Сердюков съобщи, че в момента се изпитват нови бойни хеликоптери Ми-28НМ, предава РИА Новости, цитирана от „Фокус“. „В момента се провеждат държавни съвместни изпитания – разясни Сердюков. - Съгласно подписания в края на миналата година договор, „Хеликоптери на Русия“ ще предадат на министерството на отбраната партида от три машини, които ще бъдат изпитани“. При създаването на Ми28НМ конструкторите са отчели опита при разработката на бойно-учебния Ми-28УБ: на предната кабина е разположен втори комплект апаратура за управление. Поставен е нов прицелно-пилотажно-навигационен комплекс, който е снабден с изчислителни средства за ускоряване на реакцията. Командирът и бирдовият инженер сега ще получават по-пълно и достъпна информация за околната среда и работата на всичките системи на машината. Това ще облекчи взаимодействието и ще ускори вземането на решения в бойна обстановка. Сподели:", "date": "2018.09.08", "title": "Русия тества нови бойни хеликоптери Ми-28НМ"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%B8%D1%8F%D1%82-%D0%B1%D0%BE%D1%81-%D0%BC%D0%B8%D0%BD%D1%8E-%D1%81%D1%82%D0%B0%D0%B9%D0%BA%D0%BE%D0%B2-%D0%B7%D0%B0%D1%81%D1%82%D0%B0%D0%B2%D0%B0-%D0%BF%D1%80%D0%B5%D0%B4-%D1%81%D0%BF%D0%B5%D1%86%D1%81%D1%8A%D0%B4%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news779353.html", "text": "Съдът трябва да реши дали алкохолният бос Миню Стайков ще остане за постоянно в ареста. Той беше задържан по подозрение, че е част от престъпна група за данъчни измами, пране на пари, съхранение и продажба на акцизни стоки без бандерол. Общо членовете на групата са 8 души, като петима са задържани. Синът на Миню Стайков се издирва с европейска заповед за арест, а други двама са обявени за общодържавно издирване, тъй като няма данни те да са напускали страната. Репортерът на ПИК TV Нели Пенкова съобщи ексклузивно, че обвиняемите са подписали пред съда декларации, че не искат да бъдат снимани и затова камери няма да бъдат допускани в залата, както и всякакви записващи устройства. Пред спецсъда в 14 ч. заставата Миню Стайков, синът на кмета на Карнобат - Иван Димитров, както и шуреят на Стайков - Емил Хазърбасанов. Спецсъдът трябва да реши дали да уважи искането на прокуратурата за нова мярка \"задържане под стража\". В момента те са в ареста с прокурорска мярка за 72 часа. Екипът ни остава на място, за да проследи решението на съда, което ще научите първо в ПИК. 10 минути след обявеното начало на заседанието по мярката, от съда съобщиха, че стартът се отлага с половин час по искане на адвокатите, които са обявили, че имат нужда от повече време за гледане на обвинителния акт. Освен това стана ясно, че дори Миню Стайков да бъде доведен в съда, той е заявил категорично нежелание да бъде сниман, заради което ще бъде вкаран в залата през заден вход и няма да има пряка видимост към него и в самата зала. Делото за ледане на мярката започна едва минути преди 15 ч. с час закъснение, предаде репортерът на ПИК TV Нели Пенкова. Оператор: Светлин Йорданов Сподели:", "date": "2018.09.08", "title": "ПЪРВО В ПИК TV! Алкохолният бос Миню Стайков застава пред Спецсъда (ОБНОВЕНА)"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BD%D1%8F%D0%BC%D0%B0-%D0%B4%D0%B0-%D1%81%D1%82%D0%BE%D0%B8%D0%BC-%D0%B1%D0%B5%D0%B7%D1%83%D1%87%D0%B0%D1%81%D1%82%D0%BD%D0%BE-%D0%BA%D0%BE%D0%B3%D0%B0%D1%82%D0%BE-%D1%81%D0%B5-%D1%83%D0%B1%D0%B8%D0%B2%D0%B0%D1%82-%D0%BD%D0%B5%D0%B2%D0%B8%D0%BD%D0%BD%D0%B8-%D0%B2-%D1%81%D0%B8%D1%80%D0%B8%D1%8F-news779318.html", "text": "Турция няма намерение да наблюдава отстрани или да участва в тази „игра“, ако международната общност си затваря очите пред убийствата на хиляди невинни хора в Сирия. Това написа в „Туитър“ по повод сирийската провинция Идлиб турският президент Реджеп Ердоган след вчерашната си среща в Техеран с руския и иранския си колега - Владимир Путин и Хасан Рохани, съобщана БНР. В серия от публикации в социалната медия Реджеп Ердоган отново подчерта нуждата от намиране на дипломатическо решение на кризата в района на северния сирийски град. Ердоган изтъква необходимостта от дълготрайно политическо решение за арабската страна в съответствие с принципите и „духа на Астана“. По думите на турския лидер Турция се е опитвала да спре кръвопролитията в съседната държава от самото начало и бързо се е притекла на помощ на „братята и сестрите“ си там. Според Ердоган методи, които пренебрегват живота на цивилните, не допринасят нищо, освен да вършат работа на терористите. Ердоган подчертава важността на противопоставянето срещу отслабването на териториалната цялост на Сирия и националната сигурност на съседните страни под претекста за борба с тероризма. В Сирия Съединените щати подкрепят кюрдските организации, сражаващи се срещу „Ислямска държава“. Президентите на Иран, Русия и Турция се срещнаха в Техеран, където въпреки различията си по урегулирането на сирийската криза, приеха съвместна декларация, в която се споразумяха за борба с джихадистките групировки и призоваха за прекратяване на огъня в Идлиб. Сподели:", "date": "2018.09.08", "title": "Президентът на Турция се закани: Няма да стоим безучастно, когато се убиват невинни в Сирия"}
{"url": "https://pik.bg/%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%B8-%D0%BF%D0%B8%D0%B2%D0%BE%D0%B2%D0%B0%D1%80%D0%B8-%D0%BE%D1%81%D0%B2%D0%B5%D1%82%D0%B8%D1%85%D0%B0-%D0%B1%D0%B8%D1%80%D0%B0%D1%82%D0%B0-%D1%81%D0%B8-%D0%B2-%D1%86%D1%8A%D1%80%D0%BA%D0%B2%D0%B0-news779301.html", "text": "Белгийски производители осветиха бирата си в църква, съобщава БТВ. Ритуалът, който се извършва всяка година, е в чест на деня на пивовара. Придружавани от музиканти и облечени в средновековни костюми, пивоварите влязоха тържествено в катедралата в Брюксел. Дървената им бъчва беше благословена от свещеник. Според поверието по подобен начин през Средновековието монах осветил пивоварна, чиято бира по чудо излекувала местните хора от чумата. Белгийски монаси започват да варят бира преди повече от 1 000 години, а днес производителите на пиво в Белгия са над 150. Сподели:", "date": "2018.09.08", "title": "Белгийски пивовари осветиха бирата си в църква"}
{"url": "https://pik.bg/%D1%82%D1%8A%D1%80%D1%81%D1%8F%D1%82-%D1%81%D0%B5-88-%D0%BC%D0%B5%D1%81%D1%82%D0%B0-%D0%B7%D0%B0-%D1%83%D1%87%D0%B8%D1%82%D0%B5%D0%BB%D0%B8-%D1%81%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news779364.html", "text": "88 са свободните места за учители във Враца и областта броени дни преди началото на новата учебна година. Това обяви пред „Конкурент“ Галина Евденова, началник на РУО. Според нея обаче, този факт не бива да буди тревога, тъй като част от свободните позиции са за 10 детски градини. Имало и такива места, които са за лектори, т.е. търсените специалисти не могат да изпълнят норматива за работа и ще влизат като лектори. В същото време е тревожна тенденция за застаряване сред педагогическите кадри във Враца. Едва 130 мъже и жени на възраст до 30 г. преподават в школата в региона. На възраст между 31 и 40 г. са 381 от общо 2 167 учители. Най-много са преподавателите от 41 до 50 г – 833-има, следват ги тези в групата между 51 и 55 г. – 422-ма и от 56 до 60 г. – 411. Едва 70 са учителите на 60 и повече години, които преподават в клас. „Вземаме мерки за привличането на млади кадри, имаме преференции за онези училища, които дават път на млади колеги“, разясни Евденова. Въпреки това през изминалата учебна година е имало десетки учители с недостатъчна професионална квалификация в областта – 14 нередовни са преподавали английски език, а по пет – математика и български език и литература. Сподели:", "date": "2018.09.08", "title": "ТЪРСЯТ СЕ! 88 места за учители са свободни във Врачанско"}
{"url": "https://pik.bg/%D0%B0%D1%80%D0%B5%D1%81%D1%82%D0%B8-%D0%B2-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8%D1%8F-%D0%BE%D1%84%D0%B8%D1%81-%D0%BD%D0%B0-%D0%B0%D0%BB%D0%B5%D0%BA%D1%81%D0%B5%D0%B9-%D0%BD%D0%B0%D0%B2%D0%B0%D0%BB%D0%BD%D0%B8-news779310.html", "text": "Осем сътрудници на московския щаб на руския опозиционер Алексей Навални са задържани от полицията, предава Regnum, цитирани от „Фокус“. Според члена на екипа на Навални Николай Ляскин в помещението на щаба е влязла полиция и е задържала осем души. По-късно те са били пуснати от полицейското управление без съставяне на протокол. На 9 септември привържениците на опозиционера ще проведат протести по цяла Русия. В Москва акцията не е съгласувана с местните власти. От там предупредиха екипа на Навални, че ако реши да проведе мероприятието, може да бъде подложен на отговорност. Сподели:", "date": "2018.09.08", "title": "Арести в московския офис на Алексей Навални"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%89%D0%B5-%D1%81%D1%82%D0%B8%D0%B3%D0%BD%D0%B5-%D0%BB%D0%B8-%D0%B4%D0%BE-%D0%BF%D1%80%D0%B8%D0%BC%D0%B8%D1%80%D0%B8%D0%B5-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-news779315.html", "text": "\"По политиката винаги е необходима каска. Но символът на синята каска е друга. Тя е за омиротворение. Моята цел е за по-добър тон в коалицията\", каза в ефира на Би Ти Ви вицепремиерът Красимир Каракачанов. На коалиционния съвет в понеделник трябвало да се намери вярната формула за примирение. \"Вместо да си губим времето в разправии, по-добре да си свършилм работата\", поясни Каракачанов. \"Не искам да изразявам лична позиция, защото тя може да доведе до недоразумение. На коалиционния съвет утре трябва да отидем с единн позиция Патритотите. Но личното мнение е, че ако се стига до оставки, трява да има много ясни причини за тях. Тъй като и тримата министри са от ГЕРБ право е на премиера да решава. Българският народ има достатъчно поговорки, една от тях е \"Три пъти мери, един път режи\". Защото ако веднъж отрежеш, нещата не се възстановяват повече\",каза вицепремиерът. Най-важното в патриотичната коалиция било да се информират кой какво решава да прави. Дори и по телефона. За да няма недоразмения като тези с Валери Симеонов и Волен Сидеров. \"Бойко Борисов не управлява еднолично. Ние - аз, Симеонов, Сидеров и Борисов сме различни хора, с различен темперамент. Аз не като Симеонов, че Борисов управлява еднолично.  Но това не означава, че трябва да тичампо медиите. Претенции към министерските места нямаме, защото те ще бъдат освободени от министри на ГЕРБ, ако оставките бъдат приети\", поясни Каракачанов. Нанков бил един от най-качествените министри в това правителство. Вътрешният министър свършил доста работа, Той обаче се сблъскал с една ситема, която не познавал, защото той не е полицай, а кадрови военен. Московски бил един от най-опитните министри. Най-добрият вариант бил Валери Симеонов и Николина Ангелкова да започнат да си говорят, защото имали сходни виждани по много от въпросите. Предсрочни нямало да има. Нямало нужда през година и половина - две да се вкарва държавата в хаос. Сподели:", "date": "2018.09.08", "title": "ЕКСКЛУЗИВНО! Каракачанов с горещи разкрития  ще стигне ли до примирие управляващата коалиция, Патриотите ще настояват ли за министерски кресла"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%B8%D0%BD%D1%8A%D1%82-%D0%BD%D0%B0-%D0%BC%D0%B8%D0%BD%D1%8E-%D1%81%D1%82%D0%B0%D0%B9%D0%BA%D0%BE%D0%B2-%D0%B7%D0%B0%D1%80%D1%8F%D0%B7%D0%B0-%D0%B4%D0%B5%D1%82%D0%B5%D1%82%D0%BE-%D1%81%D0%B8-%D0%BE%D1%82-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D1%84%D0%B0%D1%82%D0%B0%D0%BB%D0%BD%D0%B0--news779401.html", "text": "Най-малкият син на строителния предприемач Динко Динев е живеел в имението на алкохолната фамилия Стайкови в \"Бояна\", в което през седмицата МВР се натъкна на внушителен оръжеен арсенал. Убежището на собственика на \"Винпром Карнобат\" Миню Стайков бе атакувано от Специализираната прокуратура, след като той бе здирваният с европейска заповед за арест Стайков-младши прекарвал повече време с доведения си син, отколкото с дъщеря си Анабел, за която се грижела основно майка й. задържан по подозрение, че е част от престъпна група за данъчни измами, пране на пари, съхранение и продажба на акцизни стоки без бандерол. В имението в полите на Витоша е живеела и фаталната Мария Цветкова, която е майка на сина на Динев. След раздялата им детето останало при бившата плеймейтка, която заживя на семейни начала със Стайко Стайков след развода му с Александра - дъщерята на другата погната от властите милионерска фамилия Арабаджиеви. Запознати разкриват, че по начало, макар и заобиколено от лукс, семейството на Стайко и Александра не е било от най-щастливите, тъй като родителите им ги оженили насила. След края на брака им, и Сподели:", "date": "2018.09.08", "title": "ЕКСКЛУЗИВНО В ПИК TV! Синът на Миню Стайков заряза детето си от Арабаджиева заради фатална плеймейтка! Стайко отглеждал сина на брат Динев - само в \"Жълтите новини\""}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BC%D0%B8-%D0%B4%D0%B0%D0%B4%D0%B5-200-%D0%BB%D0%B5%D0%B2%D0%B0-%D0%B4%D0%B0-%D0%B3%D0%BB%D0%B0%D1%81%D1%83%D0%B2%D0%B0%D0%BC-%D0%B7%D0%B0-%D0%BD%D0%B5%D0%B3%D0%BE-news779108.html", "text": "Това е той, малкият човек, Атанас от Ботунец. Всеки ден пътува с автобус до Централна гара и търси прехрана. \"Румен Радев ми даде 200 лева да гласувам за него\", признава Атанас пред репортер на ПИК. Изказва се вулгарно за премиера Борисов, който го бил излъгал и не му дал пари. Признава, че е от БСП. Разказва за пътя си от Ботунец до София. И после си тръгва с бутилка в ръка. Сподели:", "date": "2018.09.08", "title": "\"Румен Радев ми даде 200 лева да гласувам за него!\""}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%B8%D0%BB%D0%BE-%D0%B1%D0%B5%D0%B7%D0%B0%D0%BA%D1%86%D0%B8%D0%B7%D0%B5%D0%BD-%D1%82%D1%8E%D1%82%D1%8E%D0%BD-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news779366.html", "text": "На 7 септември (петък) около 14:15 часа е извършена полицейска проверка на сграда във врачанското село Хърлец, съобщава „Конкурент“, като се позовава на информация от полицията във Враца. На пода до леглото в една от стаите е открит черен полиетиленов плик с намиращи се в него 8 найлонови плика със ситно нарязана суха листна маса без български акцизен бандерол. Общото тегло на намерения тютюн е 1 кг. Той е собственост на А.К. на 66 г. от Враца. На нарушителя е съставен акт, а по случая в РУ-Козлодуй е образувана преписка. Сподели:", "date": "2018.09.08", "title": "Акция! Откриха кило безакцизен тютюн във врачанско село"}
