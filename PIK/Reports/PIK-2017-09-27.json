{"url": "http://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%B7%D0%B5%D0%BD%D0%B8%D1%82%D0%BD%D0%BE-%D1%80%D0%B0%D0%BA%D0%B5%D1%82%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BF%D0%B5%D0%B9%D1%82%D1%80%D0%B8%D1%8A%D1%82-news693454.html", "text": "румънската новинарска агенция Agerpres, цитирана от Фокус. Министърът на отбраната на Румъния Михай Фифор заяви, че румънската армия ще получи до края на тази година първата зенитно-ракетна система Пейтриът, като Букурещ е поискал да му бъде позволено да я изплаща на части и да извършва поддръжката в Румъния, предаде “Мога да ви кажа, че до края на тази година, румънската армия ще получи първата система Пейтриът. Чакаме за потвърждение от САЩ, за да можем да започнем да сключваме договори и да закупим първата програма“, потвърди министърът. Според него Фифор, сделката за противовъздушната система е сключена между правителствата на Румъния и САЩ и „поддръжката на системата ще бъде извършвана в Румъния, от румънски компании“. Той описа визитата си в Съединените щати като „успешна“. „Срещата с военния министър на САЩ Джеймс Матис беше успешна в това отношение. Американската страна още веднъж подчерта важната роля на Румъния в рамките на стратегическото партньорство със САЩ“, уточни румънският военен министър.", "date": "2017.09.27", "title": "Румънската армия ще получи до края на тази година първата зенитно-ракетна система Пейтриът"}
{"url": "http://pik.bg/%D0%BF%D0%BE%D0%BC%D0%BE%D1%89-%D1%81%D0%B2%D0%B8%D1%88%D0%B5-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D0%B7%D0%B0%D0%B1%D1%80%D0%B5%D0%BC%D0%B5%D0%BD%D1%8F%D0%BB%D0%B0-%D1%81-%D1%87%D1%83%D0%B4%D0%BE-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BF%D1%80%D0%B5%D1%82%D1%8A%D1%80%D0%BF%D1%8F%D0%BB%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BF%D1%80%D0%B5%D0%B4%D0%B8-%D0%B4%D0%B0-%D0%B7%D0%B0%D1%87%D0%B5%D0%BD%D0%B5-news693396.html", "text": "Деси Слава е претърпяла гинекологична операция, непосредствено преди да забременее. Следствие на интервенцията, лекарите давали минимален шанс фолк певицата да зачене. Чаровната блондинка обаче вече е на път да прегърне втората си рожба. Както е известно Деси чака второ момче от младия боксьор Благой Найденов-Малката Кобра. И двамата много искали да имат свое дете и работили в тази насока. \"Проблемът ми не беше много сериозен, но трябваше да се направи интервенция, за да мога евентуално да забременея нормално. Докторите ми казаха обаче, че процентът това да се случи е минимален - 1-2%. По тази причина, когато забременях, за мен беше неочаквано. Нашето бебе е Божи дар\", призна Деси пред \"Love Style\". Когато тестът за бременност показал 2 чертички, Благой бил на лагер в Куба. Боксьорът научил, че ще става баща точно на рождения ден на твоя татко.", "date": "2017.09.27", "title": "ПОМОЩ СВИШЕ! Деси Слава забременяла с чудо! Звездата претърпяла операция преди да зачене"}
{"url": "http://pik.bg/%D1%89%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%BB%D0%B8-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B8%D1%8F-%D0%B8%D0%BC%D1%83%D0%BD%D0%B8%D0%B7%D0%B0%D1%86%D0%B8%D0%BE%D0%BD%D0%B5%D0%BD-%D0%BA%D0%B0%D0%BB%D0%B5%D0%BD%D0%B4%D0%B0%D1%80-%D1%83-%D0%BD%D0%B0%D1%81-news693451.html", "text": "Задължителният имунизационен календар трябва да се осъвремени, каза главният държавен здравен инспектор Ангел Кунчев по време на кръглата маса \"Съвременни предизвикателства в профилактиката на ваксинопредотвратимите заболявания\". По думите му има възможност да се отмени още един прием на ваксината срещу туберкулоза, както беше направено преди време с последния прием. Кунчев посочи, че в 9 европейски държави не се прави имунизация срещу болестта, а в други дозите на ваксината срещу туберкулоза са по-малко, отколкото се правят в България. Кунчев подчерта, че за да се отмени още един прием на ваксината, трябва да се направи точен анализ на заболеваемостта и групите, които боледуват от туберкулоза. Кунчев каза още, че е възможно да се въведе ваксина срещу варицела, но трябва да се прецени точно коя да бъде ваксината и на каква възраст да се прави имунизацията. \"Всяка смърт, причинена от ваксинопредотвратимо заболяване, е неприемлива трагедия\", каза Скендер Сила, представител на Световната здравна организация в България. \"Имаме достатъчно ваксини и годината протича спокойно\", каза председателят на парламентарната комисия по здравеопазване Даниела Дариткова.", "date": "2017.09.27", "title": "Ще променят ли задължителния имунизационен календар у нас?"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0-news693473.html", "text": "На 26 септември 2017 г. от този свят си отиде една легендарна пловдивска учителка.  Бедрие Шерифова Ходжева, първата турска учителка в Пловдив почина след продължително боледуване на 87- годишна възраст, но с изпълнена мисия в живота си, който изживя с гордост и достойнство. Възхитителна жена, красива, добра и строга майка, дългогодишната учителка по български език бе сред ярките представители  на турската аристокрация в Пловдив. Родена в Хисар през 1930 г., но израснала в едно от 10-те пловдивски турски семейства, живеещи на Главната улица в града под тепетата. Преподавател по български език с над 40 -годишен стаж в много пловдивски училища, сред които  „Найден Геров“, „Гео Милев“, „Кирил и Методий“ и други. Директор на турското училище в с.Устина. Бедрие Ходжева беше изключително обичана от учениците си, които я търсеха до последно, канеха я на свои празници и важни житейски събития, гостуваха и, споделяха и . Тя знаеше и помнеше подробности за живота и успехите на всеки един от тях, съобщава \"Марица\". Без да е участвала никога в политически партии и организации, още в края на 40-те и началото на 50-те години, като млада учителка е изиграла активна роля в културното и образователното развитие на турското население. Една от каузите, на която Бедрие Ходжева е посветила сили и енергия през годините е премахването на забрадките и мотивирането на децата да посещават училище. В онези трудни и смутни времена, смелата млада жена е умеела е да общува с родителите, да ги убеждава в смисъла и ценността на образованието, да вдъхновява децата да живеят пълноценно, да се образоват и да следват мечтите си. За  тази кауза е  работил активно и нейният съпруг – също учител. Сестрата на  Бедрие,  известна за времето си оперна певица, също е била сред уважавания  културен елит на града. Учителката Бедрие Ходжева остави след себе си много спомени, двама синове  - уважавани пловдивски лекари и добри внуци. Активна, будна и широко отворена към света и младите хора, тя беше сред най-важните гости на поетичните вечери, организирани от студенти в специалност „Български и турски език“ на Пловдивския университет „Паисий Хилендарски“. Посещаваше редовно еврейските празници, заедно със снаха си доц.д-р Нарцис Калева – Ходжева. Проповядваше обич, разбирателство, толерантност, но и борбеност, които предаде на многобройните си ученици, на близките си, на синовете си. Със сигурност, всички те ще я пазят завинаги в паметта си.", "date": "2017.09.27", "title": "Почина легендарна пловдивска учителка "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%BD%D1%82%D0%BE%D0%BD-%D1%81%D1%82%D0%B5%D1%84%D0%B0%D0%BD%D0%BE%D0%B2-%D0%BA%D0%BE%D0%BB%D0%B0%D0%B1%D0%B8%D1%80%D0%B0-%D1%81%D0%BB%D0%B5%D0%B4-5-%D0%BB%D0%B8%D1%86%D0%B5%D0%B2%D0%B8-%D0%BE%D0%BF%D0%BE%D1%80%D0%B8-%D0%BC%D0%B5%D0%B3%D0%B7-%D0%BF%D1%80%D0%B5%D1%86%D0%B0%D0%BA%D0%B0-%D1%81%D1%8A%D0%BA%D0%B2%D0%B0%D1%80%D1%82%D0%B8%D1%80%D0%B0%D0%BD%D1%82%D0%B8%D1%82%D0%B5-%D0%BC%D0%B0%D1%80%D0%B8%D1%8F--news693500.html", "text": "Виповете в Къщата аха да изпокапят след 5 лицеви опори. Това се случи, след като Биг Брадър ги раздели на две роти, защото „Северна Корея нападнала Нови Хан“. И съквартиранти, като вещи бойци, трябва да си бранят града. За да са готови за бой, командир им проведе физическа подготовка. И точно след 5 лицеви опори Антон Стефанов колабира. Наложи се жените да го свестяват, защото му стана лошо и аха да повърне. Другите съквартиранти се справиха без проблем с физическите упражнения. След това Големият Брат подложи на тест определени участници, които трябваше да се откажат от „екстри“ по договор, за да помогнат за общото благо. Мегз обаче не се отказа от телефонния си разговор, защото трябвало да следи как се движат контейнерите й от Китай. Докато тя говори, съквартирантите трябваше да стоят мирно. Мегз поговори дълго, а Биг Брадър освободи съквартирантите. Това обаче отприщи гнева на Мария, която се зарече да „смени посоката на шапката на главата на Мегз“. Скандалът и се разрази толкова много, че двете едва не се хванаха за косите.", "date": "2017.09.27", "title": "ИЗВЪНРЕДНО! Антон Стефанов колабира след 5 лицеви опори, Мегз прецака съквартирантите, Мария й скочи жестоко…"}
{"url": "http://pik.bg/%D0%BD%D0%B0%D0%BF-%D1%81%D1%8A%D0%B1%D1%80%D0%B0-%D0%BD%D0%B0%D0%B4-3-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BF%D1%80%D0%BE%D1%81%D1%80%D0%BE%D1%87%D0%B5%D0%BD%D0%B8-%D0%B4%D1%8A%D0%BB%D0%B3%D0%BE%D0%B2%D0%B5-%D0%BE%D1%82-%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%BD%D0%B0-%D1%82%D0%B5%D1%87%D0%BD%D0%B8-%D0%B3%D0%BE%D1%80%D0%B8%D0%B2%D0%B0-news693450.html", "text": "Над 3 млн. лв. е събрала Националната агенция за приходи (НАП), след като подложи на постоянен мониторинг задълженията на търговците на течни горива и собствениците на лицензирани акцизни складове, съобщиха от приходната агенция. Мярката предвижда непрекъснато проследяване на задълженията и директен телефонен контакт, ако търговците и складодържателите пропуснат да внесат данъците, осигурителните си вноски и задълженията си за акциз и мита навреме в бюджета. На този специален мониторинг през август тази година са били подложени 82 държатели на акцизни складове. 32 от тях са изчистили дългове за 800 000 лв. след започването му, а още толкова са платили частично задълженията си или са ги обезпечили. НАП е уведомила Агенция \"Митници\" за един некоректен складодържател, на който трябва да се отнеме лиценза. От приходната агенция съобщиха, че предстои изпращане на уведомления за още 12 държатели на акцизни складове, тъй като не са предприели никакви действия за плащане на дълговете си. От октомври м.г. на подобно наблюдение са били подложени и 91 търговци с течни горива, които имат задължения по ДДС. Те са вписани в специален регистър и са задължени да внасят обезпечение по Закона за данък върху добавената стойност, а общият брой на търговците в този списък е над 500. Резултатите от наблюдението до този момент са показали, че от октомври 2016 г. до края на август 2017 г., след обаждане от приходната агенция, тези 91 дружества са внесли 2 млн. лева забавени плащания към бюджета. От НАП подчертават, че мярката за непрекъснат мониторинг на търговците от тези два сектора има не само фискален, но и дисциплиниращ ефект. Наблюденията на публичните изпълнители показвали, че фирмите обикновено коригират своето поведение, след като веднъж вече са попаднали в полезрението на приходната администрация.", "date": "2017.09.27", "title": "НАП събра над 3 млн. лева просрочени дългове от търговци на течни горива"}
{"url": "http://pik.bg/%D1%82%D0%B0%D0%BB%D0%B8%D0%B1%D0%B0%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BE%D0%B3%D1%8A%D0%BD-%D0%BF%D0%BE-%D1%88%D0%B5%D1%84%D0%BE%D0%B2%D0%B5%D1%82%D0%B5-%D0%BD%D0%B0-%D0%BD%D0%B0%D1%82%D0%BE-%D0%B8-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-news693399.html", "text": "Талибани поеха отговорност за ракетен обстрел на летището в Кабул, уточнявайки в Туитър, че тяхна мишена бил самолетът на американския министър на отбраната Джеймс Матис, който е на посещение в афганистанската столица заедно с генералния секретар на НАТО Йенс Столтенберг, предадоха Франс прес и ДПА. Най-малко шест ракети са паднали във военната зона на международното летище в Кабул, без обаче да нарушат въздушния трафик, съобщи афганистанското вътрешно министерство. Данните за броя на ракетите варират. Журналист от \"Си Би Ес нюз\" съобщи в Туитър, че е преброил най-малко 20 експлозии на летището, а според афганистанската медия \"Толо нюз\" ракетите били между 20 и 30. Говорител на афганистанското МВР заяви, че най-малко петима цивилни са били ранени при ракетното нападение. Той уточни, че една от ракетите ударила разположена до летището къща. Очаква се Матис и Столтенберг да се срещнат с афганистанския президент Ашраф Гани, както и с американски командири и войници от мисията на НАТО \"Решителна подкрепа\" за обучаване на афганистанските сили. Те вероятно ще обсъдят прилагането на новата американско-афганистанска стратегия, огласена през август от президента на САЩ Доналд Тръмп.", "date": "2017.09.27", "title": "Талибани откриха огън по шефовете на НАТО и Пентагона"}
{"url": "http://pik.bg/%D0%B8%D0%B7%D1%85%D0%B2%D1%8A%D1%80%D0%BB%D0%B5%D1%82%D0%B5-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%BE-%D1%82%D0%B5%D0%B7%D0%B8-%D1%82%D1%80%D0%B8-%D0%BD%D0%B5%D1%89%D0%B0-%D0%BE%D1%82-%D0%B4%D0%BE%D0%BC%D0%B0-%D1%81%D0%B8-news693487.html", "text": "Случва се домът ни да е уютен и удобен, но в същото време се задъхваме в него. Не буквално, разбира се, но сме направили неотдавна ремонт, а нещо не достига. Китайците, които имат отговор за всичко, смятат, че това се дължи на замърсеното пространство. Има три вещи, които оказват особено влияние върху цялата атмосфера. От тях идват апатията и безразличието към живота и към хората около него. За да изчистите жилището си от негативната и застоялата енергия, веднага се отървете от тези три неща. 1. Изкуствените цветя са мъртви цветя. Те гнетят дома ви като нищо друго. Не напразно народът казва, че живите цветя са за живите, мъртвите – за мъртвите. Даже най-красивите, изкусно изработени изкуствени китки не могат да заместят простото жизнерадостно букетче маргаритки. Дори най-обикновеното цвете в саксия излъчва из къщата живителна енергия. 2. Не дръжте вкъщи пукнати или отчупени чаши, чинии и прочее посуда. Пукнатините, казват китайците, са най-стабилният акумулатор на целия негатив, който се трупа в дома. От такива съдове трябва час по-скоро да се отървем, за да не се подлагаме на опасности. От стари времена съдовете са символ на богатство и охолство в една къща, а това означава, че пукнатината в чинията е пукнатина в благосъстоянието на стопаните. 3. Износените, неизползвани и по някаква причина неподходящи дрехи и обувки не бива да се държат вкъщи. Нищо добро няма да ви донесат. Много по-добре е да ги подарите на бедните и бездомните. Така ще донесат полза и на вас, и на тях. Ето какво казват още за ненужните вещи: ако искате да получите нещо ново, колкото се може по-скоро се избавете от старото. Тогава на вакантното място непременно ще дойдат чифт нови обувки или палтото, за което сте мечтали.", "date": "2017.09.27", "title": "Изхвърлете незабавно тези три неща от дома си!"}
{"url": "http://pik.bg/%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%87%D0%B0%D0%BD%D0%B8-%D0%BF%D0%B8%D1%82%D0%B0%D1%82-%D0%BA%D0%BE%D0%B9-%D0%B5-%D0%B2%D0%B8%D0%BD%D0%BE%D0%B2%D0%B5%D0%BD-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D0%B5%D0%B4%D0%BD%D0%B8%D0%BA-%D0%BD%D0%B8%D0%BA%D0%BE%D0%BB%D0%B0%D0%B9-%D1%82%D0%BE%D1%88%D0%B5%D0%B2-news693464.html", "text": "Няма категорично заключение как е станал трагичният инцидент с благоевградския военнослужещ Николай Тошев. „Случаят е сложен. Продължава събирането на доказателства, проверяват се всички версии, заяви за в. „Струма“ говорителят на Софийска Военно- окръжна прокурата полк.Алексов. Назначена е аутопсия на трупа и след приключването й, тялото ще бъде предадено на близките. Тепърва предстоят да се направят експертизи, които да установят как е възпроизведен смъртоносния изстрел. Фаталният инцидент с 31 годишния редник стана във вторник на полигон „Сливница“ след занятие по планирани стрелби . При сваляне на картечница „Браунинг“ и качването й на камион редникът от военно формирование 26 400- Благоевград е прострелян смъртоносно, съобщиха от прокуратурата. Странното е, че в официалното съобщение на Министерство на отбраната още в деня на инцидента бе обявено, че той се е самопрострелял. След извършена проверка на оръжието и транспортиране на картечницата, въпреки че преди това е имало преглед на оръжието и доклад, че е изпразнено, започнала подготовка за транспортиране на картечницата. В този момент се произвежда изстрел, при който войникът е тежко ранен в лявото бедро. Незабавно му е оказана първа медицинска помощ от лекар от ВМА- Пловдив, който е присъствал на стрелбите. Пострадалият е транспортиран с линейка към ВМА – София, но на път за болницата умира и лекарският екип само констатира смъртта му. В официалното съобщение на прокуратурата бе посочено, че редникът е прострелян, а днес говорителят на Софийска военно-окръжна прокуратура подчерта, че не става въпрос за „самопрострелване“. „Струма” съобщава, че аутопсията е приключила днес в 11 ч., но тялото на Николай не е предадено на близките с мотив, че документът не е разписан от разследващия прокурор. От Военна прокуратура обясниха, че близките трябвало да подадат молба до тях, за да бъде освободено тялото на момчето. Николай Тошев станал професионален войник преди 6 месеца, преди това бил оператор в телевизия „Родина“. „Беше изключително позитивен, добър, лъчезарен младеж, истински се радваше, че е станал кадрови войник”, коментираха благоевградчани. И не скриха опасенията си, че случаят с Николай ще бъде потулен.", "date": "2017.09.27", "title": "Благоевградчани питат: Кой е виновен за смъртта на редник Николай Тошев? "}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B0-%D1%82%D0%B0%D0%BD%D0%BA%D0%BE%D0%B2%D0%B0-%D0%B1%D1%80%D0%B8%D0%B3%D0%B0%D0%B4%D0%B0-%D0%BE%D1%82-%D1%81%D0%B0%D1%89-%D1%81-%D0%BE%D1%82%D0%BB%D0%B8%D1%87%D0%B8%D1%8F-%D0%BE%D1%82-%D0%B4%D0%B2%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8-%D0%B2%D0%BE%D0%B9%D0%BD%D0%B8-%D0%B8%D0%B4%D0%B2%D0%B0-%D0%BD%D0%B0-%D0%BC%D0%B0%D0%BD%D0%B5%D0%B2%D1%80%D0%B8-%D1%83-%D0%BD%D0%B0%D1%81-news693207.html", "text": "Най-голямата ротация на американски войски в Европа е в ход в момента в Полша. Има ли връзка това с ученията на Русия и Беларус – „Запад 2017”? Отговорът е „не”, но ротацията е последица от анексираните на Крим от Русия и част от американския план за подсигуряване на европейската сигурност от 2014 г., предава Би Ти Ви. Втора бронирана бригада е пристигнала от Канзас в Полша и вече 10 дни провежда учение. Бригадата има дълга европейска история с участието си в Първата световна война и с десанта при Нормандия във Втората световна. Била е в Ирак, Афганистан и Корея. Сега е част от американската инициатива за сигурността на Стария континент и ще остане в Източна Европа 9 месеца. „Няма нищо общо с мисиите ни преди това. Главното предизвикателство тук е да тренираме заедно с партньорите ни  ида постигнем съвместимост”, обяснява полк. Максуел. След като приключат с учението тук американците ще се пръснат в пет държави. Две роти ще пристигнат за учения и в България. Втора бронирана бригада ще бъде част от ротационното присъствие и ще тренира бързо придвижване и събиране за учения. Такива тренировки ще има с подразделения от бригадата в Германия, Унгария, Румъния и в нашата страна. В Европа Втора бригада ще остане с 3300 души, 85 танка и 130 бойни машини „Брадли”. В момента на Стария континент има 62 000 американски военни.", "date": "2017.09.27", "title": "Легендарна танкова бригада от САЩ с отличия от две световни войни идва на маневри у нас"}
{"url": "http://pik.bg/%D0%BF%D0%B0%D1%80%D0%B8%D0%B6-%D0%B2%D0%B4%D0%B8%D0%B3%D0%B0-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%82%D0%B0%D0%BA%D1%81%D0%B0-%D0%B2-%D1%85%D0%BE%D1%82%D0%B5%D0%BB%D0%B8%D1%82%D0%B5-news693508.html", "text": "От 2018 г. туристическата такса в някои категории хотели в Париж ще бъдат увеличени, реши градският съвет на френската столица. Така например дневната такса за един човек за четиризвезден хотел става 3 евро, за обзаведена квартира за туристи - 0.80 евро и за къмпинги от три до пет звезди – 0.60 евро. Това увеличение трябва да донесе по 1 млн. евро годишно, сочат изчисления, цитирани от помощника на кмета по въпросите на туризма Жан-Франсоа Мартен. Според някои негови опоненти това ще намали туристическата атрактивност на Париж. Мартен от своя страна твърди, че първото полугодие на тази година е най-добро от 10 години за туризма - с 16.4 млн. регистрирани в хотелите, въпреки туристическата такса.", "date": "2017.09.27", "title": "Париж вдига туристическата такса в хотелите"}
{"url": "http://pik.bg/%D0%B4%D0%B0%D0%BD%D1%81-%D1%83%D0%B4%D0%B0%D1%80%D0%B8-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D1%81%D0%BA%D0%B8%D1%8F-%D0%B1%D0%B8%D0%B7%D0%BD%D0%B5%D1%81-%D1%81-%D0%B4%D1%8A%D1%80%D0%B2%D0%B5%D1%81%D0%B8%D0%BD%D0%B0-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-news693465.html", "text": "Двама горски и бизнесмен са арестувани във вторник заради незаконнен добив на дърва. Разследването е на окръжна прокуратура в Монтана и е за корупционни престъпления, казаха от областната дирекция на МВР. Антимафиоти, полицаи, жандармеристи  и агенти на ДАНС са претърсили офиса на горското в Лом и още 12 адреса на фирми и физически лица в Монтана и Берковица. Иззети са множество документи, мобилни телефони, лаптоп и големи суми пари, арестувани са 35-годишният Г.Г., 52-годишният Ц.А. и 41-годишният П.Д. Третият е с прокурорска мярка за 72 часа, а първите двама, които са началници в горското в Лом,  с полицейска – 24 часа. От окръжна поркуратура – Монтана съобщиха, че ще поискат и за тях 72-часова мярка „задържане под стража”, съобщава \"Конкурент\". Следователи разпитват собственици на фирми за дърводобив, горски, както и търговци на дървен материал. Според запознати става дума за огромно количество трупи, добити по престъпен начин, които донесъли огромна сума пари на свързаните с аферата. Шефът на Северозападното държавно предприятие Цветко Цвнетков съобщи пред журналисти, че били информирани за операцията на ДАНС  малко при началото й. Преди това обаче началниците във Враца открили несъотвествия в отчетите за отсечена, извозена и продадена дървесина, които идвали от Лом. „Изпратихме им писмо и поискахме обаснение. То обаче не дойде, защото ДАНС влезе в офиса”, каза Цветков. Запознати с далаверите на горските твърдят, че ДАНС работи по аферата още от януари. Очаква се прокуратурата да поиска постоянно задържане за тримата арестувани. Според магистрати възможно е арестите да продължат.", "date": "2017.09.27", "title": "ДАНС удари бракониерския бизнес с дървесина в Северозапада"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D0%B6%D0%B5%D0%BD%D0%B0-%D0%B1%D0%B5-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B0-%D0%BD%D0%B0-%D0%B2%D0%B8%D1%81%D1%88-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%BF%D0%BE%D1%81%D1%82-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news693506.html", "text": "Жена бе назначена на висш държавен пост в Саудитска Арабия за първи път, обявиха днес властите, цитирани от ДПА. Агенцията отбелязва, че това е станало малко след вдигането на забраната на жените да шофират в консервативното ислямско кралство. Еман ал Гамиди е била назначена за помощник-кмет на община Ал Хобар в източната част на страната. Назначението е част от план да се увеличи броят на жените на ръководни постове в Саудитска Арабия в рамките на програмата \"Визия 2030\", съобщава БТА. Целта на тази програма е да се извършат икономически и социални реформи и да се увеличи делът на жените на пазара на труда до 30% от 22% сега.", "date": "2017.09.27", "title": "ПРОБИВ! Жена бе назначена на висш държавен пост в Саудитска Арабия"}
{"url": "http://pik.bg/12-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BC%D1%8A%D0%B6-%D0%B7%D0%B0%D1%82%D1%80%D0%B8%D0%BB-%D0%B1%D1%80%D0%B0%D1%82-%D1%81%D0%B8-%D1%81-%D1%82%D0%BE%D1%8F%D0%B3%D0%B0-news693404.html", "text": "Обвиняемият 43-годишен Георги беше осъден на 18 години затвор, но заради съкратеното съдебно следствие, което поиска подсъдимият, наказанието му бе редуцирано с една трета - на 12 години затвор. Подсъдимият трябва да заплати и направените по делото разноски в размер над 3000 лева. По случая е установено, че деянието е станало на 17 януари тази година в къщата на бабата на двамата братя в село Житница. Сигналът за намереното мъртво тяло на Данаил бил подаден лично от подсъдимия до кмета на селото. При извършения оглед в дома на убития полицаите намират и оръжието на престъплението - дървена тояга. Обвиняемият все пак посещавал къщата на баба си в Житница. От там той пренасял дърва за огрев в дома им в Провадия. Така на 16 януари той отишъл с влак в Житница, за да вземе дърва. Георги отишъл в къщата, но вратите били заключени с катинар. Георги изчакал брат си Данаил. След като Данаил се върнал от гостуване в ромско семейство, при което той често се хранел, Георги вързал ръцете на брат си и между двамата възникнал спор за дървата, които подсъдимият искал да вземе на другия ден и да отнесе в Провадия. Тогава Георги нанесъл побой над физически по-слабия Данаил. С дървена тояга налагал брат си навсякъде по тялото, главата и лицето, после продължил да го рита в главата, докато Данаил престанал да мърда. След като разбрал, че брат му е в критично състояние обвиняемият решил да прикрие следите си. Той избърсал кръвта от лицето на брат си, събрал кървавите му дрехи и ги изхвърлил в чували заедно с въжето, с което вързал ръцете му. След като прикрил следите си Георги отишъл в кметството и съобщил, че брат му не е добре. Тогава кметът извикал полиция и отишъл на местопрестъплението. Комплексната съдебномедицинска експертиза посочила като причина за смъртта на Данаил контузия на мозъка, довела до остра дихателна и сърдечно-съдова недостатъчност. Множество тежки травми по тялото на убития били установени и по време на аутопсията на трупа. Изяснено е, че между братята често възниквали конфликти. И двамата били отгледани от баба си и дядо си, а убитият Данаил често харчел пенсията на баба си за алкохол. Така заради разправия за алкохол Данаил бутнал баба си, която паднала и счупила тазобедрена кост. След претърпяната операция бабата се преместила да живее в дома си в град Провадия. Обвиняемият отишъл при нея, за да полага грижи за възстановяването ѝ, а Данаил останал в Житница. Той се препитавал като гробар. Подсъдимият укрил и своите дрехи, които също били изцапани с кръв. Той прибрал и дървената тояга, с която пребил до смърт брат си. По делото били назначени и комплексна биологична и трасологична експертиза, а ДНК-експертизата категорично уличила Георги като извършител на умишленото убийство. Присъдата на Варненския окръжен съд подлежи на обжалване и протест пред Апелативния съд в областния град.", "date": "2017.09.27", "title": "12 години затвор за мъж, затрил брат си с тояга"}
{"url": "http://pik.bg/%D0%B1%D1%80%D1%83%D1%81-%D1%83%D0%B8%D0%BB%D0%B8%D1%81-%D1%81%D0%BD%D0%B8%D0%BC%D0%B0-%D1%83%D0%BC%D0%B8%D1%80%D0%B0%D0%B9-%D1%82%D1%80%D1%83%D0%B4%D0%BD%D0%BE-6-news693503.html", "text": "Брус Уилис се готви отново да се превъплъти в образа на полицая Джон Макклейн в шести филм от поредицата \"Умирай трудно\", съобщи Контактмюзик. 62-годишният актьор бе звезда в появилия се по екраните през 1988 г. първи филм от поредицата, заснет по романа \"Нищо не е вечно\" на Родърик Торп. Последното му засега участие във филм от същата поредица е в \"Умирай трудно: Денят настъпи\", излязъл на екран през 2013 г. Преди две години бе оповестено, че се подготвя нов филм от поредицата, в който една част от действието ще предхожда случващото се в първия филм, а друга ще се развива в наши дни. Кастингът за новия филм вече е започнал. Режисьор ще е Лен Уайзман. Все още не е избран актьорът, на когото ще бъде поверена ролята на младия Макклейн. \"Кастингът за тази роля ще е от съществено значение\", отбеляза режисьорът.", "date": "2017.09.27", "title": "Брус Уилис снима \"Умирай трудно\" 6"}
{"url": "http://pik.bg/%D1%82%D0%B0%D0%BF%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BA%D1%80%D0%B0%D0%B9-%D1%88%D1%83%D0%BC%D0%B5%D0%BD-news693498.html", "text": "Временно е ограничено движението в двете посоки по път II-73 Радко Димитриево-Ивански поради ПТП. Това съобщиха от пресцентъра на Агенция \"Пътна инфраструктура\". Движението се осъществява по обходен маршрут: път I-7 Шумен-Велики Преслав до разклона за с. Миланово - общински път Миланово-Драгоево - път III-7302 Драгоево-Златар-Смядово.", "date": "2017.09.27", "title": "Тапа! Катастрофа ограничава движението край Шумен"}
{"url": "http://pik.bg/%D0%B2%D0%BE%D0%BB%D1%84%D0%B3%D0%B0%D0%BD%D0%B3-%D1%88%D0%BE%D0%B9%D0%B1%D0%BB%D0%B5-%D0%B3%D0%BE%D1%82%D0%BE%D0%B2-%D0%B4%D0%B0-%D0%BF%D0%BE%D0%B5%D0%BC%D0%B5-%D0%B1%D1%83%D0%BD%D0%B4%D0%B5%D1%81%D1%82%D0%B0%D0%B3%D0%B0-news693436.html", "text": "Федералният министър на финансите на ФРГ Волфганг Шойбле е готов да поеме Бундестага като председател, съобщават германските медии. Самият той изрази готовността си за председателското място. След като стана ясно, че популистите от „Алтернатива за Германия“ ще влязат в Бундестага за първи път след създаването на партията през 2013 г., Съюзът (ХДС/ХСС) пожела за поста председател на парламента да бъде избрана възможно най-силна личност. Според канцлера Ангела Меркел финансовият министър Волфганг Шойбле е идеален кандидат за него. И вероятно е права – Шойбле е в германския парламент вече 45 г.", "date": "2017.09.27", "title": "Волфганг Шойбле готов да поеме Бундестага"}
{"url": "http://pik.bg/%D0%BA%D0%B5%D1%84-%D0%B2-%D1%80%D0%B0%D0%B7%D0%B3%D1%80%D0%B0%D0%B4-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BD%D0%B0-%D1%85%D0%BE%D1%84%D0%B5%D0%BD%D1%85%D0%B0%D0%B9%D0%BC-%D0%BE%D0%BA%D0%B0%D0%BF%D0%B0%D1%85%D0%B0-%D0%B7%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news693441.html", "text": "Треньорът на Хофенхайм, Юлиан Нагелсман, със сигурност няма да може да разчита на босненския национал Ермин Бичачкич за утрешния сблъсък срещу Лудогорец от турнира Лига Европа. Централният защитник получи травма на коляното срещу Брага преди две седмици и се очаква да се завърне в игра във втората половина на октомври. По-сериозни са проблемите пред специалиста в средата на терена, след като Надим Амири получи контузия на ходилото и беше заменен принудително в 29 минута при победата над Шалке 04 с 2:0 в Бундеслигата в събота, а Керем Демирбай все още лекува травма на бедрото. Амири се очаква да бъде заменен в стартовия състав от Флориан Грилич или от 19-годишния Денис Гайгер, който откри резултата при успеха срещу Шалке, предаде \"Новспорт\".", "date": "2017.09.27", "title": "КЕФ в Разград! Звездите на Хофенхайм окапаха за Лудогорец"}
{"url": "http://pik.bg/%D1%81%D1%82%D1%83%D0%B4%D0%B5%D0%BD%D1%82%D0%B8-%D1%83%D1%80%D0%BE%D0%BD%D0%B2%D0%B0%D1%82-%D0%BF%D1%80%D0%B5%D1%81%D1%82%D0%B8%D0%B6%D0%B0-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news693488.html", "text": "Студенти уронват престижа на Софийския университет и трябва да бъдат наказани. За това настояха преподаватели на днешното заседание на Академичния съвет. Причината е в разпространена справка за заплатите на преподавателите от студентите Симеон Георгиев и Стефан Радов. По мое предложение се взе решение справката да бъде разпространена само в Съвета. Нашите колеги студенти тогава се присъединиха към решението. Какво наложи толкова спешно справката да бъде разпространена в медиите, заяви доц. Милена Стефанова. Защо има разлики при допълнителните възнаграждения за научна степен? Защото не се осчетоводява, когато си в отпуск. Студентите попитаха ли, за да им се обясни съдържанието на справката, преди да я разпространят, каза доц. Стефанова. Тя се е почувствала обидена. Директно наказание за студентите поиска деканът на Факултета по начална и предучилищна педагогика проф. Божидар Ангелов. Той нарече „глупости“ и „тотална неграмотност“ излязлото по медиите „в 1 ч. посред нощ“ (става въпрос за предаване, в което темата бе разисквана). Разбирате ли, че спирате работата на целия университет? Това е извънреден труд, кой ще го плати, подчерта той. Аз искам за уронване на престижа на СУ двамата колеги да понесат своето наказание, заяви проф. Ангелов. В Софийския университет не се раздават бонуси, награди и 13-и заплати. Няма такъв случай. Изпълняват се Кодексът на труда и Наредбата за работната заплата, съгласно които тя се състои от основна и допълнителни трудови възнаграждения, заяви ректорът на СУ Анастас Герджеков. Тези пари са част от работната заплата и трябва да се изплащат с нея. В крайна сметка Академичният съвет се оказа демократичен и не наказа студунтите.", "date": "2017.09.27", "title": "Студенти уронват престижа на Софийския университет"}
{"url": "http://pik.bg/%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D1%81%D0%BE%D1%84%D0%B8%D1%8F-%D0%BE%D0%B1%D1%8F%D0%B2%D0%B8-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B4%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BD%D0%BE%D0%B2%D0%B8%D1%8F-%D0%BE%D1%82%D0%BE%D0%BF%D0%BB%D0%B8%D1%82%D0%B5%D0%BB%D0%B5%D0%BD-%D1%81%D0%B5%D0%B7%D0%BE%D0%BD-news693402.html", "text": "дружеството „Топлофикация София” има готовност да стартира новия отоплителен сезон в столицата, съобщиха от . Клиенти на „Топлофикация София” трябва да приключат всички ремонти по вътрешната отоплителна инсталация, както и да запълнят източените инсталации. Отоплението няма да бъде включено в сградите, в които инсталацията не е запълнена, защото това означава, че в някое жилище ремонтът все още не е приключил. Също така е необходимо потребителите да отворят на максимална степен вентилите на радиаторите си, за да не се налага допълнително обезвъздушаване на отоплителните тела след пускане на отоплението, както и да проверят уредите си за дялово разпределение. В случай, че дисплеят им е угаснал, клиентите трябва незабавно да потърсят съдействие от обслужващата ги фирма – топлинен счетоводител. Според изискванията на нормативната уредба дружеството има задължение да доставя на клиентите топлинна енергия за отопление в абонатните станции на сградите в периода от 1 октомври до 30 април, когато бъдат изпълнени двете изисквания - три последователни дни със средноденонощна температура по-ниска от +12°C и прогноза от НИМХ - БАН за трайно застудяване. „Топлофикация София” следи ежедневно прогнозата за времето и когато бъдат изпълнени изискванията, ще започне общото включване на отоплението в столицата. Детските градини, училищата и здравните заведения могат да поискат отопление по – рано, като за това е достатъчно директорът да изпрати писмено заявление в обслужващия топлорайон. Дружеството също така дава възможност при изразено желание от страна на клиентите в сграда-етажна собственост отоплението да бъде пуснато преди официалния старт на отоплителния сезон. За целта е необходимо да се представи в център за обслужване на клиенти заявление и подписано решение от Общото събрание на етажната собственост за по-ранното включване на парното. Прилагането на тази процедура е изцяло в полза на клиентите и чрез нея се избягва възможността за предварително пускане на отоплението в съответната сграда по еднолично решение и без знанието и съгласието на цялата етажна собственост. За допълнителна информация във връзка с началото на отоплителния сезон и за въпроси, свързани с топлоподаването, клиентите могат да се свържат с кол центъра на компанията – тел. 0 700 11 111.", "date": "2017.09.27", "title": "\"Топлофикация\"-София обяви готовност да стартира новия отоплителен сезон"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B5-%D0%B1%D0%B5%D0%B1%D0%B5-%D1%81%D0%B5-%D1%80%D0%BE%D0%B4%D0%B8-%D1%81-%D0%B2%D1%80%D0%BE%D0%B4%D0%B5%D0%BD%D0%B0-%D1%82%D0%BE%D0%BA%D1%81%D0%BE%D0%BF%D0%BB%D0%B0%D0%B7%D0%BC%D0%BE%D0%B7%D0%B0-news693449.html", "text": "Случай на вродена токсоплазмоза е регистрирала Регионалната здравна инспекция във Велико Търново. Това съобщи зам.-директорът д-р Красимира Петрова, цитирана от Фокус. Тя посочи, че става дума за бебе, родено със заболяването, в Сухиндол. Токсоплазмозата се счита за опасно заболяване, тъй като нанася тежки увреждания на плода в утробата на бременната жена. Рискът детето да се роди с вродена токсоплазмоза е най-голям, когато заразяването е станало през първите месеци на бременността. При бременната, която се е заразила с токсоплазмоза, може да не се наблюдават абсолютно никакви симптоми. Ако жената е била заразена преди бременността, бебето обикновено е защитено от имунитета на майката. Ако жената се зарази по време или малко преди бременността, съществува реалната опасност да предаде заболяването на плода. Това се случва в около 15% от случаите. Токсоплазмозата нанася поражения върху много органи, но най-засегнати са мозъкът и вътрешните обвивки на очите. Токсоплазмозата е остро протичащо паразитно заболяване, причинено от едноклетъчен паразит, наречен Toxoplasma gondii. Човекът, както и други животни – домашни и диви, се явяват междинни гостоприемници, а крайният гостоприемник на инфекцията са представителите на семейство котки, считани за най-значимите резервоари.", "date": "2017.09.27", "title": "ОПАСНО ЗАБОЛЯВАНЕ! Бебе се роди с вродена токсоплазмоза"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%B8-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-%D1%81%D1%8A%D0%B3%D0%BB%D0%B0%D1%81%D0%B8%D0%B5-%D0%B7%D0%B0-%D0%BC%D0%BE%D0%B4%D0%B5%D0%BB%D0%B0-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%8F-%D0%B3%D0%B0%D0%B7-news693422.html", "text": "Новият входно-изходен модел за такси пренос и достъп до газопреносната система ще бъде въведен от 1 октомври тази година, съобщиха от Министерството на енергетиката. От енергийното министерство допълниха, че Комисията за енергийно и водно регулиране (КЕВР) се е ангажирала да следи и контролира ежемесечно приходите на \"Булгартрансгаз\" и при констатирани изкривявания и диспропорции, установени с ясни аргументи, да разгледа възможностите за промяна на методиката. Държавата в лицето на Министерството на енергетиката, регулатора и представители на Българската федерация на индустриалните енергийни консуматори (БФИЕК) ще се срещат текущо всяко тримесечие, за да обсъждат отражението на новия модел и евентуална необходимост от корекции. За това са се договорили на среща днес министърът на енергетиката Теменужка Петкова, председателят на КЕВР Иван Иванов и представители на Българската федерация на индустриалните енергийни консуматори, уточниха от Министерството на енергетиката. На срещата министър Петкова е казала, че България е последната държава в ЕС, която все още не е променила правилата за ценообразуване. По думите й, ако това не се случи, страната е застрашена от глоба, която ще бъде платена от всички. Затова, според енергийния министър, е необходимо постигането на максимално балансирано решение, за да се избегне тази перспектива. Председателят на КЕВР Иван Иванов е пояснил, че 1 октомври е най-подходящото начало за въвеждане на новите правила, защото тогава започва газовата година, тригодишният регулаторен период за \"Булгартрансгаз\", както и първата от трите ценови години. Представителите на бизнеса са декларирали съгласие с въвеждането на новия ценови модел при строг и прозрачен текущ контрол от страна на регулатора и регулярни разговори с държавата, ако са необходими промени в него.", "date": "2017.09.27", "title": "ВАЖНО! Бизнесът и държавата постигнаха съгласие за модела за цената на природния газ"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D1%82%D1%80%D0%B8-%D0%B4%D0%BD%D0%B8-%D0%B4%D1%8A%D0%B6%D0%B4%D1%8A%D1%82-%D0%B2-%D1%81%D1%82%D1%80%D0%B0%D0%BD%D0%B4%D0%B6%D0%B0-%D0%BD%D0%B5-%D1%81%D0%BF%D0%B8%D1%80%D0%B0-%D0%BF%D0%BE%D1%82%D0%BE%D0%BF-%D0%B5-%D0%BE%D1%82%D0%BD%D0%B5%D1%81%D1%8A%D0%BB-%D0%BC%D0%B0%D0%BB%D0%BA%D0%B8-%D0%BA%D1%8A%D1%89%D0%B8-%D0%B8-%D0%B2%D0%B8%D0%BB%D0%B8-news693507.html", "text": "Бургаският общински съветник Антон Коджабашев е в епицентъра на бедствието в Странджа, съобщава Флагман.бг. Коджабашев е собственик хотел в малкотърновското село Граматиково, където в последните 24 часа се изсипа огромно количество дъжд – над 140 л/кв.м. „Положението тук е страшно! Вече трети ден дъждът не спира. Реката всеки момент ще прехвърли пътя. Отнесени са малки вили и земеделски постройки. Почти всички къщи са прокапали. Водата е изровила пътищата, огромни кратери. За съжаление тук не е дошъл никой освен кметът на Малко Търново Илиян Янчев. Всичко живо нехай, все едно сме в друга България”, каза Антон Коджабашев. Хотелът му се намира на висока точка и на този етап няма никаква опасност за него, но не такава е ситуацията с домовете на възрастни хора в Граматиково. Най-големият проблем е, че бедствието тотално ще откъсне от света красивото странджанско село Граматиково. „Пътят Царево-Малко Търново, който беше в лошо състояние от години, вече не съществува. Целият е затрупан в кал, глина и боклуци. Няма го! Същото е полежението и с отсечката Босна-Визица-Граматиково. Ако и този път държавата не помогне, ще обрече на изолация целия регион”, категоричен бе Коджабашев.", "date": "2017.09.27", "title": "БЕДСТВИЕ! Три дни дъждът в Странджа не спира! Потоп е отнесъл малки къщи и вили"}
{"url": "http://pik.bg/%D0%B7%D0%B0-%D0%B1%D0%B5%D0%BB%D0%B8-%D0%B4%D1%80%D0%B5%D1%85%D0%B8-%D1%81%D0%BB%D0%BE%D0%B6%D0%B5%D1%82%D0%B5-%D0%B0%D1%81%D0%BF%D0%B8%D1%80%D0%B8%D0%BD-%D0%B2-%D0%BF%D1%80%D0%B0%D0%BD%D0%B5%D1%82%D0%BE-news693461.html", "text": "Често при пране на бели дрехи в пералната машина, те може да променят цвета си и да станат сиви. Независимо колко пъти сте се опитали да премахнете сивото, перейки ги отново, дрехите остават същите. За щастие, има едно добро решение, само трябва да поставите една таблетка от 325 mg аспирин в 2 литра гореща вода. Нека таблетката се разтвори добре. Потопете белите дрехи, които са посивели от прането в пералнята, в тази вода с аспирин и оставете за около 7 часа. Можете също така да поставите таблетка с аспирин в пералната машина, така тя ще се разтвори по-добре, пише ретро. С използването на аспирин няма да се налага да харчите пари за различни избелващи препарати, аспиринът е много ефективен поради своята киселина.", "date": "2017.09.27", "title": "За бели дрехи сложете аспирин в прането  "}
{"url": "http://pik.bg/%D0%BC%D0%BE%D0%BC%D0%B8%D1%87%D0%B5-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%BF%D0%B0%D1%80%D0%B8-%D0%B7%D0%B0-%D0%B1%D0%B8%D0%BB%D0%B5%D1%82-%D0%B2-%D0%B0%D0%B2%D1%82%D0%BE%D0%B1%D1%83%D1%81-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B9-%D0%B3%D0%BE-%D0%BF%D0%BB%D0%B0%D1%82%D0%B8-%D0%B4%D0%BE%D0%BA%D0%B0%D1%82%D0%BE-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D1%81%D0%B5-%D0%BE%D1%81%D0%BB%D1%83%D1%88%D0%B2%D0%B0%D1%82-news693467.html", "text": "„Доброто съществува”, това ни написа пловдивчанка, която срещнала доброта не къде да е, а в градския транспорт под тепетата. Момичето отивало на лекции и се качило в автобус №44. Малко след това обаче се усетила, че си е забравила чантата. Вече закъснявала, а нямала един лев да си плати билета, за да стигне до университета. Казала на кондуктора, че и липсват пари и се приготвила да слезе на следващата спирка. Пътниците чули, но не обърнали внимание на случката. В това време обаче се включил шофьорът. Млад мъж с патриотична татуировка, който подал на девойката левче. „Шофьорът беше много усмихнат, слушаше рок и въобще не се замисли да ми даде парите, коментира развълнуваното момиче пред \"Трафик Нюз\". Добротата може да е навсякъде около нас и да се появи тогава когато най-малко очакваме. Дори тогава, когато всички ти обърнат гръб, някой може да ти подаде ръка и да ти върне надеждата в хората.", "date": "2017.09.27", "title": "Момиче остана без пари за билет в автобус! Шофьорът й го плати, докато пътниците се ослушват"}
{"url": "http://pik.bg/%D1%83%D1%87%D0%B8%D1%82%D0%B5%D0%BB%D0%B8%D1%82%D0%B5-%D0%B2-%D0%BD%D0%BE%D0%B2%D0%BE-%D0%BF%D0%B0%D0%BD%D0%B8%D1%87%D0%B0%D1%80%D0%B5%D0%B2%D0%BE-%D0%B1%D1%80%D0%B0%D0%BD%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D1%81%D0%B8-%D1%85%D1%83%D0%B1%D0%B0%D0%B2-%D1%87%D0%BE%D0%B2%D0%B5%D0%BA-%D0%B5-%D0%B0-%D0%BC%D0%BE%D0%BC%D0%B8%D1%87%D0%B5%D1%82%D0%BE%E2%80%A6-%D0%B0%D1%80%D1%82%D0%B8%D1%81%D1%82%D0%BA%D0%B0-news693418.html", "text": "Цялото село Ново Паничарево е в шок след ареста на директора на ОУ „Христо Ботев”. Местните не вярват, че е възможно да е блудствал с ученичката Радостина. Различно обаче им е мнението за нея. Според голяма част от жителите на Ново Паничарево тя е разкрепостена, държи се по-свободно и е било възможно да е инсценирала, още повече, че била от проблемно семейство, а баща й наскоро бил освободен от работа от същия този директор, който днес е обвинен в педофилия. Учителите от учебното заведение застават зад Христо Радев. Пред камерата на Би Ти Ви преподавателката по химия Иванка Желева споделя, че според нея действията обвиненията срещу Христо Радев са неоснователни. „Доколкото знам, нищо не се е станало. Тази ученичка е артистка, държи се малко свободно. Възможно е да е инсценирала това”, споделя тя. Друга преподавателка пък твърди, че Радостина често лъже, разглезена е и „въобще не става”. „Много хубав човек си е директорът”, казва тя, а гледайки я човек трудно може да прецени дали говори искрено или се опитва да защити началника си. Съпругата на директора - Руска Радева, също преподава в същото училище. Тя е учител по български език и литература. Флагман.бг се опита да се свърза с нея, но чистачката, която днес играеше ролята на портиер, каза, че Радева не е на работа. Вратите на семейната им къща също бяха заключени. „Мога да ви кажа, че не съм единствената. Има още много други момичета”, твърди обаче циганката Радостина. На въпрос какви действия е извършвал спрямо тях, ученичката отговаря „не мога да ви кажа”. Тя обяснява, че директорът блудствал с нея както в кабинета си, така и в коридорите на учебното заведение. Според Би Ти Ви Радостина сама снимала действията на директора. Тя бе засечена от наш репортер да слиза по външните стълби от втория етаж на дома си. Ученичката изглеждаше в добро настроение - усмихната, без видимо да се вижда притеснена. Дори напротив! Доскоро бащата на Радостина -  Христо, е работел в училището, но е уволнен, след като се е доказало, че е крал от дървата за огрев на децата, съобщава \"Флагман\". Все по-усилено се говори, че на директора е направена клопка, но дали това е така, ще стане ясно до часове, когато бъдат представени доказателствата, които има прокуратурата. Ако се окаже, че няма видеозапис и нещо друго, освен показанията на момиченцето, то предвид сложните отношение на семейството й с Радев, ще може да се гадае, че е натопен. Още повече, че директорът е искал да накаже момичето и може би заради това първо е пребит от баща й, а след това обвинен в гнусното престъпление.", "date": "2017.09.27", "title": "Учителите в Ново Паничарево бранят директора си: Хубав човек е, а момичето… артистка!"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%85%D0%B0-%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D1%83%D0%BB%D0%B5%D1%81%D0%BD%D0%B5%D0%BD%D0%B8%D0%B5-%D0%BD%D0%B0-%D1%82%D0%B0%D0%BA%D1%81%D0%B8%D1%82%D0%B0%D1%82%D0%B0-news693428.html", "text": "Таксиметровите водачи вече няма да полагат изпит при кандидатстване за удължаване на валидността на удостоверенията си, но при условие, че подадат заявлението си за преиздаване в двуседмичен срок преди изтичането на валидността. Това предвиждат промени в Закона за автомобилните превози, приети на днешното заседание на правителството. Промените ще улеснят над 70 000 водачи на таксиметрови автомобили и ще облекчат условията за извършване на този вид превоз.", "date": "2017.09.27", "title": "Депутатите гласуваха нови правила за улеснение на такситата"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B8-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%BE%D1%81%D1%8A%D0%B4%D0%B5%D0%BD%D0%B8%D1%8F%D1%82-%D0%BD%D0%B0-20-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%BA%D0%BE%D0%BA%D0%B0%D0%B8%D0%BD%D0%BE%D0%B2-%D0%BA%D1%80%D0%B0%D0%BB-%D0%B1%D1%80%D0%B5%D0%BD%D0%B4%D0%BE-%D1%80%D0%B0%D0%B7%D0%BF%D1%80%D0%BE%D0%B4%D0%B0%D0%B2%D0%B0-%D1%82%D0%B0%D0%B9%D0%BD%D0%BE-%D0%B1%D0%B8%D0%B7%D0%BD-news693290.html", "text": "Евелин Банев-Брендо е започнал трескава разпродажба на бизнес, с който е свързан. Без много шум \"кокаиновият крал\" е прехвърлил за няколко седмици в чужди ръце десетки имоти и строителни фирми с активи за милиони левове, сочат данни от Търговския регистър, цитирани от столичен всекидневник. Подобна масирана смяна на собствеността според криминалисти може да подсказва и за готвено от Брендо бягство. По думите им той има основание за това, защото вече има две влезли в сила присъди за наркотрафик в Румъния и Италия. Малко преди наказанията на Брендо да станат факт са извършени и самите сделки. В началото на юни е изтъргувана фирма \"Евро Палас\". Малко преди това собствеността си сменя и друга от златните кокошки, свързани с Брендо - строителната \"Евротренд\". И двете дружества са придобити от офшорката \"Ендизе Пропъртис Лимитид\". По същото време започва и трескава разпродажба на притежаваните от тях десетки къщи, мезонети и магазини в столицата и по морето. Третата брънка от обръчите на Брендо - фирма \"Билдкомфорт\", е обявена в ликвидация през юли тази година. Това позволява натрупаните огромни печалби да се насочат към скрития в сянка собственик, обясняват финансисти. Формално към момента на сделките изтъргуваните дружества не са собственост на Брендо, но според криминалисти те са част от финансовия обръч, изграден от боса. В миналото част от тях са собственост на Банев или негови близки. Разпродажбите на фирмите съвпада по време с получената през юни от Брендо присъда от 10,5 години затвор за наркотрафик в Румъния. Тя стана повод тамошните власти да го обявят за издирване чрез Интерпол. Макар да фигурира с червена бюлетина на сайта на организацията, съдът в Букурещ все още не е поискал екстрадирането на Брендо. По неофициална информация тамошните ченгета чакат края на делото срещу Банев у нас за пране на пари. По него Банев има на две инстанции 6 години затвор, а окончателната присъда се чака до края на годината. Дотогава \"кокаиновият крал\" се разхожда у нас на свобода. Малко след присъдата в Букурещ Брендо окончателно бе признат за виновен и в Италия. По обвиненията в трафик на дрога той получи 20 години затвор по делото \"Кокаинови крале\". Тамошните власти също намекнаха, че ще чакат края на тукашния процес, преди да си поискат Брендо, разчитайки, че родните ченгета ще го опазят да не избяга.", "date": "2017.09.27", "title": "СДЕЛКИ ЗА МИЛИОНИ! Осъденият на 20 години затвор \"кокаинов крал\" Брендо разпродава тайно бизнеса си"}
{"url": "http://pik.bg/%D0%BF%D1%8A%D1%80%D0%B2%D0%B8%D1%8F%D1%82-%D0%B3%D1%80%D0%B8%D0%BF-%D0%BD%D0%B8-%D0%BF%D0%BE%D0%B2%D0%B0%D0%BB%D1%8F-%D0%B2-%D0%BA%D1%80%D0%B0%D1%8F-%D0%BD%D0%B0-%D0%BE%D0%BA%D1%82%D0%BE%D0%BC%D0%B2%D1%80%D0%B8-%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D0%BD%D0%BE%D0%B2-%D1%89%D0%B0%D0%BC-%D0%BC%D0%B8%D1%87%D0%B8%D0%B3%D0%B0%D0%BD-news693388.html", "text": "В периода от септември до края на декември ще се срещнем с различни респираторни вируси, а не с грипния. Той е през октомври-ноември като отделни случаи, но такива големи увеличения на заболеваемостта не може да има преди края на годината. Обикновено епидемичните нива са през януари-февруари. Това каза пред Монитор д-р Ангел Кунчев, главен държавен здравен инспектор.", "date": "2017.09.27", "title": "Първият грип ни поваля в края на октомври! Задава се нов щам \"Мичиган\""}
{"url": "http://pik.bg/%D0%BD%D0%B0-%D1%80%D1%8A%D0%B1%D0%B0-%D0%B8-%D0%B1%D1%8A%D0%B1%D1%80%D0%B5%D0%BA%D1%8A%D1%82-%D0%BD%D0%B0-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-%D0%BE%D1%82%D0%BA%D0%B0%D0%B7%D0%B0%D0%BB-%D0%BB%D0%B8%D1%87%D0%BD%D0%BE-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%BB%D0%B5%D0%B4%D0%B8-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-news693469.html", "text": "Легендата във вдигането на тежести Наим Сюлейманоглу се бори за живота си. Наим беше приет в интензивното отделение на най-добрата болница в Истанбул в понеделник с чернодробна недостатъчност. В момента и единият от бъбреците му е отказал, но лекарите остават оптимисти, ако се извърши спешна трансплантация на черен дроб. \"Приехме Наим Сюлейманоглу в интензивното отделение преди два дни, диагнозата беше цироза. Затова се наложи да го поставим в медикаментозна кома, но го извадихме частично от нея в ранните сутрешни часове във вторник\", съобщи доктор Мехмет Емин Гюнеш, съобщава \"Гонг.бг\". \"Лично президентът на Турция, министър-председателят, спортният министър, здравният министър и стотици официални лица искат ежечасно информация от нас за състоянието му. Самият Наим е в съзнание, знае къде се намира, осъзнава състоянието си, което е добре\", разкри още докторът. Той даде и подробности за здравния статус на великия щангист: \"Не може да се каже нищо категорично, защото процесът по лечението му е дълъг. Сложили сме му катетър, което е важно за нас. Причината е, че един от бъбреците му отказа да функционира. Но има подобрение в чернодробната функция, което е добре\". \"Искам да отрека информациите, че диша с помощта на дихателен апарат. Трансплантацията остава единственото решение. Вече сме направили предварителните изследвания за възможността това да се случи\", поясни още лекарят. \"Трансплантацията е важна, но по-важно е общото състояние на пациента. А засега то позволява да му присадим черен дроб. Стабилизирали сме го и сме го подготвили за манипулацията\", сподели д-р Гюнеш. Според медиците в Турция, общото състояние на Наим Сюлейманоглу би му позволило да живее нормално живота си, ако чернодробната трансплантация бъде осъществена навреме и се намери подходящия донор.", "date": "2017.09.27", "title": "НА РЪБА! И бъбрекът на Наим Сюлейманоглу отказал! Лично Ердоган следи състоянието на легендарния щангист"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%81%D1%82%D0%B0%D0%BD%D0%BA%D0%B8%D1%82%D0%B5-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82-%E2%84%961-%D0%BD%D0%B0-%D1%80%D1%83%D1%81%D0%B8%D1%8F-%D0%B4%D0%BE%D0%BA%D1%83-%D1%83%D0%BC%D0%B0%D1%80%D0%BE%D0%B2-%D1%81%D0%BD%D0%B8%D0%BC%D0%BA%D0%B8-18-news693421.html", "text": "Федералната служба за безопасност (ФСБ) на Русия потвърди, че намерените останки в Ингушетия са на убития терорист Доку Умаров. \"ФСБ в резултат на проведени целенасочени и дългосрочни оперативно-издирвателни мероприятия в планинска местност в Ингушетия е открит гробът на главатаря на севернокавказката банда Доку Умаров и четирима членове на шайката му, унищожени в хода на спецоперация през септември 2013 г., съобщават от ФСБ. На снимки, разпространени от РЕН.тв, се виждат черепът и камуфлажните дрехи на терориста. Останките на Умаров и останалите от бандата са откарани в Москва, за да бъде направена ДНК-експертиза, за окончателно потвърждаване на самоличността им от съдебни медици. Изданието припомня, че след гибелта на Шамил Басаев Умаров става \"терорист №1\", а името му е свързано с много терористични актове, в частност - взривяването на влака \"Невски експрес\" през 2009 г., взривовете в московското метро през март 2010 г. и експлозията на летище Домодедово през януари 2011 г.", "date": "2017.09.27", "title": "ЗЛОВЕЩА НАХОДКА: Откриха останките на терорист №1 на Русия Доку Умаров (СНИМКИ 18+)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B0%D1%88%D0%B5%D0%BD-%D0%B5%D0%BA%D1%88%D1%8A%D0%BD-%D0%B2-%D1%81%D0%BE%D1%84%D0%B8%D1%8F-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%BE%D0%B1%D1%80%D0%B0%D1%85%D0%B0-%D0%B8%D0%BD%D0%BA%D0%B0%D1%81%D0%BE-%D1%86%D0%B5%D0%BD%D1%82%D1%8A%D1%80-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%B2%D0%B8%D0%B4%D0%B5%D0%BE-news693510.html", "text": "Въоръжен грабеж на денонощен инкасо център беше извършен тази вечер в София. Пострадал е най-малко един от охранителите на обекта, съобщава Би Ти Ви. Центърът е разположен в жк.”Овча купел 2” и е на една от най-големите фирми в охранителния бранш. Все още не е ясна сумата, с която са избягали обирджиите, нито какво е състоянието на пострадалия. На мястото на престъплението има много полиция. По непотвърдена информация е ранен и още един охранител.", "date": "2017.09.27", "title": "ИЗВЪНРЕДНО! Страшен екшън в София! Въоръжени обраха инкасо център, има ранени (ВИДЕО)"}
{"url": "http://pik.bg/%D0%B0%D0%B2%D1%82%D0%BE%D0%B1%D1%83%D1%81-%D0%B8-%D0%B4%D0%B6%D0%B8%D0%BF-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D1%87%D0%B5%D0%BB%D0%BD%D0%BE-%D0%BD%D0%B0-%D0%BF%D1%8A%D1%82%D1%8F-%D0%B1%D0%B8%D1%81%D1%82%D1%80%D0%B8%D1%86%D0%B0---%D0%B6%D0%B5%D0%BB%D0%B5%D0%B7%D0%BD%D0%B8%D1%86%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news693468.html", "text": "МВР. Двама души са пострадали при катастрофа на пътя между Бистрица и Железница. Това съобщи Фокус, като се позова на информация от Автобус, пътуващ за Железница, и джип са се ударили челно на пътя между Бистрица и Железница. Двамата шофьори са пострадали и са откарани в болница. Вследствие на пътнотранспортното произшествие трафикът не е преустановен и движението в участъка се извършва в двете посоки. Инцидентът е регистриран към 18.00 часа.", "date": "2017.09.27", "title": "Автобус и джип се удариха челно на пътя Бистрица - Железница, шофьорите са ранени"}
{"url": "http://pik.bg/%D1%88%D0%BE%D0%BA-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%82%D0%BE%D0%BA%D0%BE%D0%B2-%D1%83%D0%B4%D0%B0%D1%80-%D0%BE%D1%82-%D1%81%D0%BA%D1%8A%D1%81%D0%B0%D0%BD%D0%B8-%D0%B6%D0%B8%D1%86%D0%B8-news693438.html", "text": "Кметът на село Крива бара е забелязал пръв тялото на жената и е подал сигнал на телефон 112, но пристигналите от Лом медици само констатирали смъртта. Жена на 70 години е била намерена мъртва на улица \"Река Лом\" близо до дома си в село Крива бара, община Брусарци, съобщиха от Областната дирекция на МВР в Монтана. Инцидентът е станал към 9 часа вчера. Жената е събирала съчки на улицата рано сутринта и не е забелязала скъсана жица от електрическата мрежа, която била съборена от буря през нощта. По случая е заведено досъдебно производство, уточниха от полицейската", "date": "2017.09.27", "title": "ШОК! Жена загина след токов удар от скъсани жици"}
{"url": "http://pik.bg/%D0%B5%D0%BA-%D0%B3%D0%BB%D0%BE%D0%B1%D0%B8-%D1%81%D0%BA%D0%B0%D0%BD%D0%B8%D1%8F-%D1%81-880-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%BA%D0%B0%D1%80%D1%82%D0%B5%D0%BB%D0%BD%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news693444.html", "text": "Европейската комисия глоби шведския производител на камиони „Скания” с 880 млн. евро заради картелно споразумение, в което са участвали още пет големи компании от бранша. Другите пет – МАН, „Даймлер”, „Волво”, „Ивеко” и ДАФ, бяха глобени с общо 2,9 млрд. евро през 2016 г., но тогава „Скандия” беше изключена от разследването, на което отказа да сътрудничи. Според ЕК картелът е действал 14 години. Шестте компании произвеждат 90% от средноголемите и тежките камиони, продавани в Европа. Две от компаниите – МАН и „Скания” са собственост на „Фолксваген груп”, която беше разтърсена от друг огромен скандал преди години – свързан с фалшиви показания на дизеловите автомобили при проверка на емисиите изгорели газове. Т.нар. „Дизелгейт” костваше на „Фолксваген” милиарди долари и сериозен удар по реномето на марката. От шестте компании, уличени в картел сега, само МАН се отървава без глоба, тъй като разследването започна по негов сигнал, а останалите компании получиха по 10% намаление на санкциите си, тъй като са сътрудничили на разследването. Глобата на „Скания” е втората по големина, след тази на „Даймлер”, който беше глобен с 1,01 млрд. евро. „Скания” обаче отрича да е направила нещо нередно и тъй като не се съгласи да уреди случая като останалите, ще може да го обжалва в съда.", "date": "2017.09.27", "title": "ЕК глоби \"Скания\" с 880 млн. евро за картелно споразумение"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BD%D0%BE%D0%B2%D0%B0-%D0%B4%D1%80%D0%B0%D0%BC%D0%B0-%D0%B2%D1%8A%D0%B2-%D0%B2%D1%81%D1%81---%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8%D1%82%D0%B5-%D1%89%D0%B5-%D0%B8%D1%81%D0%BA%D0%B0%D1%82-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%B4%D0%BE%D0%BA%D1%83%D0%BC%D0%B5%D0%BD-news693405.html", "text": "Утрешното последно заседание на настоящия състав на ВСС може да се превърне в край на шефската кариера на Лозан Панов във ВКС. Сред висшите магистрати се носят слухове, че по време на утрешния пленум на съдебното правителство може да бъде поискана неговата оставка, която да затвори кръга след оттеглянето на шефа на СГС Калоян Топалов, с когото са в приятелска близост. Причината е, че на последното заседание членът на ВСС Галя Георгиева е настояла Лозан Панов да даде отчет за работата си пред колегията. Той е отказал да го направи с мотива, че не й е длъжен. Георгиева обаче е настоявала, че тя е един от вносителите на предложението за избора му за председател на ВКС, така че има право да му иска отчет. Въпреки това Панов е отказал и е заявил, че е спестил 300 хил. лв. на системата. Магистрати обаче са категорични, че той вкарал в разход за над 360 хил. лв. системата, тъй като е уволнил 17 души, които в момента печелят дела срещу съда и се плащат огромни суми от ВКС, както и е назначил други 30. Само за неизползвани отпуски и компенсации до този момент на въпросните уволнени са изплатени 60 хил. лв. В същото време инспекторатът на ВСС приключи проверката по искане на съдебното правителство за състоянието на ВКС под ръководството на Лозан Панов. Изводите са, че има нарушения на кодекса на труда, неправомерни уволнения, неспазване на указанията на ВСС и превишаване на правомощия от страна на Панов, тъй като съкращенията в съда могат да се извършват само по решение на ВСС. Заради всичко това разгневени магистрати членове на ВСС обмислят вариант на утрешното последно заседание на съдебното правителство в този състав да поискат и гласуват оставката на Лозан Панов.", "date": "2017.09.27", "title": "ИЗВЪНРЕДНО В ПИК! Нова драма във ВСС - магистратите ще искат главата на Лозан Панов (ДОКУМЕНТИ)"}
{"url": "http://pik.bg/%D0%B5%D1%82%D0%BE-%D0%B3%D0%B8-%D0%BC%D0%B0%D1%87%D0%BE%D0%B2%D1%86%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BB%D1%8E%D0%B1%D1%8F%D1%82-%D0%B1%D0%BB%D0%B8%D0%B7%D0%BD%D0%B0%D1%87%D0%BA%D0%B8%D1%82%D0%B5-%D0%B2%D0%BB%D0%B0%D0%B4%D0%B8-%D0%B8-%D0%B0%D0%BB%D0%B5%D0%BA%D1%81-%D0%BE%D1%82-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D1%81%D0%BD%D0%B8%D0%BC%D0%BA%D0%B8-news692959.html", "text": "Почитателите на екзотичните близначки от \"ВИП Брадър\" Влади и Алекс останаха разочаровани от това, което стана ясно по време на живото студио в Нови хан. Оказа се, че младите певици са сериозно обвързани. Тази вечер къдрокоските бяха номинирани за изгонване, но в студиото да ги защитават дойдоха гаджетата си. Избраникът на Влади се казва Стефан (на снимката в дясно) и също като нея е певец. Стефан Златков Симеонов е от бандата Young BB Young. Гаджето на Алекс пък е Мирослав Димитров, който е възпитаник на НАТФИЗ, но в момента се занимава с изработването на бижута.", "date": "2017.09.27", "title": "Ето ги мачовците, които любят близначките Влади и Алекс от \"ВИП Брадър\" (СНИМКИ)"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B2%D1%82%D0%BE%D1%80%D0%B8-%D0%BC%D0%BE%D1%81%D1%82-%D0%BD%D0%B0%D0%B4-%D0%B4%D1%83%D0%BD%D0%B0%D0%B2-%D0%BA%D1%80%D0%B0%D0%B9-%D1%80%D1%83%D1%81%D0%B5-%D1%89%D0%B5-%D0%B4%D0%B0%D0%B4%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%80%D1%83%D0%BC%D1%8A%D0%BD%D0%B8%D1%8F-%D0%B4%D0%B0-%D0%BF%D0%BE%D0%B5%D0%BC%D0%B0%D1%82--news693448.html", "text": "Втори мост над р. Дунав край Русе ще даде възможност и на България, и на Румъния да осигурят поемането на много по-голям трафик, който ще бъде генериран от строящата се пътна инфраструктура в Северна България. Това казва премиерът Бойко Борисов при обсъждането на проекта на междуправителствен меморандум за извършване на проучвания за изграждане на ново мостово съоръжение на р. Дунав, съобщиха от пресслужбата на кабинета. „Всички сме свидетели: мине не мине седмица – километрични опашки на Русе. С изграждането, защото предполагам, че вече никой не се съмнява, че като кажем нещо то става… след няколко години Северна България ще изглежда като Южна България“, каза премиерът и даде пример с проектирането на автомагистрала „Хемус“, на скоростния път Русе – Велико Търново, тунела по Шипка, пътя Ботевград – Мездра. „Това означава много повече инвестиции и това не са празни думи, защото виждате: завод след завод се строи там“, коментира Борисов. Съоръжението ще позволи свързване на Букурещ със София, Солун и Белград, както и поемане на трафика от Азия за Европа не само по хоризонтална, но и по вертикална линия, подчерта премиерът, като допълни: „От всички други мостове не сме се отказали, но засега те са само на ниво добри пожелания“. БОЙКО БОРИСОВ: Знаете, че много идеи има, много пресконференции са проведени за изграждане на не един, два, три моста между България и Румъния. До този момент са два. Дунав мост 2 беше един абсолютно провален проект, който благодарение на нашите усилия се реализира. В интерес на истината трябва да ви кажа, че е натоварен в пълния му капацитет. По отношение на Дунав мост 1, всички сме свидетели: мине не мине седмица – километрични опашки на Русе. С изграждането, защото предполагам, че вече никой не се съмнява, че като кажем нещо то става, по начина, по който се проектира, търгува и се движи магистрала „Хемус“, и тя ще стане. Проектира се в момента и Русе – Велико Търново, скоростният път, магистрален. В рамките на няколко години – тунелът под Шипка, минахме сигурно 350-ия метър вече, огромно съоръжение. С Каракачанов си говорихме, какво огромно съоръжение от мостове и тунели там се случва. Сиреч, след няколко години Северна България ще изглежда така, както в момента изглежда Южна България с „Тракия“, „Струма“, „Марица“. Това означава много повече инвестиции и това не са празни думи, защото виждате: завод след завод се строи там. Хората очакват тунела под Шипка и съответно „Хемус“ и двата пътя (тук не трябва, разбира се, да пропускаме Ботевград – Мездра). Това са стратегически пътища за развитието на Северна България. Знам, че наши опоненти ще кажат – Дунав мост на Никопол, Дунав мост на Оряхово… За къде ли не съм говорил, говорил съм и с румънските колеги, но какво да ви кажа, не искам да използвам по-тежка дума, но не се случва. В същото време, Дунав мост 1 или русенският мост е натоварен, независимо че ние основно реконструирахме, модернизирахме, преасфалтирахме, но опашките са километрични. А там трафикът ще се удвои, утрои, със сигурност. Още повече, сега работим с гръцкото правителство и с колегите в Брюксел за големия формат Солун – Александруполис – Бургас – Варна – Русе. А и Румъния има голям интерес Букурещ, който е на 60-70 километра от Русе, да се свърже със София, оттук – със Солун, магистралата София-Белград, тя следващите две-три години ще стане факт, този трафик от Азия за Европа по хоризонтала, ако няма и вертикалната линия, която Букурещ изключително я интересува… Напомням ви, че на 3 октомври ще открием с премиера на Румъния Кайнарджа-Липница – още един сухопътен контролно-пропускателен пункт с Румъния. След това е съвместното ни заседание. Ще дойдат и колегата от Гърция Ципрас, и президентът на Сърбия Вучич. Съвместното заседание ще бъде във Варна, там ще проведем и Министерския съвет, за да може да обърнем повече внимание на колегите, защото идват по тези теми. За втори Дунав мост на Русе от всички съгласувания, които проведохме с румънското правителство, там откликнаха изключително бързо, защото и те имат голям интерес от него. От всички други мостове не сме се отказали, но засега те са на само ниво добри пожелания, докато вторият мост при Русе, първо, е на най-тясното място, на равно място, така че направо магистралата ще влезе в него. Минава извън града, малко встрани от Русе – там, където е газовата ни връзка почти. Ще даде възможност и на Румъния да се подсигури, както и на България, разбира се, с много по-голям трафик. С въвеждането на ТОЛ системата интересът към концесиониране на подобни съоръжения става голям. Тук това е интересно за нас, защото няма да вадим пари от бюджета, а концесионерът, който, примерно, за хикс години (ще кажат министрите и съответно с румънското правителство каквото се договорим) след това за хикс години се изплаща мостът и се придобива тогава от държавата. С ТОЛ таксата всеки ТИР, който минава оттам, си плаща и вече с ТОЛ система сметките излизат за концесиониране на подобно съоръжение. Каракачанов. КРАСИМИР КАРАКАЧАНОВ: Уважаеми господин министър-председател, уважаеми колеги, действително логиката на това, което се каза, е изключително правилна, защото инвестициите в Северна България са осем пъти по-малко отколкото в Южна България и точно една от причините е липсата на тази връзка, която в момента коментираме. БОЙКО БОРИСОВ: Да, защото „Тракия“ беше до Пловдив, имаше 40 километра от Бургас в посока София. Северната магистрала беше до Правец. КРАСИМИР КАРАКАЧАНОВ: Но с втория мост на Дунав, с магистрала „Хемус“, с тунела под Шипка на практика даваме икономическа перспектива на Северна България. Аз бих искал да предложа нещо друго. Един проблем, който съществува допълнително. Към проекта за проучване за изграждане на втори мост да добавим в разговорите и меморандума с румънското правителство и рехабилитация на жп отсечката Русе-Букурещ, защото тя сега е в изключително лошо състояние и товарите, които минават през Дунав мост, за да стигнат до Букурещ, губят около три часа – нещо, което за 70 километра не е нормално. БОЙКО БОРИСОВ: Министърът на транспорта да се свърже с техния министър, ако може това да се вкара. Но това споразумение ние сме съгласували с румънското правителство, дали са ни поправки, приели сме ги и днес ви предлагаме това, което е съгласувано и с румънския колега на 3-ти ще се подпише. Правилно е, готов съм да възложа на министъра на транспорта да се свърже с техния министър. Ако там се съгласят или нищо не пречи, впоследствие да подпишат министрите на транспорта и такъв меморандум, да го направим. КРАСИМИР КАРАКАЧАНОВ: Това затруднява и българската икономика и румънската, става въпрос за едни 70 километра рехабилитация на това трасе. БОЙКО БОРИСОВ: Да, но тази точка е потвърдена от външните министерства, от регионалните министерства и затова я вкарваме. Аз мисля, че това ще е едно много голямо облекчение на транспортния трафик. Точка 19 я приехме.", "date": "2017.09.27", "title": "Борисов: Втори мост над Дунав край Русе ще даде възможност на България и Румъния да поемат много по-голям трафик"}
{"url": "http://pik.bg/%D1%86%D0%B0%D1%86%D0%B0%D1%80%D0%BE%D0%B2-%D1%81-%D0%BF%D0%BE%D0%BB%D0%BE%D0%B6%D0%B8%D1%82%D0%B5%D0%BB%D0%BD%D0%B0-%D0%BE%D1%86%D0%B5%D0%BD%D0%BA%D0%B0-%D0%B7%D0%B0-%D1%80%D0%B0%D0%B7%D0%B4%D0%B5%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%B2%D1%81%D1%81-news693434.html", "text": "Това, от което всички изпитвахме боязън - разделянето на Висшия съдебен съвет на колегии е нещо, което оценявам като изключителен позитив, защото ни даде възможност сами и организирано да решаваме проблемите си. Това заяви на последното заседание на първата Прокурорска колегия на ВСС главният прокурор Сотир Цацаров, цитиран от Правен свят. \"На първо място, мисля, че свършихме немалко работа. Не сме ние тези, които трябва да даваме оценки на това, което сме направили. Оценки дават на първо място нашите колеги. Има неща, които останаха несвършени и проблеми, които останаха нерешени\", каза още той. Цацаров заяви, че в колегията е имало спорове, но той се е старал да има колегиален дух. \"Не защото съм главен прокурор, а като ваш колега, мога да кажа на всички вас едно голямо \"благодаря\", обърна се той към членовете на колегията. И заяви, че огромното му желание е следващият ѝ състав \"да възприеме този дух на конструктивизъм, който цареше на нашите заседания\". \"През цялото това време върху прокуратурата и Прокурорската колегия бяха изсипани много упреци и много кофи помия, говореше се и за излизане от съдебната система. Времето показа кой е прав. Истината е, че просто трябва да се работи, а ние това го правихме\", каза още Сотир Цацаров. И на финала връчи на всеки от членовете на колегията почетен знак на прокуратурата и грамота. , каза главният прокурор. А на финала на заседанието, Румен Боев, който пое председателстването му от Цацаров заяви:", "date": "2017.09.27", "title": "Цацаров с положителна оценка за разделянето на ВСС "}
{"url": "http://pik.bg/%D0%BA%D0%BD%D1%81%D0%B1-%D0%BF%D0%BE%D1%85%D0%B2%D0%B0%D0%BB%D0%B8-%D1%83%D0%BF%D1%80%D0%B0%D0%B2%D0%BB%D0%B5%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-news693398.html", "text": "\"За първи път виждаме системен и ясно конструиран документ по отделни направления. Конкретните действия и финансовата обезпеченост не виждаме. Ще търсим диалог и гаранция как ще бъде изпълнена\", заяви президентът на синдиката Пламен Димитров. От КНСБ определиха програмата на правителството като Синдикатът отбеляза . При производството на хляб \" Освен това те алармираха, че българската енергетика е в опасност заради Регламента на ЕС за големите горивни инсталации. Относно , като синдикатът отчита, че заложените в правителствената програма минимална работна заплата и средна работна заплата от 1500 лв., са напълно постижими. Синдикатите КНСБ похвали правителството и управляващата коалиция за изготвената управленска програма за периода 2017-2021 г. възможна за изпълнение през следващите години. напредъка в борбата с контрабандата, но посъветва правителството да обърне внимание и на контрабандата в други отрасли като хранително-вкусовата промишленост сивата икономика\" е 50%. политиката по доходите от КНСБ поискаха по активна политика 650 лв. определиха като своя доктрина връщането на работоспособните българи от чужбина.", "date": "2017.09.27", "title": "КНСБ похвали управленската програма"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%82%D1%83%D1%80%D1%86%D0%B8%D1%8F-%D1%81%D0%BF%D0%B8%D1%80%D0%B0-%D1%84%D0%B5%D1%80%D0%B8%D0%B1%D0%BE%D1%82%D0%B8%D1%82%D0%B5-%D0%BA%D1%8A%D0%BC-%D0%B3%D1%80%D1%8A%D1%86%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news693368.html", "text": "Турция спира пътуването на фериботи към гръцките острови, съобщи БНР. Решението за спирането на фериботите е било взето от правителството в Турция. Очаква се решението да се приложи до няколко дни. Гърците оприличават действията на турските власти като отмъщение. Жителите на южната ни съседка, особено населението на островите, очакват Атина да \"отговори на удара\". Ако решението бъде приложено, това означава, че ще се спре туристическият поток от Турция. Това ще стане в момент, в който засегнатите от бежанската криза гръцки острови се надяват на повече приходи от турски туристи. Според някои от жителите на островите в Гърция до голяма степен този летен сезон е бил \"спасен\" от оборота на турците, почиващи там. Спекулира се, че причината турското правителство да реши да спре фериботите се крие в глобите, които властите в Гърция налагат на турски кораби за неспазване на изискванията за сигурност на пътниците. Най-честото нарушение, за което гърците санкционирали турските плавателни средства, било свързано с липсата на спасителни жилетки.", "date": "2017.09.27", "title": "Напрежение! Турция спира фериботите към гръцките острови"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82%D1%8A%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%B8%D0%B2%D0%B0%D0%BD%D0%BE%D0%B2-%D0%BF%D1%80%D0%B5%D0%B4%D1%80%D0%B5%D1%87%D0%B5-%D0%B3%D0%BE%D0%BB%D1%8F%D0%BC%D0%B0-%D0%BA%D1%80%D0%B8%D0%B7%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-%D0%B0%D0%BA%D0%BE-%D1%81%D0%B5-%D0%B2%D0%B4%D0%B8%D0%B3%D0%BD%D0%B0%D1%82-%D0%BB%D0%B8%D1%85%D0%B2%D0%B8%D1%82%D0%B5-news693456.html", "text": "Вместо да се разсветлява, светът се замъглява и потъмнява. Европа е достигнала таван и политиката й се отрази не само върху Гърция, а върху всички периферни страни. Говорим за криза. Европейската централна банка държи и се опитва да спасява дълговете. Държи ниско 40% от дълга. Ако се вдигнат лихвите, кризата ще е изключително голяма. Това обяви икономистът Димитър Иванов пред Би Ти Ви. „От последното ни виждане много неща се случиха в световната икономика. Хората отчетоха 10 години от кризата и предложиха много анализи, а у нас нищо не се коментира. Шефката на Федералния резерв на САЩ постави отново въпроса за монетарната система. Британският премиер Тереза Мей реч каза, че Англия не излиза от Европа, а съюза. Макрон също говори, че Европа не работи. Какво става?“, попита икономистът. „Има успехи у нас с вдигането на минималната заплата, ръст на БВП сравнително добър, безработица намаля. Министър Горанов говори за прегряване на икономиката. Аз такова нещо не виждам. Имаме ръст, но той е ръст на заеми, на кредити. Нямаме чужди инвестиции. Икономиката загря само във втората половина на управлението на Симеон. Сега общият доход изостава от разхода. Разликата е 0,5%. Растежът за заемите изпреварва растежа на доходите“, каза още Иванов.", "date": "2017.09.27", "title": "ВАЖНО! Икономистът Димитър Иванов предрече голяма криза в Европа, ако се вдигнат лихвите"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B5%D0%BD%D1%87%D0%B5%D0%B2-%D0%B7%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D0%B1%D1%8F%D1%85%D0%BC%D0%B5-%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D0%BC%D0%B5%D1%81%D0%B5%D1%86-%D0%B8-%D1%89%D1%8F%D1%85%D0%BC%D0%B5-%D0%B4%D0%B0-%D0%BF%D0%BE%D0%B4%D0%BF-news693457.html", "text": "Нека да поясня, че докато бях министър на отбраната успях да осигуря 2,5 милиарда - за нови изтребители и два многофункционални кораба. Парите са осигурени, Народното събрание гласува този бюджет. И първите вноски за изтребителите и многофункционалните кораби са планирани за бюджета тази година. Това заяви пред Би Ти Ви бившият военен министър Николай Ненчев. \"Но малко съм изненадан от думите на премиера - той никога не е изразявал съмнение, че не се налага да бъдат управлявани тези средства... Вложих неимоверно големи усилия и получихме много голяма подкрепа от парламента. Ние бяхме на крачка. Още месец и щяхме да подпишем договор за нови изтребители... Идеята беше следната - много ясно казах, че ще подложа този въпрос на много широка обществена дискусия. Ясно заявих - провали се тази сделка поради липса на прозрачност. Договорът щеше да бъде подписан, ако имахме само един месец. Кога се появи съмнение за лобизъм? Вие сама казахте - служебното правителство на Орешарски. Нека то и президентът Радев да поемат своята отговорност. Ясно беше, че се разчистват сметки за конкретен самолет\", заяви Ненчев. \"Ние изпълнихме своята част от ангажиментите си. Мен ме съдят, защото не защитих едни руски интереси. Затова бяха и едни совалки, и едни Чайки...\", отбеляза още той. Според него \"руската връзка\" , \"руската интервенция\" и зачестилите опити за влияние върху изграждане на общественото мнение са в основата на скандала със самолетите. Ненчев видя нов удар срещу желанието на България да бъде пълноправен и сигурен партньор на ЕС. Бившият военен коментира и \"истинската евроатлантическа линия\". \"Атака\" евроатлантическа политическа сила ли е? Как е възможно, върху каква база е изграден докладът на националната сигурност и бъдещите направления на правителството? Това е свързано с националната сигурност или с прищевките на Волен Сидеров?!... Тук дребни сметки не бива да си правим. Твърде вероятно е някой от нас да изгори. Но това е на гърба на българското общество и всяка криза по отношение на евроатлантизъм се отразява зле на българските граждени, чието положение и без това не е завидно добро\", заяви Николай Ненчев.", "date": "2017.09.27", "title": "ГОРЕЩА ТЕМА! Николай Ненчев за изтребителите: Бяхме на крачка! Още един месец и щяхме да подпишем договора"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D1%81%D0%B0%D0%BC%D0%BE%D0%BB%D0%B5%D1%82%D0%B8%D1%82%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B7%D0%B0%D0%BC%D1%80%D1%8A%D0%B7%D0%BD%D0%B0%D1%82-%D0%BD%D0%B8%D0%BA%D0%BE%D0%B3%D0%B0-%D0%BE%D0%B1%D1%89%D0%B5%D1%81%D1%82-news693412.html", "text": "Самолетите на Летище София няма да замръзнат никога! Това разбираме, след като разглеждаме секцията с Обществените поръчки на аеропорта. Очевидно от там се готвят за сюжет като във филма \"След утрешния ден\", където климатолог прогнозира настъпването на ледникова епоха. След като за 2017-а Летище София има договор с фирма, която да осигури 100 тона антиобледеняваща течност, сега е пусната нова поръчка. Само преди това трябва да вметнем, че от тези 100 тона към момента в наличност има около 30 тона. Интересното е, че  в новата обществена поръчка не е посочен препаратът, а количеството му. За следващата година аеропортът иска доставката на 300 тона антилед, както го наричат запознатите с авиацията. Иначе надали някой ще се учуди, че едни и същи фирми обслужват Летище София в различни направления. И така. Фирмата, която преди две години е доставила \"перон автобуси\" за нуждите на аеропорта за около 500 000 евро, а през тази година бе дисквалифицирана, защото не отговаряла на „техническата спецификация“, сега получава своя шанс да доставя антилед. Както ПИК вече съобщи, новият договор за \"перон автобусите\" е на стойност от 837 000 евро. Пита се в задачата защо на Летище София му трябват 300 тона антилед, след като за година не може да изразходи 100 тона?", "date": "2017.09.27", "title": "САМО В ПИК! Летище София се готви за Апокалипсис! Самолетите няма да замръзнат никога! Обществена поръчка подсигурява бомбастична доза препарат против лед (ДОКУМЕНТИ)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BB%D0%B0%D0%B4-%D0%B0%D0%BA%D1%82%D1%8C%D0%BE%D1%80-%D0%B7%D0%B0%D0%B3%D0%B8%D0%BD%D0%B0-%D0%BD%D0%B5%D0%BB%D0%B5%D0%BF%D0%BE-%D0%BE%D0%BF%D0%B8%D1%82%D0%B2%D0%B0%D0%B9%D0%BA%D0%B8-%D1%81%D0%B5-%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B5-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news693400.html", "text": "18-годишният руски актьор Егор Клинаев е загинал нелепо, опитвайки се да помогне на пострадали при катастрофа. Както съобщава «МК», трагичният инцидент е станал през нощта на 27 септември около 3 часа през нощта в Москва. Егор Клинаев видял катастрофата и спрял, за да разбере дали може да помогне с нещо. Изведнъж върху него връхлетяла «Хонда Акорд». Шофьорът на японската кола помел още двама души. За съжаление, от получените травми, младият актьор, известен с участието си в сериала \"Физрук\", загинал на място.", "date": "2017.09.27", "title": "ТРАГЕДИЯ! Млад актьор загина нелепо, опитвайки се да помогне на пострадали при катастрофа "}
{"url": "http://pik.bg/%D0%B2%D1%82%D0%BE%D1%80%D0%B0-%D0%B4%D0%BE%D0%B6%D0%B8%D0%B2%D0%BE%D1%82%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D0%B1%D0%BE%D0%B6%D0%B8%D0%B4%D0%B0%D1%80-%D0%B0%D1%82%D0%B0%D0%BD%D0%B0%D1%81%D0%BE%D0%B2-%D1%83%D0%B1%D0%B8%D0%BB-%D0%BE%D0%B3%D0%B8-%D0%BB%D1%83%D0%B4%D0%B8%D1%8F-news693453.html", "text": "Втора доживотна присъда с право на замяна получи Божидар Атанасов. Пловдивският окръжен съд му я даде за убийството на бизнесмена Огнян Харизанов по прякор Оги Лудия. Той беше застрелян на 17 август 2007 г. пред очите на съпругата си и 10-годишния им син в семейната вила в парк \"Родопи\". На 14 юли тази година отново пловдивският окръжен съд даде доживотно наказание с право на замяна на Божидар Атанасов за покушението на митничаря Георги Дребчев. Двата процеса вървяха паралелно. Според прокуратурата Атанасов ликвидирал Оги Лудия, за да не му плати 1 кг хероин. Пред съкилийник обвиняемият признал, че убил бизнесмена заради голяма сума пари. На 17 август 2017 г. той гръмнал с ловна пушка Харизанов. Атанасов взел оръжието и отишъл на технопарти на хижа \"Родопски партизани\" над с. Храбрино. Същия ден, след 23 часа, напуснал хижата и се отправил към местността Чернатица в района на хижа „Здравец\", където Огнян Харизанов имал вила. Пострадалият Харизанов и Атанасов се познавали от по-рано, като имали неуредени финансови взаимоотношения. 51-годишният пловдивчанин оставил колата на известно разстояние и се приближил до вилата на Харизанов. Последният бил с компанията си на терасата. Когато Харизанов станал да отиде до барбекюто, Атанасов се прицелил в него със заредената пушка и произвел един изстрел, с който го улучил. Харизанов починал от раните си в болница. За да не бъде разкрит стрелецът поръсил с червен пипер района, през който бил преминал и от където произвел изстрела. После отново отишъл на партито. Окръжен съд- Пловдив осъди подсъдимия Божидар Атанасов да плати по 200 000 лева обезщетение на двете деца на убития. Присъдата подлежи на обжалване и протест пред Апелативен съд – Пловдив в 15-дневен срок.", "date": "2017.09.27", "title": "Втора доживотна присъда за Божидар Атанасов, убил Оги Лудия"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B1%D1%84%D1%81-%D1%81%D0%BA%D1%80%D1%8A%D1%86%D0%BD%D0%B0-%D1%81%D1%8A%D1%81-%D0%B7%D1%8A%D0%B1%D0%B8-%D0%B7%D0%B0%D1%80%D0%B0%D0%B4%D0%B8-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B1%D0%B5%D1%80%D0%BE%D0%B5-%D0%BE%D1%82%D0%BD%D0%B5%D1%81%D0%B5-5-%D0%B1%D0%BE%D0%BD%D0%B0-%D0%B3%D0%BB%D0%BE%D0%B1%D0%B0-%D0%B7%D0%B0-%D0%BF%D0%BB%D0%B0%D0%BA%D0%B0%D1%82%D0%B0--news693311.html", "text": "Комисията по етика и феърплей към Българския футболен съюз (БФС) глоби с общо 9000 лева четири клуба след изиграването на десетия кръг в Първа лига. Санкционираните отбори са ЦСКА, Славия, Берое и Левски, като основанието за наказанието са \"нецензурни и вулгарни скандирания\" на феновете по време на мачовете. Всички те ще трябва да платят глоби по 1000 лева. Берое е глобен с още 5000 лева заради \"неизпълнение разпоредбите на делегата\" да свалят транспарант от оградата на мача с Левски. На издигнатия плакат пишеше: \"Каква съдба да си слуга на Домус ага... БФС оставка\". Феновете постоянно плюят БФС заради топлите отношения на Боби Михайлов със собственика на Лудогорец Кирил Домусчиев. Комисията по етика и феърплей към Българския футболен съюз (БФС) глоби с общо 9000 лева четири клуба след изиграването на десетия кръг в Първа лига. Санкционираните отбори са ЦСКА, Славия, Берое и Левски, като основанието за наказанието са \"нецензурни и вулгарни скандирания\" на феновете по време на мачовете. Всички те ще трябва да платят глоби по 1000 лева. Берое е глобен с още 5000 лева заради \"неизпълнение разпоредбите на делегата\" да свалят транспарант от оградата на мача с Левски. На издигнатия плакат пишеше: \"Каква съдба да си слуга на Домус ага... БФС оставка\". Феновете постоянно плюят БФС заради топлите отношения на Боби Михайлов със собственика на Лудогорец Кирил Домусчиев.", "date": "2017.09.27", "title": "ФУТБОЛНА БОМБА! БФС скръцна със зъби заради Домусчиев! Берое отнесе 5 бона глоба за плаката \"Каква съдба да си слуга на Домус ага...\" "}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B8%D1%81%D0%BA%D0%B0%D0%BC%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B8-%D0%BA%D0%B0%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B5%D1%81-%D0%B4%D0%B0-%D0%B5-%D0%BD%D0%B5-%D1%81%D0%B0%D0%BC%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%BD%D0%BE-%D0%B8--news693406.html", "text": "Искаме председателството ни на Съвета на ЕС да бъде не само българско, а и балканско. Това каза министърът на Българското председателство на Съвета на ЕС 2018 Лиляна Павлова по време на Международна конференция за българското председателство на Съвета на ЕС на тема: „Асоциацията на почетните консули в подкрепа на българското председателство на ЕС\" „Длъжни сме и го имаме като нагласа, воля и желание да дадем необходимата подкрепа на нашите партньорски държави по пътя на европейското членство“, каза Павлова. Тя поясни, че не биха могли да очертаят конкретна дата за членство на тези страни. По думите й идеята е страната ни да поеме ангажимента да им даде ясната перспектива и ясен план за действие. Министър Павлова допълни, че българските приоритети, пречупени през общоевропейски дневен ред са в няколко ключови послания. „Ние правихме много дискусии, дебати, фокус групи, разбира се, ще се радвам да чуя и вашето мнение, тъй като ние сме в етап на обсъждане и представяне на нашите приоритети“, обърна се Павлова към консулите и поясни, че декември месец ще има окончателен вариант на приоритетите. „От анализа на приоритетите и темите, България няма как да очертае една единствена тема. Ние казваме, че имаме три основни послания. Зад всяко едно стоят няколко на брой ключови важни приоритети, за които искаме да работим и да отстояваме\", допълни министър Павлова.", "date": "2017.09.27", "title": "Лиляна Павлова: Искаме представянето ни като председател на ЕС да е не само българско, но и балканско"}
{"url": "http://pik.bg/%D1%83%D0%B1%D0%B8%D0%B9%D1%82%D0%B5-%D0%B3%D1%80%D0%B8%D0%BF%D0%B0-%D1%81-%D0%B4%D0%BE%D0%B1%D1%80%D0%BE-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D0%B5-news693354.html", "text": "Британски учени откриха, че доброто настроение може значително да увеличи ефективността на защитните механизми на организма в борбата с грипа, съобщи сайтът Лайф. За изследването екипът от университета в Нотингам, Англия, анализира психологическите и поведенческите аспекти по време на ваксинация против грип. Специалистите откриха пряка връзка между настроението в първия ден от ваксинацията и количеството антитела срещу вируса на грипа в кръвта след четири и 16 седмици. Учените твърдят, че доброто настроение в деня на ваксинацията помага за повишаването на имунитета и, като следствие, за по-силната ефективност на лекарството. Промяната в количеството антитела при нормално и приповдигнато настроение може да достигне разлика от 15 % в полза на по-ведрите хора.", "date": "2017.09.27", "title": "Убийте грипа с добро настроение"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BD%D0%B5-%D0%BC%D0%B8-%D0%B5-%D0%BD%D0%B0-%D0%BD%D0%B8%D0%B2%D0%BE%D1%82%D0%BE-%D0%B4%D0%B0-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0%D0%BC-%D0%B3%D0%BB%D1%83%D0%BF%D0%BE%D1%82%D0%B5%D0%B2%D0%B8%D0%BD%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BD%D0%B8-news693481.html", "text": "Съпредседателят на ОП се похвали още, че коефициентът на полезно действие на управляващата коалиция бил доста добър. Проблемите в управляващата коалиция били почти изгладени, вече имало диалог. Това увери вицепремиерът и лидер на НФСБ Валери Симеонов. \"Има ли смисъл, след като проблемите са изгладени вече почти напълно?\", отказа да ги назове Симеонов и продължи с укор: \"Има ли смисъл да се връщаме към негативното? Има ли смисъл да търсите винаги негативната новина? А има ли смисъл да робувате на заблудата, че добрата новина не е новина?\". Съпредседателят на ОП се похвали още, че коефициентът на полезно действие на управляващата коалиция бил доста добър. \"Ще видите какви са резултатите за пет месеца и сами ще направите извода за коефициента на полезно действие. Мисля, че резултатите са налице. На мен ми е вече неудобно да ги повтарям\", коментира той. А за декларацията на соцлидера Корнелия Нинова, която цитира изцяло неговото изказване за напрежението в коалицията, Валери Симеонов отсече: \"Аз на нивото на Корнелия Нинова няма да падам - да коментирам глупотевините, които ръси от сутрин до вечер. Не ми е нивото просто\".", "date": "2017.09.27", "title": "ИЗВЪНРЕДНО В ПИК TV! Валери Симеонов: Не ми е на нивото да коментирам глупотевините, които Нинова ръси от сутрин до вечер "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%BB%D0%B0%D1%82%D0%B0-%D1%81%D0%B5-%D0%B6%D0%B5%D0%BD%D0%B0-%D1%81%D0%BB%D0%BE%D0%B6%D0%B8%D0%BB%D0%B0-%D0%BA%D1%80%D0%B0%D0%B9-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%BF%D0%BE-%D1%81%D1%8A%D1%89%D0%B8%D1%8F-%D0%BD%D0%B0-news693415.html", "text": "82-годишната Стоянка, която скочи от 9-ия етаж на многоетажен жилищен блок в близост до центъра на Пловдив, жена живеела сама. Преди години сестра й се самоубила по същия начин, съобщава \"Трафик Нюз\". Жената скочила от балкона в апартамента си, намиращ се в същия блок. Мъжът и синът на Стоянка също били починали, като вторият бил военен. Жената била трудно подвижна. Нейни съседи разказват, че последните дни била посърнала и имала болнав вид. \"Беше пожълтяла, изглеждаше много изнемощяла\", разказа съседка на починалата. Момчета, които пиели кафе в квартала тази сутрин, чули силен трясък и веднага се отзовали при източника. Сблъскали се с изключително тежка гледка на безжизненото тяло на пенсионерката. Били шокирани, но запазили самообладание. Веднага се обадили на линейка и полиция, а медиците и органите на реда реагирали скоростно. Констатирано е, че жената е починала на място. Жители на централния пловдивски район, където тази сутрин жена скочи от балкона си на 9-тия етаж, се свързаха с репортер на \"Трафик Нюз\", за да сигнализират за немарливост. В блоковата градинка и площадка, където е попаднало тялото на жената, има следи от кръв, биологични частици и други вледеняващи останки от трупа. Травмиращата гледка е допълнена от изоставените найлони и ръкавици на медици и криминалисти, които напомнят за сутрешната трагедия. Читателят ни позвънил на 112, за да подаде сигнал, в следствие на което преди секунди найлонът бил вдигнат, но всички останали отпадъци продължават да са там. \"Във въздуха се носи зловонна миризма. Биологични останки от жената продължават да лежат в периметъра на инцидента. Дъждът спомага за бързото разлагане и наистина атмосферата е като от филм на ужасите. Ръкавиците, с които беше оглеждан трупа са намясто\", за това свидетелства жител на блока, от който е извършено самоубийството. Той е и един от първите очевидци на страшния инцидент и заедно с приятеля си са извикали полиция. Двамата още са в шок, но са действали хладнокръвно и са направили всичко по силите си спешна помощ да пристигне бързо. Въпреки всичко, 82-годишната Стоянка е починала намясто. Това е блокът, от който е скочила жената.", "date": "2017.09.27", "title": "ТРАГЕДИЯТА В ПЛОВДИВ! Сестрата на самоубилата се жена сложила край на живота си по същия начин (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BD%D0%B5-%D0%B7%D0%BD%D0%B0%D0%BC-%D0%BA%D0%B0%D0%BA%D1%8A%D0%B2-%D0%BF%D0%B8%D0%BB%D0%BE%D1%82-%D0%B5-%D0%B1%D0%B8%D0%BB-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%BD%D0%BE-%D0%B8%D0%B7%D0%BB%D1%8A%D0%B3%D0%B0-%D1%87%D0%B5--news693470.html", "text": "Президентът Румен Радев излъга, че не писал опорни точки за „Грипен“. Имаме президент, който не е приятел с истината. По време на визитата си в САЩ той обяви, че не е писал нищо. И излъга. Той е дал становище за „Грипен“ на Пламен Орешарски на 16 юни 2014-а. В становището си посочва и опорни точки. Това обяви пред БНТ депутатът от ГЕРБ Антон Тодоров. „Не знам какъв пилот е бил Румен Радев, но е постен в писането на опорни точки. Сега говори, че има лобита около сделката за самолетите, говори така, защото е гузен“, добави Тодоров. Депутатът разкри още, че в президентството изтича класифицирана информация, което не е нормално. „Става дума за класифицирана информация. Не мога да влизам в детайли. Говорим за среща на Тихомир Стойчев с втория човек в американската компания Локхийд Мартин. Дано да се дешифрира, за да стане по-ясно всичко. Как изтича класифицирана информация до президентството. Към 15 юни Иво Христов, който е медиен съветник, няма допуск до класифицирана информация. Към 26 февруари Иво Христов не е имал достъп. Имам отговор от Димитър Стоянов, главен секретар в президенството, че в администрацията на президента се спазва достъпа до класифицирана информация. От Външно са го пратили. Имаме тактическа опасност за теч в президенството на секретна информация. Може и други хора в президенството да имат проблемно бъдеще“, каза още той.", "date": "2017.09.27", "title": "ИЗВЪНРЕДНО! Антон Тодоров изригна: Не знам какъв пилот е бил президентът Радев, но излъга, че не е писал опорни точки за „Грипен“"}
{"url": "http://pik.bg/%D1%85%D0%B8%D1%82-%D0%B2-%D0%BD%D0%B5%D1%82%D0%B0-%D0%B0%D0%BA%D1%83%D0%BB%D0%B0-%D1%81%D0%B5-%D0%BD%D0%B0%D0%BC%D1%8A%D0%BA%D0%BD%D0%B0-%D0%B2-%D0%B3%D0%B0%D1%89%D0%B8%D1%82%D0%B5-%D0%BD%D0%B0-%D0%BF%D0%BB%D1%83%D0%B2%D0%B5%D1%86-%D0%B7%D0%B0%D1%85%D0%B0%D0%BF%D0%B0-%D0%B3%D0%BE-%D0%B8-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%B3%D0%BE-%D0%BF%D1%83%D1%81%D0%BD%D0%B5-%D0%B2%D0%B8%D0%B4%D0%B5%D0%BE-news693426.html", "text": "В мрежата обикаля видео, на което мъж е захапан от акула, която просто не иска да го пусне. В крайна сметка, челюстта на акулата е трябвало да бъде разрязана, за да може плувецът Ървин Макарти да бъде освободен от пастта на хищника. Инцидентът е станал до крайбрежието на Флорида. На клипа се вижда как приятелите на Ървин го питат, след като той се качва в лодката: „Нали не ти е захапала пениса?“. Първо те се опитват да отворят устата на акулата, но опитите им се оказват неуспешни, и се налага да бъде задействан и нож. „По време на обедната си почивка реших да се кача на лодката, докато мои шестима приятели ловяха омари. Един от тях дойде и каза, че е хванал групер с харпуна си, но рибата се е заклещила в дупка. Помоли ме за помощ. Аз пък съм много добър в изваждането на групери от дупки. Капитана на лодката също ме помоли да помогна. Скочих във водата и отидох към дупката. Тогава акулата изскочи от друга дупка и ме захапа. Акулата здравата ме захапа и ми изкара въздуха. Беше ми трудно да се върна на лодката, а и чувствах как хищникът се опитва да ме разкъса. Трябваше да я държа с ръце“, разказва Макарти.", "date": "2017.09.27", "title": "ХИТ В НЕТА! Акула се намъкна в гащите на плувец, захапа го и отказа да го пусне (ВИДЕО)"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B3%D0%BD%D0%B5%D0%B2%D0%BD%D0%B0-%D0%BA%D0%BE%D0%B9-%D1%81%D1%8A%D0%B4%D0%B8%D1%8F-%D0%BE%D1%86%D0%B5%D0%BD%D0%B8-%D0%BF%D0%BE%D0%B4%D0%B8%D0%B3%D1%80%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B1%D0%B5%D0%B7%D0%BF%D0%B0%D0%BC%D0%B5%D1%82%D0%BD%D0%BE-%D0%BF%D0%B8%D1%8F%D0%BD-%D1%87%D1%83%D0%B6%D0%B4%D0%B5%D0%BD%D0%B5%D1%86-%D1%81-%D0%B5%D0%B4%D0%BD%D0%B0-%D0%B1%D1%8A%D0%BB-news693462.html", "text": "Лидерката на левицата Корнелия Нинова е гневна на решението на съда, който присъди глоба от 4500 лева за шведа, изритал зверски камериерката Диана Петкова в Слънчев бряг. Ето какво написа тя във Фейсбук: И като юрист, и като политик знам, че има правило - съдебните решения да не се обсъждат, а да се изпълняват. Но след като прочетох новината, че шведът, ритнал камериерката, е осъден на 4500 лв. глоба и си е заминал, обявявам, че няма да се съобразявам с правила. Аз съм българка и искам да знам името на съдията, унижил достойнството ни, оценил подигравката на безпаметно пиян чужденец с една българска жена на 4500 лв. Искам да знам мотивите му и да го питам - освен закона, какво му говори съвестта. Помогнете ми да намеря госпожа Петкова. Искам да я погледна в очите и да й се извиня!", "date": "2017.09.27", "title": "Корнелия Нинова гневна: Кой съдия оцени подигравката на безпаметно пиян чужденец с една българска жена на 4500 лева?! Искам да се извиня на г-жа Петкова! "}
{"url": "http://pik.bg/%D0%B8%D0%BD%D1%82%D0%B5%D1%80%D0%B2%D0%B5%D0%BD%D1%86%D0%B8%D1%8F-%D0%B8%D0%B7%D0%B2%D0%B0%D0%B4%D0%B8%D1%85%D0%B0-50-%D1%81%D0%BC-%D1%82%D1%83%D0%BC%D0%BE%D1%80-%D0%BE%D1%82-%D1%8F%D0%B9%D1%87%D0%BD%D0%B8%D0%BA%D0%B0-%D0%BD%D0%B0-%D0%BA%D1%8A%D1%80%D0%B4%D0%B6%D0%B0%D0%BB%D0%B8%D0%B9%D0%BA%D0%B0-news693409.html", "text": "Огромен 10-килограмов яйчников тумор бе отстранен днес от екип на АГ-отделението в Комплексния онкологичен център /КОЦ/ в Пловдив. Пациентката е 61-годишна, изпратена от МБАЛ Кърджали за диагностициране, след направен ядрено-магнитен резонанс. Изследването е установило голямо количество течност в коремната кухина /асцит/, яйчникова формация и миоматозна матка, разказаха главният оператор д-р Тихомир Георгиев и д-р Константин Младенов – временно изпълняващ длъжността началник на АГ- отделението, цитиран от \"Марица\". Преди операцията онкогинеколозите в КОЦ – Пловдив са направили пункция на корема, откъдето са извадили 6 литра течност, която се оказала отрицателна за туморни клетки. Това означава, че капсулата на тумора не е нарушена. Тогава са пристъпили към операция на корема. По време на интервенцията отнова са извадили 5 литра течност и са установили наличие на 50-сантиметрова туморна формация на левия яйчник. Отделно от това, жената е имала уголемена матка с множество миомни възли. Размиерите на органа са отговаряли на 4-месечна бременност. Специалистите са направили тотална хистеректомия – с премахване на матката, както и оментума /голямото було/ . Експресното изследване по време на интервенцията е показало, че става въпрос за много рядък тумор, наречен карциноид. Пациентката се възстановява след операцията. Огромен 10-килограмов яйчников тумор бе отстранен днес от екип на АГ-отделението в Комплексния онкологичен център /КОЦ/ в Пловдив. Пациентката е 61-годишна, изпратена от МБАЛ Кърджали за диагностициране, след направен ядрено-магнитен резонанс. Изследването е установило голямо количество течност в коремната кухина /асцит/, яйчникова формация и миоматозна матка, разказаха главният оператор д-р Тихомир Георгиев и д-р Константин Младенов – временно изпълняващ длъжността началник на АГ- отделението, цитиран от \"Марица\". Преди операцията онкогинеколозите в КОЦ – Пловдив са направили пункция на корема, откъдето са извадили 6 литра течност, която се оказала отрицателна за туморни клетки. Това означава, че капсулата на тумора не е нарушена. Тогава са пристъпили към операция на корема. По време на интервенцията отнова са извадили 5 литра течност и са установили наличие на 50-сантиметрова туморна формация на левия яйчник. Отделно от това, жената е имала уголемена матка с множество миомни възли. Размиерите на органа са отговаряли на 4-месечна бременност. Специалистите са направили тотална хистеректомия – с премахване на матката, както и оментума /голямото було/ . Експресното изследване по време на интервенцията е показало, че става въпрос за много рядък тумор, наречен карциноид. Пациентката се възстановява след операцията.", "date": "2017.09.27", "title": "ИНТЕРВЕНЦИЯ: Извадиха 50 см тумор от яйчника на кърджалийка"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B0-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%BF%D0%BE%D0%B5%D0%BC%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%B4%D0%BE%D1%81%D0%B8%D0%B5%D1%82%D0%B0%D1%82%D0%B0-news693442.html", "text": "Депутатът от ГЕРБ Антон Тодоров ще поеме Комисията по досиетата на мястото на досегашния шеф Евтим Костадинов. Това разкриха пред ПИК отлично информирани народни представители. Тодоров вече е предложен от парламентарната си група да поеме председателския пост, като другата опция на управляващите е Мариана Даракчиева, която до момента бе секретар на комисията. Мандатът на Костадинов изтече и той няма право да го заема отново, заради което се налага извършване на избора. Според депутатие именно номинацията на Тодоров е с най-големи шансове и щял да събере необходимата подкрепа от мнозинството при гласуването.", "date": "2017.09.27", "title": "РОКАДА! Антон Тодоров поема Комисията по досиетата "}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-iphone-8-%D0%B8%D0%B4%D0%B2%D0%B0-%D0%B2-%D1%82%D0%B5%D1%85%D0%BD%D0%BE%D0%BF%D0%BE%D0%BB%D0%B8%D1%81-news693393.html", "text": "На 28-ми срещу 29-ти септември, точно в 00:01 ч. хипермаркет Технополис в столичния Сердика център ще отвори врати специално за премиерата на новите модели на Apple, iPhone 8 и iPhone 8 Plus. За поредна година България е част от основната вълна за премиерата на новото поколение iPhone на пазара и българските почитатели на маркaта ще имат възможността да са сред първите, които ще видят, тестват и купят дългоочакваните смартфони. Технополис е избран от Apple за партньор в лансирането на новия модел iPhone в България и ще покаже на клиентите си iPhone 8 и iPhone 8 Plus още в първите минути на премиерата. На 29-ти септември сутринта новите модели на Apple ще могат да бъдат закупени и в останалите хипермаркети на веригата, както и от нейния онлайн магазин. iPhone 8 и iPhone 8 Plus са с изцяло стъклен дизайн, изработен от  изключително издръжливо стъкло и с рамка от алуминий, какъвто се ползва в авиоиндустрията. Зареждат се безжично и са устойчиви на вода и прах с рейтинг IP67. Разполагат съответно с 4,7-инчов и 5,5-инчов Retina HD дисплей с True Tone и с 12 MP камери с нов сензор и усъвършенстван процесор за обработка на изображения. Новото поколение iPhone се захранва от A11 Bionic – най-мощният и умен смартфон чип в историята. С iPhone 8 и iPhone 8 Plus интелигентността изглежда по-добре отвсякога, а потребителското изживяване достига нови измерения.", "date": "2017.09.27", "title": "Новият iPhone 8 идва в Технополис"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%BF%D1%80%D0%B0%D0%B2%D1%8F%D1%82-%D0%BA%D0%BE%D0%BB%D0%B0-%D0%BD%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%B2-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news693331.html", "text": "Автомобилите на бъдещето могат да бъдат конструирани в България. Амбицията е на студентите от Техническия университет в София, които работят по усъвършенстването на новия си болид с водороден двигател. Целта е разработваната кола да влезе в масова употреба и да бори замърсяването на въздуха. Преди броени дни студентите се завърнаха от международно състезание в Турция, където се класираха на второ място с кола, създадена в хангарите на учебното заведение, в което се обучават. Любомир Николов е третокурсник в Техническия университет и признава, че може да разглоби автомобил до най-малката съставна част. Това е причината да започне да измисля автомобили от ново поколение. Малкото возило, задвижвано от водородна клетка, той нарича Феникс. С проекта екипът му от университета печели трето място на Световно състезание в Лондон. \"Започнахме още с направата на купето, първоначално купето беше само на компютър, след което го изградихме от стиропор, изля се матрица, която в последствие направихме карбон“, коментира Любомир. Автомобилът тежи около 100 килограма и това е едно от предимствата, които му дават преднина в състезанията в категория за автомобил от градски тип. Колата е с два двигателя, единият от които се използва само за потегляне. Основната цел на екипа е постигане на максимална скорост с минимален разход на енергия. Според експерти шансовете на електромобила да се наложи за изминаване на разстояния в градска среда, като се сведе до минимум замърсяването на околната среда, са големи. За целта обаче ще трябва да се промени инфраструктурата и да бъдат създадени места за зареждане. Основна пречка за масовото производство на тези автомобили е високата цена.", "date": "2017.09.27", "title": "Български студенти правят кола на бъдещето в Техническия университет"}
{"url": "http://pik.bg/%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D0%B3%D1%80%D0%B8%D0%BD%D0%B3%D0%BE-%D0%B8%D0%B7%D0%BD%D1%83%D0%B4%D0%B2%D0%B0%D0%BB-%D0%B7%D0%B0-%D0%B4%D0%B0-%D1%81%D0%BF%D0%B0%D1%81%D0%B8-%D1%81%D0%BE%D1%84%D0%BA%D0%B0-%D0%BE%D1%82-%D1%84%D0%B0%D0%BB%D0%B8%D1%82-%D1%80%D0%BE%D0%BC%D1%81%D0%BA%D0%B0%D1%82%D0%B0-%D0%BF%D0%B5%D1%80%D0%BB%D0%B0-%D0%B7%D0%B0%D1%82%D1%8A%D0%BD%D0%B0-%D1%81-400-%D0%B1%D0%BE%D0%BD%D0%B0-%D0%B1%D0%BE-news693336.html", "text": "Унизителен фалит на Софи Маринова най-вероятно е накарал гаджето й Тодор Давидов-Гринго да се забърка в рекетьорския скандал. Борчове за над 400 бона е натрупала чалгарката, показват документи в Търговския регистър. Макар и почти ежедневно да има участия, а хонорарите й да са сериозни, Софка вече няколко години така и не може да си върне заемите. След многобройни отсрочки кредиторите решават да си съберат парите принудително. С помощта на съдия-изпълнител са запорирани двете фирми на певицата. На банка певицата дължи 302 907 лева кредит, главница, лихви и глоби за забавяне и допълнителни 46 бона такси по дело и разноски към съдия-изпълнителя. Отделно от това Софка не е върнала навреме и други 30 бона на фирма за бързи кредити. Заедно с адвокатските хонорар, съдебни такси и наказателни лихви към сумата се натрупват и други почти 30 хиляди лева, показват запорните съобщения. По закон кредиторите имат право да продадат имуществото на фирмите, за да си получат парите. Двете дружества на Софка обаче нямат нищо на свое име. За това според юристи съвсем скоро предстои запор и на апартамента в София и къщата в Етрополе, притежавана от певицата. Според запознати процедурата по продажбата на жилището с площ 187 квадрата е възможно да започне до седмици. Преди това певицата трябва да бъде изгонена оттам, за да почнат огледи от кандидат-купувачи. Предстоящият фалит на Софка е приет изключително тежко от приятеля й Тодор Давидов, твърдят хора от фолксредите. Отчаян от задаващия се финансов крах и унизителен скандал, Гринго започва трескаво да търси пари, за да се разплати с кредиторите, пише ежедневник. В опит да се измъкнат от кризата Софка и Гринго решават да организират концерт в \"Арена Армеец\". Надеждите им са, че приходите от билети и спонсори ще стигнат да се върнат заемите. Повод е 20-годишнината на сцената на Софка. Концертът обаче е чак през декември, а гаранция, че пари ще се изкарат няма, подозират хора от чалга средите. След множество откази от приятели за финансова помощ, Гринго се принудил са ги изкара с престъпления. Така заедно с авера си Стефан Сливков пробват да изнудят айтоския бизнесмен Асен Атанасов. Под заплаха, че ще убият семейството на бизнесмена, те му искат 50 бона рекет. Номерът с изнудването не минава и след сигнал в полицията от жертвата двамата пишман рекетьори са арестувани.", "date": "2017.09.27", "title": "НОВА ВЕРСИЯ! Гринго изнудвал, за да спаси Софка от фалит! Ромската перла затъна с 400 бона борчове"}
{"url": "http://pik.bg/%D1%82%D0%B8%D1%80%D0%B0%D0%BD%D0%B0-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-%D0%BD%D1%8F%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%BE-news693361.html", "text": "С проектозакона за защита на малцинствата в Албания, подготвен от правителството, официална Тирана признава наличието на македонско, гръцко, влашко, черногорско, сръбско, босненско и египетско малцинство в страната, но не и на българско, предава македонската информационна агенция „Макфакс“. Албанският външен министър Дитмир Бушати, който представи законопроекта, подчерта, че в съответствие с препоръките на Европейския съюз, Тирана ще приеме този важен закон, който регламентира всички права на малцинствата в страната. Той подчерта, че този закон ще регулира използването на малцинствения език в администрацията. Според Брюксел приемането на Закон за защита на малцинствата трябва да бъде един от приоритетите на Тирана. В подготвения проект обаче не се споменава за наличието на българско малцинство в страната.", "date": "2017.09.27", "title": "Тирана: В Албания няма българско малцинство"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news693395.html", "text": "Три коли се блъснаха преди минути на изхода на Бургас до магазин \"Метро\", съобщават очевидци. От ПТП-то са ударени 3 автомобила - Ауди, Фиат и неустановен модел миниван. На място са пристигнали 3 патрлуки, както и линейка. \"Току-що качиха пострадал мъж в автомобила на спешната помощ. Има много полицаи, както и екип на пожарната\", казаха очевидци пред \"Флагман.бг\".", "date": "2017.09.27", "title": "ОТ ПОСЛЕДНИТЕ МИНУТИ! Верижна катастрофа в Бургас, има ранени (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%88%D0%BC%D0%B0%D1%80%D1%8A%D1%82-%D0%BC%D0%B5%D0%B6%D0%B4%D1%83-%D1%83%D0%BA%D1%80%D0%B0%D0%B9%D0%BD%D0%B0-%D0%B8-%D0%B4%D0%BE%D0%BD%D0%B5%D1%86%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B5%D0%B4-%D0%BA%D0%B0%D0%BC%D0%B5%D1%80%D0%B8%D1%82%D0%B5-%D0%BD%D0%B8---%D0%B2%D0%BE%D0%B9%D0%BD%D0%B0-%D0%B8%D0%BB%D0%B8-%D0%B0%D0%BD%D1%82-news693177.html", "text": "Легалните пътища към самопровъзгласилата се република Донецк са пътища за никъде. Ако в Украйна изобщо може да се говори за пътища. Това дори не са черни пътища. Това са катакомби, но не като последствие от военните действия, а като реално състояние на пътната мрежа в държавата, претендираща да стане членка на Европейския съюз. В същата тази държава, възпламенила военен конфликт на територията си, не можеш да си осигуриш легален транспорт за никъде, извън официалния градски и междуградски, който също е върховно изпитание за целия човешки организъм, а някои от транспортните средства се останали от времето на Втората световна война. През последните три години след началото на конфликта в Украйна няма нито един чужд журналист, който да е преминал легално линията на бойните действия на подстъпите към Донецк, за да отрази реалното състояние на ситуацията и събитията там. Всички кадри и филми, които се разпространяват в интернет, са направени от руски журналисти. Това не означава, че не може да им се вярва, но също така не означава, че страничният поглед е излишен. Официалните украински власти обаче не допускат възможността да се появи друг страничен и различен поглед към тези събития. Което само по себе си е странно, защото те би трябвало да имат интерес от такъв поглед. Но всичко, на което властите подлагат чуждите журналисти при опит да влязат легално в Донецк, сочи точно обратното. И много скоро, след като те се отправят натам, обяснението на този на пръв поглед абсурд става напълно логично, увери се лично екип на ПИК TV. Български екип от трима души пое към Донецк, за да отрази реалностите около въоръжения конфликт, наричан от украинските власти „антитерористична операция”. Официалната кореспонденция с Украйна, след която членовете на този екип получиха всички необходими разрешения да преминат през бойната линия, продължи 2 месеца. Едва тогава те предприеха пътуването си. И още с кацането в Харков, откъдето трябваше да поемат към Донецк, установиха, че не могат да разчитат на нито едно легално такси с касов апарат, което да ги откара дори от летището до хотела. Не можеха да разчитат и на нито един легален превоз, който да ги откара от Харков до Донецк. Всичко се уговаря на четири очи по нерегламентирани тарифи. А това е и транспортът, от който се възползват и украинските граждани, които прекосяват бойната линия към Донецк и обратно. Харков, а не Киев, се превръща в отправна точка към Донецк, защото журналистическите карти вече не се издават в столицата на Украйна, а в трудно откриваемото на картата градче Краматорск. Без тези карти журналистите нямат право да преминават през бойната линия. А за да стигнат до съответния център, откъдето да вземат картите си, трябва да доплащат значително повече на превозвача спекулант. Ако не ги изнудва той, ще ги изнудват пътниците в нелегалното микробусче, както се случи на българския екип и той плати на две уж случайни гражданки, за да се сдобие с тези карти. След поредиица от телефонни разговори с центъра АТО, където на няколко пъти обясняваха, че картите са готови и с нетърпения чакат журналистите, за да си ги получат, се оказа, че там изобщо нямат намерение да дадат на екипа автентични карти. Първо твърдяха, че не разполагат с изпращаните на два пъти от България техни снимки, макар преди това да бяха потвърдили, че са ги получили. После се оказа, че фотоапаратът, с който трябва да ги заснемат на място, не е зареден. И накрая, когато журналистите се заснеха с мобифоните си, служителката във военна униформа сбърка името на едната от картите, като написа имената на двама от екипа – мъж и жена, на една и съща карта. И всичко с една ясна цел - да пречат. Но на граничната линия между Украйна и Донецк тези карти не предизвикаха никакъв интерес и военните заявиха, че те нямат никаква функция и сила. А българският екип не може да премине бойната линия дори с тях. Военните се държаха грубо с чуждите журналисти и дори ги заплашиха, че когато стрелбата започне, блокираните им телефони ще проработят, разкриват от екипа на ПИК TV. Единственото, кооето ги стряскаше, беше надписът „Европейски съюз” на корицата на паспортите на българите. Което не попречи на военните да ги свалят насред браздата с целия багаж и да им препоръчат да отидат пеша до най-близкото населено място, което се намира на 40 километра от бойната линия. А впоследствие се оказа, че са дали разпореждане на един от нелегалните превозвачи да ги вземе и откара обратно към вътрешността на Украйна, след като преди това записаха имената им и номерата на паспортите им в графата „върнати от линията на конфликта”. Топлите отношения между военните на бойната линия и превозвачите спекуланти са подплатени със солидни рушвети, които те им предават на място, видя още камерата на ПИК TV. За да се движат безпрепятствено в двете посоки е достатъчно да им предадат от ръка на ръка бутилка минерална вода, към която притискат с длан и банкнотата с рушвета. Стековете с минерална вода за военните стоят наредени като батареи точно до тях. Останалите граждани, стигнали до линията на военните действия с легален транспорт, изминават огромни разстояния пеша, стоят на 35-градусовата жега с часове под паянтова тента, натъпкани като животни, и дори припадат и биват откарвани в безжизнено състояние от линейка. Тези хора прекосяват бойната линия с цената на големи харчове и неприятности не защото това им харесва, а защото техни близки живеят от едната и от другата страна на линията на бойните действия. Единствените автомобили, които преминават безпрепятствено в двете посоки, са на ОССЕ. Но добре платените чиновници в тях не реагират на никакви знаци, че се случва нещо нередно. Както не реагираха и на виковете, махането и подскачането на българския екип към тях. Преминаха спокойно и оставиха хората в беда на пътя. Това е то ролята и мястото на миротворческите организации – абсолютно безполезни. Българският екип така и не намери украински гражданин и от двете страни на барикадата, който да се съгласи да говори пред камера за военния конфликт. Иначe хората са покрусени и обезверени, че този кошмар някога може да свърши. Те са страшно наплашени и готови да преглътнат факта, че средната заплата в Украйна е 3000 гривни, а най-ниската заплата на един военен е 4 пъти повече - 12 000 гривни и достига до 25 – 28 000 гривни. Ако не е страхът, който перманентно им внушават, едва ли биха търпели тази несправедливост. Но им се внушава, че имат нужда от военните, за да ги пазят. Въпреки това са напълно наясно, че от този военен конфликт имат изгода само две категории граждани и от двете страни на барикадата – управляващите върхушки и спекулантите. Те трупат несметни пари покрай бойните действия и затлачения вече трета година конфликт и не възнамеряват да го прекратяват, защото това означава да затворят кранчето на незаконните парични потоци, от които несметно забогатяват. Не е ясно и къде се дянаха всички тези трепетни радетели за гражданските права в Украйна от Европейския съюз. Отдавна никой от тях не е надавал вой за защитата им, въпреки че през последните дни те бяха грубо нарушени от украинските власти със забраната за изучаването на майчин език, независимо дали става дума за руски, български, молдовски или някакъв друг. Защото европейските чиновници също имат полза от тази гражданска война в Украйна. Те я използват, за да решават геополитическите си проблеми с Русия и най-вече срещу Русия, като продължават санкциите срещу нея, за да ѝ извиват ръцете в полза на други свои цели и намерения. Както и за да оправдават огромните заплати на чиновниците от такива безполезни организации като ОССЕ. Колкото до прословутите Мински споразумения, които трябваше да регламентират не само примирието, но и решаването на военния конфликт в Украйна – забравете за тях. Такива споразумения не съществуват, освен може би на хартия, и никой не се съоразява с тях. На бойната линия между Украйна на самопровъзгласилата се Донецка република се стреля дори посред бял ден, както установи българският екип. А през нощта стрелбата е неминуема, както простосърдечно си признаха самите военни по бойната линия. Заради всичко това на територията на планетата не би трябвало да има здравомислещ политик и изобщо човек, който да настоява за приемането на Украйна в Европейския съюз, защото тази държава е царство на спекулата, рушветчийството, беззаконието, подтискането на свободата на словото и на елементарните права за свободно придвижване на гражданите, които са в основата на европейските ценности, видя още екипът на ПИК TV на място. Украйна в сегашното си състояние е огледален образ на Турция, чиито възможности за членство в Европейския съюз бяха категорично отрязани от европейските фактори. Не само легалните пътища към Донецк са пътища за никъде, но и пътят, по който е поела официална Украйна, е път за никъде. Този конфликт никога няма да има край и тази държава никога няма да възкръсне от пепелището на безумията, сътворени от собствените ѝ управници. Докато разделеният от линията на бойните действия народ и от двете страни не възстане. И докато цялата трезвомислеща световна общественост не вразуми тъй наречените световни лидери, които имат крещящо очевиден финансов и геополитически интерес от гражданската война в Украйна и дългият ѝ черен списък от невинни жертви. Украйна е срам за демократичните клетви на европейските лидери. Украйна е отрицание на любимите им евро-атлантически ценности. Украйна е всичко, което не може да бъде една европейска държава през ХХI век. Украйна е едно оголено, кърващо и страшно обвинение към целия европейски елит и присъда, че той повече няма право да управлява съдбините на народите.", "date": "2017.09.27", "title": "САМО В ПИК TV! Кошмарът между Украйна и Донецк ексклузивно пред камерите ни - война или антитерористична операция се извършва в автономните територии"}
{"url": "http://pik.bg/%D1%82%D0%B5%D1%81%D1%82-%D0%B8%D0%B7%D0%B1%D0%B5%D1%80%D0%B5%D1%82%D0%B5-%D1%81%D0%B8-%D0%BA%D0%B0%D1%80%D1%82%D0%B0-%D0%B8-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%B2%D0%B8-%D0%BE%D1%87%D0%B0%D0%BA%D0%B2%D0%B0-news693264.html", "text": "Всеки би искал да надникне в близкото бъдеще и да разбере какво го очаква. Дали има нещо, което бихме могли да избегнем или върху какво да наблегнем. Днес споделяме един забавен тест с карти. Пред вас са 4 красиви карти, изберете една от тях и вижте какво показва изборът ви. Ако вашият избор е карта номер едно, очаква ви благоприятен период, през който не се предвиждат особени проблеми и трудности. Ако все пак има нещо малко, което е изникнало, не бива да се притеснявате. Това няма да са грижи, които ще затруднят живота ви. Всичко ще се развива така, както го искате. Но не забравяйте да бъдете с положителна нагласа и да вярвате, че ви очакват само хубави неща. Това, което ще предприемете до края на годината, трябва да бъде направено от вас, ако искате събитията да имат успешен финал. Не е необходимо да разчитате на помощ от трети страни. Внимавайте при взимането на важни решения. Имайте отношение към събитията около вас и ограничете намесата в тях на непознати личности или такива, които биха се опитали да ги променят не според желанията ви. Действайте с бистър ум и се доверете на интуицията си. Ако вашият избор е тази красива карта, то за много кратко време ще се почувствате на върха. Всичко ще се подобри и няма да се притеснявате за нищо. Ще почувствате, че най-накрая сте постигнали това, което искате. Е, имате право да се задоволите и да си починете. Опитайте се да се заобиколите с хора, които са искрени с вас, които са положително настроени към живота. Само положителната енергия ще ви помогне да получите всички благословии, които тя е готова да ви даде. Благодарение на вашите качества и усилия ще успеете да постигнете осезаем напредък към желаното. Важно е да не надценявате способностите си, защото дори да имате голям талант, трябва да останете осъзнати. Ако имате възможност да използвате помощта на по-компетентен човек, който може да ви помогне, не се колебайте да я поискате. az-jenata.bg", "date": "2017.09.27", "title": "ТЕСТ! Изберете си карта и вижте какво ви очаква"}
{"url": "http://pik.bg/%D1%81%D0%B8%D0%BD-%D1%88%D0%B5%D0%B4%D1%8C%D0%BE%D0%B2%D1%8A%D1%80-%D0%BB%D0%B5%D0%B2%D1%81%D0%BA%D0%B8-%D1%83%D0%B4%D0%B0%D1%80%D0%B8-%D0%B4%D0%B6%D0%B0%D0%BA%D0%BF%D0%BE%D1%82-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news693357.html", "text": "Левски удари джакпота на трансферния пазар. Както Тиаго Родригес веднага впечатли с фланелката на \"червените\" срещу Лудогорец и след това се превърна в лидер на ЦСКА, така и \"сините\" имат своето ново бижу. 26-годишният Жерсон Кабрал влезе за Левски в 62-ата минута на мача с Берое и създаде за половин час толкова голови положения, колкото всичките му съотборници за целия двубой, затвърждавайки предварителните заявки, че ще е трансферен удар на столичани. Качествата на Кабрал за нивото на родното първенство в момента са неоспорими. Жерсон разполага със скоростна техника на най-високо ниво за шампионата. Кабрал идва на свободен трансфер на \"Герена\". Като два сезона най-добре обрисуват таланта на атакуващия флангови футболист. През 2011/2012 г. Жерсон вкарва седем гола за Фейенорд в 28 мача. А през 2015/2016 г. се отчита с 6 попадения в 24 срещи за Твенте. Интересно е, че Кабрал е братовчед на любимеца на Сектор \"Б\" Гари Родригес. Ако се опази от контузии, Жерсон Кабрал се очертава един от най-класните футболисти в българския шампионат. Като в края на сезона, може да се окаже, че е дори по-добро попълнение за \"сините\" в сравнение с бившия играч на Манчестър Юнайтед Габриел Обертан.", "date": "2017.09.27", "title": "Син шедьовър! Левски удари джакпот на трансферния пазар"}
{"url": "http://pik.bg/%D0%B5%D0%BA-%D0%BF%D1%80%D0%B8%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%80%D1%83%D0%BC%D1%8A%D0%BD%D0%B8%D1%8F-%D0%B2-%D1%88%D0%B5%D0%BD%D0%B3%D0%B5%D0%BD-%D0%B5-%D0%BD%D0%B5-%D1%81%D0%B0%D0%BC%D0%BE-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%87%D0%B5%D1%81%D1%82%D0%BD%D0%BE-%D0%BD%D0%BE-%D0%B8-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%BE-news693397.html", "text": "Приемането на България и Румъния в Шенген е не само политически честно, но е и необходимо от гледна точка на сигурността. Това заяви на пресконференция днес еврокомисарят по вътрешните работи Димитрис Аврамопулос, цитиран от БТА. Шенгенското пространство е едно от основните постижения на ЕС и сме твърдо решени да го защитим, съхраним и укрепим, добави той. В общо пространство без гранични проверки съществуват общи заплахи за сигурността. Затова трябва да направим всичко възможно, за да запазим крехкото равновесие между свободното движение и сигурността. Можем да постигнем това единствено със съгласувана и единна шенгенска правна рамка, която включва Румъния и България, посочи Аврамопулос. Комисията днес отново призова Съвета на ЕС да вземе скоро решение за приемането в Шенген на България и Румъния. За да могат държавите от ЕС да се противопоставят на заплахите заедно, крайно време е България и Румъния да се присъединят към Шенген. Съветът следва да вземе решението за одобряване на тяхното присъединяване и за премахване на проверките по вътрешните граници между тези две държави и техните съседи от ЕС. България и Румъния са доказали способността си да защитават външните граници на ЕС и затова следва да станат станат част от Шенген, заявява комисията.", "date": "2017.09.27", "title": "ЕК: Приемането на България и Румъния в Шенген е не само политически честно, но и необходимо"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0%D1%80%D0%B0%D0%B4%D0%B2%D0%B0-%D1%82%D0%B0%D0%BA%D1%81%D0%B8%D0%B4%D0%B6%D0%B8%D0%B8%D1%82%D0%B5-news693364.html", "text": "Правителството прие промени в Закона за автомобилните превози, с които се облекчават условията и реда за продължаване валидността на удостоверенията на таксиметровите водачи. Предвижда се удължаването на срока на валидност да се извършва без полагане на изпит, при условие, че заявлението за преиздаване е подадено в 14-дневен срок преди изтичане на валидността на удостоверението. Тези промени ще улеснят над 70 000 водачи на таксиметрови автомобили и ще облекчат условията за извършване на таксиметрови превози.", "date": "2017.09.27", "title": "ВАЖНО! Правителството зарадва таксиджиите"}
{"url": "http://pik.bg/%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%82%D1%80%D0%BE%D0%B2%D0%B5%D0%BD%D0%B8-%D1%85%D0%BB%D0%B0%D0%BF%D0%B5%D1%82%D0%B0-news693351.html", "text": "Регионална здравна инспекция - Стара Загора получи информация за съмнение за хранителна интоксикация в Детска градина № 58 „Звездица” в Стара Загора. Сигналът е подаден от тел. 112 в 13.10 часа вчера. Това съобщиха от РЗИ. Незабавно екип от Дирекция „Надзор на заразните болести” и Дирекция „Обществено здраве” към Регионална здравна инспекция - Стара Загора извърши епидемиологично проучване и проверка на място. Уведомена е Областна дирекция по безопасност на храните в Стара Загора. Установено е било, че на 26 септември между 10:00 и 12:00 часа 5 деца от I „Б” група са повърнали еднократно. Нарушения по спазването на дезинфекционния режим не се констатираха. Връчено е предписание на директора за извършване на крайна дезинфекция на детското заведение, изследване на всички отсъстващи деца от групата, за чревно носителство и карантиниране на групата до излизане на всички резултати от микробиологичните изследвания. Към момента няма хоспитализирани деца.  РЗИ - Стара Загора организира вземането на чревни посявки на 18 деца и 8 персонал. Взети са 10 отривки от външна среда, 1 проба от биоциден препарат, 3 проби от дезинфекционни разтвори за химичен анализ и 2 проби от централен водоизточник за микробиологичен и химичен анализ. ОДБХ - Стара Загора взе проби от храна (закуска и обяд), приготвена на 26 септември, които ще бъдат изследвани по микробиологични показатели в лабораторията на РЗИ - Стара Загора. Очаква се първоначалните резултати да станат ясни на 28 септември.", "date": "2017.09.27", "title": "Проверяват детска градина заради натровени хлапета"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%8F%D1%82-%D1%88%D0%B2%D0%B5%D0%B4-%D1%80%D0%B0%D0%BB%D1%84-%D1%81%D1%83%D0%BD%D0%B4%D0%B1%D0%B5%D1%80%D0%B3-%D0%BA%D0%BE%D0%B9%D1%82%D0%BE-%D1%80%D0%B8%D1%82%D0%BD%D0%B0-%D0%BA%D0%B0%D0%BC%D0%B5%D1%80%D0%B8%D0%B5%D1%80%D0%BA%D0%B0-%D0%BA%D0%B0%D0%B7%D0%B0-%D1%87%D0%B0%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B1%D0%B5%D0%B7-%D0%B4%D0%B0-news693480.html", "text": "Шведът, изритал камериерка в „Слънчев бряг”, си тръгна без да плати глобата, която му беше наложена от съда. В началото на лятото, без видима причина, Ралф Сундберг ритна в главата Диана Петкова в коридора на хотел в курорта. Ударът, който беше записан от камерите на хотела, предизвика силно възмущение не само у нас, но и в родината на туриста, съобщава Дарик. Заради чистото съдебно минало на шведа, делото се гледа по административен ред и наказанието по него може да е само парична глоба. Така вчера съдът наложи наказание глоба в размер на 4500 лв. Днес Сундберг замина за Швеция, макар още да не е платил глобата си. Обвиненият заяви, че е получил справедливо наказание и се прибира в страната си без да е заплатил сумата. Шведът допълни, че за подобно провинение в родината си би получил сходно наказание. Ако в срок от 3 дни шведът не плати доброволно глобата от 4500 лв., сумата ще бъде събрана принудително, след като срещу него ще бъде издаден изпълнителен лист. Ритнатата камериерка пък е в правото си да заведе граждански иск срещу шведа за сума, каквато тя прецени. Според запознати Петкова има намерение да го направи за сумата от 50 хиляди лева. Междувременно лидерката на БСП Корнелия Нинова се възмути във Фейсбук от решението на съда, като поиска да намери съдийката, отредила мижавата глоба, както и да открие камериерката Диана Петкова, за да й се извини.", "date": "2017.09.27", "title": "СКАНДАЛНО! Бруталният швед Ралф Сундберг, който ритна камериерка, каза \"чао\" на България без да си плати глобата!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B8%D0%B7%D1%81%D0%BB%D1%83%D1%88%D0%B2%D0%B0%D1%82-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D1%80%D0%B0%D0%BD%D0%B8%D0%BA%D0%BE%D0%BB%D0%BE%D0%B2-%D0%B7%D0%B0-%D0%B5%D0%BC%D0%BA%D0%BE-%D0%B8-%D0%B4%D1%83%D0%BD%D0%B0-news693373.html", "text": "Министърът на икономиката Емил Караниколов ще бъде изслушан в парламентарната икономическа комисия във връзка със ситуацията във военните заводи ЕМКО и \"Дунарит\". Резултатите от проверките на фирмите от военно-промишления комплекс, които приключиха на 25 септември, ще бъдат предоставени на Междуведомствения съвет по отбранителна индустрия до 4 октомври. Това съобщи вчера Главна дирекция \"Национална полиция\" на членовете на съвета, които очакват резултатите, за да вземат решение дали да върнат лиценза за външна търговия за оръжейното предприятие ЕМКО. Миналата седмица премиерът Бойко Борисов нареди казусът да бъде обсъден без отлагане . Лицензът на ЕМКО беше замразен през юли заради установени нарушения при складирането на боеприпаси. В понеделник пред БНТ вицепремиерът Томислав Дончев заяви, че е в интерес и на работниците, и на собствениците - държавата предприятието да заработи, но подчерта, че безопасността трябва да е на първо място. Министърът на икономиката ще изясни на депутатите и ситуацията с друг военен завод - \"Дунарит\". Акциите на компанията са блокирани и запорирани, а собственик на завода е фирма \"Кемира\", свързана с банкера Цветан Василев. ЕМКО са подали иска в Административния съд в София заради спирането на лиценза им. В констативните протоколи са описани нередностите за съхранение. Това е акт на целия междуведомствен екип, а не на министъра на икономиката. Единодушно беше решението за спиране на лиценза до остраняване на нередностите. Единствено от служба КОС има протокол, че са отстранени само три от нередностите, а в другия, че ще се отстрани в срок от 1 месец.\" Това заяви министърът на икономиката Караниколов в началото на излушването. То добави, че за момента е определено извънредно заседание на междуведомствения съвет на 6-ти октомври. Министърът допълни, че предвид създалата се ситуация Кинтекс е развалила договорите с ЕМКО, но пък е сключила такива с \"ВМЗ Сопот\", които давали много по-добри цени, а пък Кинтекс щели да имат по-големи печалби. За казуса \"Дунарит\" Караниколов заяви, че последните 10 години крайния собственик е офшорна компания, която видно от действията на КОПНИ е свързана с Цветан Василев, за което има и доказателства. Реално \"Дунарит\" е с над 98 процента блокиране от КОНПИ в полза на България, след това \"Емко\" прави увеличение на капитала, което ощетява страната ни. За това от КОНПИ са предприели действие и съда е спрял вписването на увеличаването на капитала. Караниколов обобщи, че в момента там всичко е блокирано. \"Държавата се опита на държавен принцип да купи този дълг. Не бих казах, че това е рейдърство\", заяви Караниколов. Той подчерта, че реалният собственик на акциите на \"Дунарит\" е \"Кемира\". \"Прави впечатление, че цялата тази дандания в българската оръжейна система започва точно със скандала \"Дунарит\", заяви депутатът от БСП Румен Гечев, като допълни, че между двете неща има очевидна връзка. Социалистът е категоричен, че с тези действия Индия ще прекрати договорите с нас. \"Радвам се, че българската държава е започнала да проверява как някаква офшорка преди години придобива собственост на завод за оръжия. Аз направо ще предложа да им се спре финансирането на тези институции, които са проспали всичко това\", заяви Гечев, като определи нещата като много тревожни и се закани, че ще следят много внимателно случая. По отношение на протоколите има писмо, изведено от ЕМКО на 31.08, с което се иска анулиране на приемо-предавателни протоколи и на фактурата за голямата сделка, тъй като не е осигурена техническата проверка от Кинтекс и от третата страна, която не е дошла. Но по голямата сделка от самото дружество имаме искане да бъдат анулирани фактурите, коментира още Караниколов. Утре има среща между представители на ЕМКО и Кинтекс, те трябва да коментират тези неща, посочи той. Министърът на икономиката Емил Караниколов ще бъде изслушан в парламентарната икономическа комисия във връзка със ситуацията във военните заводи ЕМКО и \"Дунарит\". Резултатите от проверките на фирмите от военно-промишления комплекс, които приключиха на 25 септември, ще бъдат предоставени на Междуведомствения съвет по отбранителна индустрия до 4 октомври. Това съобщи вчера Главна дирекция \"Национална полиция\" на членовете на съвета, които очакват резултатите, за да вземат решение дали да върнат лиценза за външна търговия за оръжейното предприятие ЕМКО. Миналата седмица премиерът Бойко Борисов нареди казусът да бъде обсъден без отлагане . Лицензът на ЕМКО беше замразен през юли заради установени нарушения при складирането на боеприпаси. В понеделник пред БНТ вицепремиерът Томислав Дончев заяви, че е в интерес и на работниците, и на собствениците - държавата предприятието да заработи, но подчерта, че безопасността трябва да е на първо място. Министърът на икономиката ще изясни на депутатите и ситуацията с друг военен завод - \"Дунарит\". Акциите на компанията са блокирани и запорирани, а собственик на завода е фирма \"Кемира\", свързана с банкера Цветан Василев. ЕМКО са подали иска в Административния съд в София заради спирането на лиценза им. В констативните протоколи са описани нередностите за съхранение. Това е акт на целия междуведомствен екип, а не на министъра на икономиката. Единодушно беше решението за спиране на лиценза до остраняване на нередностите. Единствено от служба КОС има протокол, че са отстранени само три от нередностите, а в другия, че ще се отстрани в срок от 1 месец.\" Това заяви министърът на икономиката Караниколов в началото на излушването. То добави, че за момента е определено извънредно заседание на междуведомствения съвет на 6-ти октомври. Министърът допълни, че предвид създалата се ситуация Кинтекс е развалила договорите с ЕМКО, но пък е сключила такива с \"ВМЗ Сопот\", които давали много по-добри цени, а пък Кинтекс щели да имат по-големи печалби. За казуса \"Дунарит\" Караниколов заяви, че последните 10 години крайния собственик е офшорна компания, която видно от действията на КОПНИ е свързана с Цветан Василев, за което има и доказателства. Реално \"Дунарит\" е с над 98 процента блокиране от КОНПИ в полза на България, след това \"Емко\" прави увеличение на капитала, което ощетява страната ни. За това от КОНПИ са предприели действие и съда е спрял вписването на увеличаването на капитала. Караниколов обобщи, че в момента там всичко е блокирано. \"Държавата се опита на държавен принцип да купи този дълг. Не бих казах, че това е рейдърство\", заяви Караниколов. Той подчерта, че реалният собственик на акциите на \"Дунарит\" е \"Кемира\". \"Прави впечатление, че цялата тази дандания в българската оръжейна система започва точно със скандала \"Дунарит\", заяви депутатът от БСП Румен Гечев, като допълни, че между двете неща има очевидна връзка. Социалистът е категоричен, че с тези действия Индия ще прекрати договорите с нас. \"Радвам се, че българската държава е започнала да проверява как някаква офшорка преди години придобива собственост на завод за оръжия. Аз направо ще предложа да им се спре финансирането на тези институции, които са проспали всичко това\", заяви Гечев, като определи нещата като много тревожни и се закани, че ще следят много внимателно случая. По отношение на протоколите има писмо, изведено от ЕМКО на 31.08, с което се иска анулиране на приемо-предавателни протоколи и на фактурата за голямата сделка, тъй като не е осигурена техническата проверка от Кинтекс и от третата страна, която не е дошла. Но по голямата сделка от самото дружество имаме искане да бъдат анулирани фактурите, коментира още Караниколов. Утре има среща между представители на ЕМКО и Кинтекс, те трябва да коментират тези неща, посочи той. Министърът на икономиката Емил Караниколов ще бъде изслушан в парламентарната икономическа комисия във връзка със ситуацията във военните заводи ЕМКО и \"Дунарит\". Резултатите от проверките на фирмите от военно-промишления комплекс, които приключиха на 25 септември, ще бъдат предоставени на Междуведомствения съвет по отбранителна индустрия до 4 октомври. Това съобщи вчера Главна дирекция \"Национална полиция\" на членовете на съвета, които очакват резултатите, за да вземат решение дали да върнат лиценза за външна търговия за оръжейното предприятие ЕМКО. Миналата седмица премиерът Бойко Борисов нареди казусът да бъде обсъден без отлагане . Лицензът на ЕМКО беше замразен през юли заради установени нарушения при складирането на боеприпаси. В понеделник пред БНТ вицепремиерът Томислав Дончев заяви, че е в интерес и на работниците, и на собствениците - държавата предприятието да заработи, но подчерта, че безопасността трябва да е на първо място. Министърът на икономиката ще изясни на депутатите и ситуацията с друг военен завод - \"Дунарит\". Акциите на компанията са блокирани и запорирани, а собственик на завода е фирма \"Кемира\", свързана с банкера Цветан Василев. ЕМКО са подали иска в Административния съд в София заради спирането на лиценза им. В констативните протоколи са описани нередностите за съхранение. Това е акт на целия междуведомствен екип, а не на министъра на икономиката. Единодушно беше решението за спиране на лиценза до остраняване на нередностите. Единствено от служба КОС има протокол, че са отстранени само три от нередностите, а в другия, че ще се отстрани в срок от 1 месец.\" Това заяви министърът на икономиката Караниколов в началото на излушването. То добави, че за момента е определено извънредно заседание на междуведомствения съвет на 6-ти октомври. Министърът допълни, че предвид създалата се ситуация Кинтекс е развалила договорите с ЕМКО, но пък е сключила такива с \"ВМЗ Сопот\", които давали много по-добри цени, а пък Кинтекс щели да имат по-големи печалби. За казуса \"Дунарит\" Караниколов заяви, че последните 10 години крайния собственик е офшорна компания, която видно от действията на КОПНИ е свързана с Цветан Василев, за което има и доказателства. Реално \"Дунарит\" е с над 98 процента блокиране от КОНПИ в полза на България, след това \"Емко\" прави увеличение на капитала, което ощетява страната ни. За това от КОНПИ са предприели действие и съда е спрял вписването на увеличаването на капитала. Караниколов обобщи, че в момента там всичко е блокирано. \"Държавата се опита на държавен принцип да купи този дълг. Не бих казах, че това е рейдърство\", заяви Караниколов. Той подчерта, че реалният собственик на акциите на \"Дунарит\" е \"Кемира\". \"Прави впечатление, че цялата тази дандания в българската оръжейна система започва точно със скандала \"Дунарит\", заяви депутатът от БСП Румен Гечев, като допълни, че между двете неща има очевидна връзка. Социалистът е категоричен, че с тези действия Индия ще прекрати договорите с нас. \"Радвам се, че българската държава е започнала да проверява как някаква офшорка преди години придобива собственост на завод за оръжия. Аз направо ще предложа да им се спре финансирането на тези институции, които са проспали всичко това\", заяви Гечев, като определи нещата като много тревожни и се закани, че ще следят много внимателно случая. По отношение на протоколите има писмо, изведено от ЕМКО на 31.08, с което се иска анулиране на приемо-предавателни протоколи и на фактурата за голямата сделка, тъй като не е осигурена техническата проверка от Кинтекс и от третата страна, която не е дошла. Но по голямата сделка от самото дружество имаме искане да бъдат анулирани фактурите, коментира още Караниколов. Утре има среща между представители на ЕМКО и Кинтекс, те трябва да коментират тези неща, посочи той.", "date": "2017.09.27", "title": "ИЗВЪНРЕДНО В ПИК TV! Депутатите изслушват икономическия министър Караниколов за ЕМКО и \"Дунарит\""}
{"url": "http://pik.bg/%D0%B3%D0%BE%D1%80%D0%B5%D1%89-%D0%B1%D0%B0%D1%80%D0%BE%D0%BC%D0%B5%D1%82%D1%8A%D1%80-%D0%BD%D0%BE%D0%B2%D0%BE-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B1%D1%81%D0%BF-%D0%B5-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%BD%D0%B0-%D0%B3%D0%BB%D0%B8%D0%BD%D0%B5%D0%BD%D0%B8-%D0%BA%D1%80%D0%B0%D0%BA%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B3%D1%83%D0%B1%D0%B8-%D0%B4%D0%BE%D0%B2%D0%B5%D1%80-news693304.html", "text": "Ново социологическо проучване на обществените нагласи показа, че има тенденция на оттегляне на подкрепа от лидера на партия \"Воля\" Веселин Марешки. Освен това БСП не успява да уплътни позицията си на опозиция и алтернатива на ГЕРБ. \"Корнелия Нинова бележи спад в доверието на хората. Не можем да кажем, че има стабилна опозиция в страната\", коментира пред Би Ти Ви Геновева Петрова от \"Алфа рисърч\". Така се оказва, че няма стабилна парламентарна опозиция и няма и извънпарламентарен субект, който да е заплаха за мнозинството. Томислав Дончев се откроява отново като министър с високи оценки. След него е Красимир Каракачанов и после - Красен Кралев. \"Данните за министрите не са само отношението им като фигури в кабинета, а са обвързани с мнението за това как се справя правителството като цяло. Инфраструктурните политики на кабинета получават най-висока оценка от дейностите на властта. Нагласите са за стабилно правителство\", посочи още социологът. По думите й в страната има икономическо оживление - спад на безработицата и ръст на доходите.", "date": "2017.09.27", "title": "ГОРЕЩ БАРОМЕТЪР! Ново изследване: БСП е опозиция на глинени крака, Корнелия Нинова губи доверието на хората"}
{"url": "http://pik.bg/%D1%84%D0%B8%D0%BD%D0%B0%D0%BD%D1%81%D0%B8%D1%81%D1%82-%D1%81%D0%BA%D0%BE%D1%87%D0%B8-%D0%BD%D0%B0-%D0%BE%D0%BB%D0%B8%D0%B3%D0%B0%D1%80%D1%85%D0%B0-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%BE%D0%BF%D0%BE%D1%80%D0%BE%D1%87%D0%B0%D0%B2%D0%B0%D1%82-%D0%B2%D1%81%D1%8F%D0%BA%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%B7%D0%B0-%D1%81%D0%BC%D0%B8%D1%81%D0%BB%D0%B5%D0%BD%D0%B0-%D0%B4%D0%B8%D1%81%D0%BA%D1%83%D1%81%D0%B8%D1%8F-news693382.html", "text": "Финансистът Илия Лунгарски написа гневен пост във Фейсбук, по повод нападките и постоянните поръчкови статии за Българска банка за развитие. Напоследък бутиковите му медии отново се активизираха, след като стана ясно че Стоян Мавродиев оглави банката. Причината може би е, че от години наред Мавродиев бе един от малкото хора у нас, който не се поколеба да изкара на бял свят далаверите и кражбите на подсъдимия олигарх Иво Прокопиев. Гледам някои хора и медийни групи, с претенции да са последна инстанция по финанси, икономика, морал, живота, вселената и всичко, сега са подхванали доста кафяво и ad hominem предложения за нов CEO на ББР. Познато и очаквано. Жалкото е, че както за мнозина не е тайна, заради личните си пристрастия някои хулят не само него, не само смачкват авторитета на Банката ни за развитие, но опорочават и опошляват всяка възможност за смислена публична дискусия и обмяна на идеи за бъдещето на една от най-важните държавни финансови институции. А такива идеи има и са позакъсняли. Не съм имал възможността да познавам от близо или да работя със Стоян Мавродиев, нито бизнесът ми е имал общо с КФН по време на мандата му. Със сигурност и той, както всеки от нас има за какво да бъде критикуван в работата си. И аз имам какво да напиша в критичен, но конструктивен тон относно нерешените проблеми с бюрокрацията, често бавните процедури по подготовката и одобряването на проспекти за емисии или друго в дейността на КФН до сега. Но дори косвен поглед върху сектора и върху резултатите от прегледа на активите на пенсионните фондове и балансите на застрахователите, проведен СЛЕД като мандата на Мавродиев в КФН изтече, показаха добра и позитивна макро картина. Със сигурност много по-добра от познатата ни в по-южната пък и в по-западната част на ЕС, където на много места тези прегледи все още не са минали и май не могат така лесно да минат. Да не говорим, че КФН като финансов регулатор, не се управлява еднолично от председателя си, а по отделните сектори ресорните членове на Комисията са последната инстанция. Те също, заедно с председателя си, заслужават добра оценка за работата си през последните години, което бе изявено и от оценките на EIOPA спрямо подготвените и проведените в необичайно за ЕС кратък срок прегледи на активите и балансите. Понеже не съм и не ми е работа да съм адвокат на г-н Мавродиев, който няма нуждата, защото е познат и утвърден специалист с опит, но понеже съм пристрастен към ББР и бъдещето й, за което се лаская да вярвам, че в миналото имах някаква роля и аз, да си го кажа в директен текст - писна ми да чета само халтура и персонални хули всеки път, когато на някого не му харесва кого ще назначават някъде. Толкова ли нямаме фантазия и капацитет да поговорим поне малко за идеи и работа?! На бюрото на Премиера Сакс-Кобург-Гота на Дондуков 1, този полезен цитат от Елинор Рузвелт бе поставен обърнат така, че да го четем седящите от другата страна на бюрото, когато отивахме да говорим с него:", "date": "2017.09.27", "title": "Финансист скочи на олигарха Прокопиев: Опорочават всяка възможност за смислена дискусия "}
{"url": "http://pik.bg/%D0%BA%D0%B7%D0%BA-%D0%B3%D0%BB%D0%BE%D0%B1%D0%B8-%D1%82%D0%B0%D0%BA%D1%81%D0%B8%D0%BC%D0%B5%D1%82%D1%80%D0%BE%D0%B2%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-%D0%B8%D0%BC%D0%B8%D1%82%D0%B0%D1%86%D0%B8%D1%8F-news693375.html", "text": "на друга фирма. ЕООД е наказана за това, че е имитирала външния вид на таксиметровите автомобили на фирмата при предоставяне на услугата таксиметров превоз . Сходният външен вид на такситата на . Комисията за защита на конкуренцията е постановила, че \"Аутолидер България\" трябва да прекрати нарушението си незабавно. Комисията за защита на конкуренцията санкционира таксиметрова компания за имитация на външния вид на колите \"Аутолидер България\" \"Такси-С-Експрес\" АД \"Аутолидер България\" може да въведе в заблуждение потребителите относно реалния превозвач и да увреди интересите на конкурента \"Такси-С-Експрес\" АД След проверка на Комисията става ясно, че \"Аутолидер България\" ЕООД поставя на колите си стикери с изображения, изключително сходни с тези на \"Такси-С-Експрес\" АД. Имитираната компания, която е подала искането към Комисията, е дългогодишен участник на пазара на таксиметрови услуги в София. След проверка на Комисията става ясно, че \"Аутолидер България\" ЕООД поставя на колите си стикери с изображения, изключително сходни с тези на \"Такси-С-Експрес\" АД. Имитираната компания, която е подала искането към Комисията, е дългогодишен участник на пазара на таксиметрови услуги в София.", "date": "2017.09.27", "title": "КЗК глоби таксиметрова компания за имитация"}
{"url": "http://pik.bg/%D0%BC%D0%B0%D0%B3%D0%B8-%D0%B6%D0%B5%D0%BB%D1%8F%D0%B7%D0%BA%D0%BE%D0%B2%D0%B0-%D1%81%D0%B5-%D0%BE%D0%BC%D1%8A%D0%B6%D0%B2%D0%B0-%D0%B2-%D1%80%D1%83%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-news693372.html", "text": "\"Мисис България\" и тв водеща Маги Желязкова и годеникът й Георги Сидеров ще сключат църковен брак в Руската църква \"Свети Николай Чудотворец\" в събота. Службата е насрочена от 15:45 ч., след което младоженците ще почерпят на пищно тържество в тузарски парк хотел в столицата, разкрива \"Lifeonline.bg\". Както Агенция ПИК първа информира своите читатели вчера, на весело парти с най-близките си приятелки, които ще бъдат и нейни шаферки на сватбата.", "date": "2017.09.27", "title": "Маги Желязкова се омъжва в Руската църква"}
{"url": "http://pik.bg/%D1%80%D1%83%D1%81%D0%B8%D1%8F-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE%D1%82%D0%BE-%D1%81%D0%B8-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-news693378.html", "text": "Русия ще . По този начин ще изпълни задължението си по Това съобщи говорителят на Кремъл Дмитрий Песков, цитиран от RT. Песков подчерта, че днес операцията ще бъде \"Изпълняваме задължението си по Конвенцията за забрана на химическите оръжия с унищожаване на арсенала ни от химически оръжия. Ще го направим предсрочно\", поясни Песков. Той добави, че преди фактически Русия не е била в състояние да изпълни задълженията си заради липса на средства, тъй като президентът Владимир Путин е поискал да стане с руски средства. унищожи последните си запаси от химически оръжия Конвенцията за забрана на химическите оръжия. извършена в завод до село Кизнер в Удмуртия.", "date": "2017.09.27", "title": "Русия унищожава последното си химическо оръжие"}
{"url": "http://pik.bg/%D0%B1%D0%B8%D0%B2%D1%88-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D1%81%D0%BC%D0%B5%D0%BD%D0%B8-%D0%BE%D1%80%D0%B0%D1%87%D0%B5%D0%B2-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D0%BF%D0%BE%D0%BC%D0%BE%D1%80%D0%B8%D0%B5-news693355.html", "text": "Мястото на Орачев наследи Веселин Бранимиров, който е бивш футболист на Нефтохимик, помощник-треньор на ПФК Левски и треньор на Лудогорец II. За националния отбор има три мача в началото на века. Днес той ще проведе първа тренировка с отбора от 16:30 часа на стадион Поморие. Цялото ръководство на Поморие пък благодари на Малин Орачев за професионализма и отдадеността към клуба и му пожелава успех за в бъдеще. С него Поморие влезе в професионалния футбол, стигна и до бараж за влизане в \"А\" група. След като се раздели след петгодишна работа със старши-треньора Малин Орачев, Поморие вече има нов наставник.", "date": "2017.09.27", "title": "Бивш национал смени Орачев начело на Поморие"}
{"url": "http://pik.bg/%D0%BF%D1%80%D0%B8-%D0%BF%D0%BE%D0%B1%D0%B5%D0%B4%D0%B0-%D0%B2-%D0%BA%D0%B0%D1%80%D0%B4%D0%B8%D1%84---%D0%BA%D1%83%D0%B1%D1%80%D0%B0%D1%82-%D0%BF%D1%83%D0%BB%D0%B5%D0%B2-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D0%B6%D0%B5%D1%81%D1%82-news693362.html", "text": "\"Здравейте, приятели! Ден след ден, голямата битка в Кардиф, наближава. Мисля си..., че ако победя в този мач, ще даря половината пари за благотворителни каузи. За домове за сираци или на болници за животоспасяващи апаратури и други. Аз ще съм щастлив да съм световен шампион. Парите нека да зарадват други, крайно нуждаещи се\", обяви Кубрат Пулев на официалната си страница във \"Фейсбук\". Кубрат ще стори с Антъни Джошуа на 28 октомври в Кардиф. Двамата ще премерят сили за пояса на Международната боксова федерация, по предварителни прогнози Пулев е считан за аутсайдер в мача.", "date": "2017.09.27", "title": "При победа в Кардиф - Кубрат Пулев със страхотен жест"}
{"url": "http://pik.bg/%D1%81%D1%83%D0%BF%D0%B5%D1%80-%D0%B1%D0%B8%D0%B7%D0%BD%D0%B5%D1%81-%D0%B7%D0%B0-%D0%B1%D1%8A%D1%80%D0%B7%D0%B8-%D1%82%D0%BB%D1%8A%D1%81%D1%82%D0%B8-%D0%BF%D0%B0%D1%87%D0%BA%D0%B8-%D1%81-%D0%BB%D1%8E%D0%B1%D0%B5%D0%B7%D0%BD%D0%BE%D1%82%D0%BE-%D1%81%D1%8A%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BD%D0%B0-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news693360.html", "text": "Имате нужда от от бързи пари? Вече няма нужда да пиете бира и да връщате бутилките (б.а. реклама на фирма за бързи кредити). Отдавна в обществото се говори за нов бизнес без начален капитал и с голяма печалба. Може и да е незаконен, но явно съвсем малко предвид присъдите на съда. Така де - купуваш една по-голяма бракма, товариш мигранти и караш на воля. Ако случайно те хванат, глобата е 5 бона и конфискуване на автомобила. И си на свобода. Без да си счетоводител и професор по висша математика, лесно може да изчислиш, че още с първия курс си избил глобата, платил си колата и даже си на печалба. Или поне такива са сметките на вече бившата патриотка Анелия Велева. Скандалната активистка на НФСБ, която беше отлъчена от партията, се призна за виновна в каналджиийство и отнесе 5000 лева глоба. Не е ясно колко пари е изкарала преди да бъде хваната, но едва ли \"солената\" санкция ще я докара до просешка тояга. Ако си малко повече ларж, може дори да си наемеш шофьор, като 16-годишното момче, което се помля с микробус, уби себе си още девет души на \"Тракия\". Да не говорим за историите, които се носят от ухо на ухо, за превозване на мигранти с линейки, инкасови автомобили, куриерски фирми и прочие. Все превозни средства, които никой не спира по пътя. От присъдите на пропитата с проблеми съдебна система може със сигурност да си направим един извод - каналджийството ще става все по-процъфтяваща професия, докато има мигранти, които искат да минават през България. Щом и политици вече го раздават таксита за бежанци, какво остава за бедния българин...", "date": "2017.09.27", "title": "Супер бизнес за бързи тлъсти пачки! С любезното съдействие на съдебната система"}
{"url": "http://pik.bg/%D1%81%D0%BE%D0%BB%D0%B5%D0%BD%D0%BE-%D0%B5%D1%81-%D0%B3%D0%BB%D0%BE%D0%B1%D0%B8-%D1%81%D0%BA%D0%B0%D0%BD%D0%B8%D1%8F-%D1%81-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B8%D1%82%D0%B5-880-%D0%BC%D0%BB%D0%BD-%D0%B5%D0%B2%D1%80%D0%BE-news693374.html", "text": "В сряда Европейският съюз наложи глоба в размер на 880 млн. евро на производителя на камиони „Скания“, като обвини фирмата, че се е съгласила да фиксира цените и да избягва разходите, свързани с по-строгите правила за замърсяване, предава Франс прес. До този момент „Скания“, собственост на германския автомобилен гигант „Фолксваген\", бе единствената компания, която бе пренебрегната от Брюксел в разследване за нарушения на пет други производители на камиони, глобени с обща сума от три милиарда евро.", "date": "2017.09.27", "title": "Солено! ЕС глоби \"Скания\" с колосалните 880 млн. евро"}
{"url": "http://pik.bg/%D0%BD%D0%B5%D0%BD%D1%87%D0%BE-%D0%B1%D0%B0%D0%BB%D0%B0%D0%B1%D0%B0%D0%BD%D0%BE%D0%B2-%D1%81-%D0%BF%D1%8A%D1%80%D0%B2%D0%B0-%D0%B8%D0%B7%D0%B4%D1%8A%D0%BD%D0%BA%D0%B0-%D0%B2-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8%D1%82%D0%B5-%D0%B2%D0%B8%D0%B4%D0%B5%D0%BE-news693352.html", "text": "Актьорът Ненчо Балабанов се препъна в ролята на вечно заяждащия се шеф Петров. В \"Господари на ефира\" излъчиха първия епизод на станалото вече легендарно шоу \"Бай Брадър\", в което участваха сърдитият готвач и Антон Стефанов. Балабанов обаче не успя да влезе в кожата на шеф Борис Петров, което е първата му издънка като имитатор. Той стана известен с брилянтното превъплъщение в образа на премиера Бойко Борисов, а имитациите му на български и световни музикални звезди му донесе победата в \"Като две капки вода\". Образът на дебелия и ужасно невъзпитан кулинар, който не може да бъде изтърпян от повечето съквартиранти, обаче не се отдаде на Ненчо. Той е известен с лекия си характер и вечна усмивка, която рязко контрастира с нацупения Петров. Освен това поддържа перфектна фигура, за разлика от дебелия готвач, който дори се позволява да готви гол в разрез с хигиенните изисквания. Затова зрителите оправдават провала му и се надяват да го видят в образа на Цуни или Лудия репортер.", "date": "2017.09.27", "title": "Ненчо Балабанов с първа издънка в \"Господарите\" (ВИДЕО)"}
{"url": "http://pik.bg/%D1%81%D0%BD%D1%8F%D0%B3-%D0%BD%D0%B0-%D0%BC%D1%83%D1%81%D0%B0%D0%BB%D0%B0-%D0%BD%D0%B0%D1%82%D1%80%D1%83%D0%BF%D0%B0-20-%D1%81%D0%BC-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%B2%D0%B0%D0%BB%D0%B8-news693367.html", "text": "Зимата дойде във високите части на планините. Над 2300 метра вали сняг, на връх Мусала вече натрупа 20 см. И следващите дни преваляванията ще продължат, лошото време ще продължи поне до края на седмицата, както и по-ниските температури.", "date": "2017.09.27", "title": "СНЯГ НА МУСАЛА! Натрупа 20 см, продължава да вали"}
{"url": "http://pik.bg/%D1%81%D0%BC%D1%8F%D1%85-%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-%D1%82%D0%BE%D1%82%D0%B0%D0%BB%D0%B5%D0%BD-%D0%BB%D0%B0%D0%B8%D0%BA-%D1%81-%D0%BA%D0%BE%D0%BC%D0%BF%D1%8E%D1%82%D1%80%D0%B8%D1%82%D0%B5-%D1%81%D0%B0%D1%88%D0%BE-%D0%BA%D0%B0%D0%B4%D0%B8%D0%B5%D0%B2-%D0%BF%D0%BE%D1%81%D1%80%D0%B0%D0%BC%D0%B8-%D0%BC%D0%B0%D0%B9%D0%BA%D0%B0-%D1%81%D0%B8-%D0%B2-%D0%B5%D1%84%D0%B8%D1%80-news693344.html", "text": "Катето Евро изобщо не може да борави с компютър. Известната актриса има сериозен проблем с технологиите, въпреки че се е научила да работи на таблет. Това разкри нейният син Сашо Кадиев в студиото на \"Преди обед\". \"Един ден тръгнах да я уча да работи с компютър. Тя хвана мишката, а аз й каза: \"Сега я вдигни нагоре\". И тя вместо да я припълзне я вдигна буквално във въздуха\", посрами майка си водещият. Екранната му половинка Деси Стоянова обаче вметна, че все пак Катето Евро се е научила да работи с таблет.", "date": "2017.09.27", "title": "Смях! Катето Евро тотален лаик с компютрите! Сашо Кадиев посрами майка си в ефир"}
{"url": "http://pik.bg/%D0%BD%D0%B0%D1%84%D1%82%D0%B0%D1%82%D0%B0-%D1%81-%D0%B2%D0%B0%D0%B6%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news693363.html", "text": "Диагонал от Кения ще играе през новия сезон за действащия шампион на България по волейбол Нефтохимик 2010, съобщават от Община Бургас. Майкъл Хемос е висок 200 сантиметра. За последно се е състезавал в първенството на Финландия. Кениецът пристига в Бургас и в четвъртък ще направи първа тренировка. Той обаче няма да дебютира за Нефтохимик 2010 в срещата за Суперкупата на България с Добруджа 07 на 30 септември в пловдивската зала \"Колодрума\" от 17:00 часа. Междувременно бургаските волейболисти победиха варненския Черно море с 3:1 гейма в контролен мач в зала \"Младост\". Най-резултатен с 21 точки бе Валентин Братоев. Вячеслав Шарапович завърши със 17 точки. С 15 точки се отчете младата надежда на бургаския волейбол Георги Петров. Днес, сряда, от 18:00 часа отново в зала \"Младост\" подопечните на треньора Найден Найденов играят нова приятелска среща, този път с тима на Монтана.", "date": "2017.09.27", "title": "Нафтата с важен трансфер"}
{"url": "http://pik.bg/%D0%B3%D0%B8%D0%B1%D0%B8-%D0%B8%D1%81%D0%BA%D1%80%D0%B5%D0%BD%D0%BE%D0%B2-%D1%87%D0%B5%D1%80%D0%BF%D0%B8-%D0%B7%D0%B0-%D0%B7%D0%B5%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86%D1%8A%D1%82-%D0%B4%D0%B6%D0%BE%D0%BD%D0%B0%D1%82%D0%B0%D0%BD-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0%D1%82%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D1%81%D0%BD%D0%B8%D0%BC%D0%BA%D0%B0-news693343.html", "text": "Любимецът на сектор \"Б\" Божидар Искренов-Гибона има повод за радост. Дъщеря му Настася се сгоди за своя приятел Джонатан. Зетят на бившия национал е американец. Както е известно наследницата на Гиби от дълги години живее в Страната на неограничените възможности. Тя е плод на любовта на Искренов със стюардесата Алина. В момента тя, Настася и брат й Георги живеят зад Океана. \"Моята дъщеря, красива, мила, умна с най-голямото сърце на света и най-красивите сини очи, Настася, получи предложение за брак от своя дългогодишен американски приятел. Той лично поиска ръката и от мен. Жест, който изпълни очите ми със сълзи и ме върна в онези години назад в които неможех да си представя, че бих дал моят диамант на някой друг мъж\", призна Искренов. \"Бъди щастлива, дъще. Не забравяй, че няма нищо на тази земя с което да сравня любовта си към теб. Попътен вятър по трънливия път на семейния живот ти желаем от сърце и нека Джонатан знае, че не се боя от \"тръните\", допълни Гибона. Сватбата на Настася и Джонатан се очаква да бъде в началото на идната година.", "date": "2017.09.27", "title": "Гиби Искренов черпи за зет! Американецът Джонатан разплака футболната легенда (СНИМКА)"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news693326.html", "text": "Лудогорец се стяга за мащабна зимна селекция. Очаква се през януари и февруари при \"зелените\" да пристигнат около 4-5 нови и те ще са във всички линии - защитник, халф, крило и нападател, твърди \"Меридиан мач\". През лятото Лудогорец се раздели с някои основни футболисти - Джонатан Кафу и Хосе Паломино бяха продадени за сериозни суми, а Йордан Минев отиде в Ботев Пловдив. Отделно от това Върджил Мисиджан е изваден от състава заради отказ да подпише нов договор, акцентира изданието. На \"Лудогорец Арена\" пък пристигнаха само дефанзивни играчи - вратарят Хорхе Броун, защитникът Рафаел Форстър и опорният халф Яцек Гуралски. Заради това ще се търсят предимно атакуващи попълнения. След привличането на Броун, Форстър, Гуралски и очакваната мащабна зимна селекция, последвана и от сериозна лятна мобилизация на трансферния пазар, може да се окаже, че Димитър Димитров ще разчита на почти изцяло променен стартов състав на \"зелените\" за следващата кампания. На Лудогорец тази седмица предстои много важен мач от групите на Лига Европа. \"Орлите\" приемат в четвъртък Хофенхайм. Хофе стартира в карето с домакинско поражение от Спортинг Брага, а \"зелените\" завършиха при равен резултат с Истанбул ББ, в среща играна в Турция.", "date": "2017.09.27", "title": "Пълна промяна в Лудогорец!?"}
{"url": "http://pik.bg/%D0%B7%D1%83%D0%BC%D0%B0-%D1%81-%D1%87%D0%B5%D1%80%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BD%D0%B0%D0%B4%D0%B2%D0%B8%D1%81%D0%BD%D0%B0-%D0%BD%D0%B0%D0%B4-%D0%BB%D0%B0%D1%83%D1%82%D0%B0-news693379.html", "text": "Почетният президент и легенда на Локомотив (Пловдив) Христо Бонев пожела да използва трибуната на официалния сайт на клуба и да се обърне към феновете на черно-белите. Зума изрази подкрепата си към собственика Христо Крушарски, срещу когото се настроиха по-голямата част от привържениците на \"смърфовете\". Бонев споделя с болка, че ситуацията в любимия му Локомотив е изключително напрегната, призовавайки за обединение. \"Аз, като човек, който си е отдал живота за Локомотив, трябва да се обърна към хората, които обичат истински Локомотив. Днешната ситуация е много сериозна. До нея се стигна след слабата игра на нашите футболисти в дербито с Ботев.  Това накара феновете да се чувстват предадени и огорчени. Аз също, не по-малко от тях. Защото едно е да си загубил мач, когато си вложил сърцето си и си показал на всички, че се бориш, но друго е да се предадеш безславно в едно такова дерби. Феновете изживяват много по-трудно загубите и слабата игра на футболистите и това е напълно разбираемо\", обърна се към ултрасите Зума. \"Моето притеснение идва от друго. Днес прочетох декларацията на нашите привърженици, които критикуват ръководството на клуба. Чувам, че се изразява и недоволство към г-н Крушарски. Преди три години заедно с г-н Неделчев (Николай Неделчев - председател на сдружение \"Обединение за Локомотив\") се срещнахме с г-н Крушарски. Зарадвах се много, когато разбрах, че той ще поеме Локомотив. Идвайки в клуба, г-н Крушарски изчисти много задължения, натрупани през годините. Г-н Крушарски направи тревната настилка на двата естествени терена в комплекс \"Локомотив\" - едни от най-добрите в България. Всички си спомнят какви бяха преди това. Направи временната трибуна \"Бесика\". Разполагаме и с високопланинска база в село Говедарци, която изпробваха и всичките ни гарнитури в школата. Слушам, че се подготвят документи за концесия на тренировъчна база в ЖК \"Тракия\". Благодаря на кмета на Пловдив за което. Смятам, че с завършването й ще спрат \"кражбите\" на черно-белите таланти, с които Локомотив разполага. Това само по себе си показва, че г-н Крушарски е влагал, и има желание да продължи да влага личните си средства в Локомотив\", продължи легендата на пловдивския клуб. \"Искам да помоля хората, които обичат Локомотив, да се обединим около г-н Крушарски, защото в днешно време много трудно някой ще извади пари от джоба си за футбол. Ако направим така, че собственикът да си тръгне, смятам, че ще настанат най-лошите мигове за Локомотив. Няма кой да дойде в сегашната обстановка и да налива пари в клуба. БСпоменава се, че ирландец е готов да влага средства. Ще ви кажа истината. Имаше интерес от този господин, той дойде на \"Лаута\" заедно с адвоката си, за да се запознае с обстановката. Ние откликнахме на визитата му, а той от своя страна ни покани в Дъблин, за да наблюдаваме футболен мач и да продължим с обсъжданията. Г-н Крушарски купи билети за Ирландия, но когато се свързахме с ирландеца той бе в Китай и повече не го чухме. Постоянно търсим помощ, но никой в момента не изживява желание да дойде да помогне. Това го прави само Христо Крушарски\", изтъкна Зума. \"След назначението на г-н Кузман Маринков, който лично познавам, съм на мнение, че ще бъде въведен ред в положителна насока. Искам да се обърна още веднъж към хората, които живеят за Локомотив (Пловдив). Те са синове и внуци на старите локомотивци. Те са нещото, без което ние не можем. Нека да се обединим! Локомотив е над всички, над ръководството, над футболистите. Трябва да бъдем заедно!\", призова Христо Бонев.", "date": "2017.09.27", "title": "Зума с черна прогноза! Вижте каква опасност надвисна над \"Лаута\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%83%D0%B2%D0%BE%D0%BB%D0%BD%D1%8F%D0%B2%D0%B0%D1%82-%D1%86%D1%8F%D0%BB-%D0%B5%D0%BA%D0%B8%D0%BF-%D0%BE%D1%82-%D0%BF%D0%B8%D1%80%D0%BE%D0%B3%D0%BE%D0%B2-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D1%87%D0%B8%D0%BD%D0%B0%D0%BB-%D0%BF%D0%B0%D1%86%D0%B8%D0%B5%D0%BD%D1%82-news693356.html", "text": "Дежурен екип на „Пирогов” да бъде уволнен заради смъртта на пациент – това е наредил изпълнителният директор на болницата проф. Асен Балтов, съобщиха от здравното заведение. Мъжът умира, след като часове наред чака помощ. След проверка в „Пирогов” е установено, че екипът не е записал резултатите от извършения преглед на 74-годишния пациент Спас Добрев и не са направени лабораторни изследвания на пациента. Не са спазени техническите и технологичните правила и не са изпълнени трудовите задължения на дежурния екип, сочи проверката. Припомняме, че на 16 септември Спас Добрев получава криза - не може да диша, а кръвното му пада драстично. Близките чакат линейка близо час и 20 минути. След като пристига на място, екипът на „Спешна помощ” взима пациента и го кара в най-близката болница – „Пирогов”, но оттам ги връщат, защото случаят не бил за тях. Въпреки че състоянието на мъжа бързо се влошава, екипът тръгва да го кара към Александровска болница, където по-късно пациентът умира. Заради случая проверка тече и в Александровска болница.", "date": "2017.09.27", "title": "ИЗВЪНРЕДНО! Уволняват цял екип от \"Пирогов\" заради починал пациент"}
{"url": "http://pik.bg/%D0%BA%D0%B0%D0%BC%D0%B5%D1%80%D1%8A%D0%BD-%D1%81%D0%BD%D0%B8%D0%BC%D0%B0-%D1%87%D0%B5%D1%82%D0%B8%D1%80%D0%B8%D1%82%D0%B5-%D0%BD%D0%BE%D0%B2%D0%B8-%D0%B0%D0%B2%D0%B0%D1%82%D0%B0%D1%80-%D0%B0-%D1%81-1-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news693358.html", "text": "Най-накрая започна работният процес по дългоочакваните продължения на \"Аватар\". Както вече е ясно Джеймс Камерън ще снима паралелно четирите продължения, а по непотвърдена информация бюджетът, който се спряга засега е 1 милиард долара, като сумата вероятно ще бъде надвишена, както често се случва при Камерън. Сценарият на предстоящите филми продължава да се пази в пълна тайна. Това, което засега се знае е, че всяка една от четирите части ще има самостоятелен сюжет, като накрая ще се свържат в една цялостна история, пише \"Cinefish.bg\". Сред потвърдените имена в каста са Сигърни Уивър, Сам Уортингтън, Стивън Ланг, Зоуи Салдана, Мат Джералд, Джоуел Дейвид Мур, Си Си Ейч Паундър, Клиф Къртис и Уна Чаплин. Премиерните дати на четирите продължения са 18 декември 2020 г., 17 декември 2021 г., 20 декември 2024 г. и 19 декември 2025 г. \"Аватар\" се появи през 2009 г. и веднага се превърна в класика с рекордните приходи от 2 милиарда и 788 милиона долара.", "date": "2017.09.27", "title": "Камерън снима четирите нови \"Аватар\"-а с 1 млрд. долара"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%B7%D0%BB%D0%B0%D1%82%D0%B5%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BA%D1%8A%D1%89%D0%B0%D1%82%D0%B0-%D1%81-%D1%8F%D0%B3%D0%BE%D0%B4%D0%B8%D1%82%D0%B5-%D1%87%D0%B8%D1%8F%D1%82%D0%BE-%D0%BE%D0%B3%D1%80%D0%B0%D0%B4%D0%B0-%D1%80%D1%83%D1%85%D0%BD%D0%B0-news693181.html", "text": "Рухна оградата на една от най-красивите стари къщи в София, известна като Къщата с ягодите. Защо се допуска паметник на културата да се руши? Досега собствениците са спазвали предписанията на общината, дори са и почистили двора на къщата. \"Предписанията, които сме давали във времето, собствениците са ги изпълнявали. В началото на септември окосиха и изчистиха масивната растителност, която беше около къщата и създаваше атмосферата на неглижиран имот. Освен това отпред, откъм ул. \"Сан Стефано\" оградата е укрепена достатъчно добре, за да не падне. Сега, че южната страна на оградата е паднала, естествено ще им се дадат отново предписания на собствениците. След проверка, естествено, да се види дали са изпълнили предписанията на ДНСК, със сигурност ще има мерки, които ще вземем за санкция за изпълнение на някоя от мерките или заповедите, които са издадени\", коментира пред БНТ Васил Цолов, кмет на район \"Оборище\". Рухна оградата на една от най-красивите стари къщи в София, известна като Къщата с ягодите. Защо се допуска паметник на културата да се руши? Досега собствениците са спазвали предписанията на общината, дори са и почистили двора на къщата. \"Предписанията, които сме давали във времето, собствениците са ги изпълнявали. В началото на септември окосиха и изчистиха масивната растителност, която беше около къщата и създаваше атмосферата на неглижиран имот. Освен това отпред, откъм ул. \"Сан Стефано\" оградата е укрепена достатъчно добре, за да не падне. Сега, че южната страна на оградата е паднала, естествено ще им се дадат отново предписания на собствениците. След проверка, естествено, да се види дали са изпълнили предписанията на ДНСК, със сигурност ще има мерки, които ще вземем за санкция за изпълнение на някоя от мерките или заповедите, които са издадени\", коментира пред БНТ Васил Цолов, кмет на район \"Оборище\". Рухна оградата на една от най-красивите стари къщи в София, известна като Къщата с ягодите. Защо се допуска паметник на културата да се руши? Досега собствениците са спазвали предписанията на общината, дори са и почистили двора на къщата. \"Предписанията, които сме давали във времето, собствениците са ги изпълнявали. В началото на септември окосиха и изчистиха масивната растителност, която беше около къщата и създаваше атмосферата на неглижиран имот. Освен това отпред, откъм ул. \"Сан Стефано\" оградата е укрепена достатъчно добре, за да не падне. Сега, че южната страна на оградата е паднала, естествено ще им се дадат отново предписания на собствениците. След проверка, естествено, да се види дали са изпълнили предписанията на ДНСК, със сигурност ще има мерки, които ще вземем за санкция за изпълнение на някоя от мерките или заповедите, които са издадени\", коментира пред БНТ Васил Цолов, кмет на район \"Оборище\".", "date": "2017.09.27", "title": "ЕКСКЛУЗИВНО! Собственикът Валентин Златев проговори за \"Къщата с ягодите\", чиято ограда рухна!"}
{"url": "http://pik.bg/%D0%BE%D1%82%D0%BA%D1%80%D0%B8%D0%B2%D0%B0%D0%BC%D0%B5-%D0%BD%D0%BE%D0%B2-%D0%B3%D1%80%D0%B0%D0%BD%D0%B8%D1%87%D0%B5%D0%BD-%D0%BF%D1%83%D0%BD%D0%BA%D1%82-%D1%81-%D1%80%D1%83%D0%BC%D1%8A%D0%BD%D0%B8%D1%8F-news693369.html", "text": "Министерският съвет прие решение за откриване на граничен контролно-пропускателен пункт „Кайнарджа“. Откриването на пункта е в изпълнение на българо-румънско споразумение от 2012 г. Съгласно Регламент на Европейския парламент българските и румънските гранични полицейски органи следва да прилагат съвместен контрол на общите граници, при който преминаващите през сухопътните гранични пунктове лица и превозни средства следва да бъдат спирани само веднъж с цел извършване на проверки при влизане и излизане. От 2007 г. е в сила и междуправителствено споразумение на България и Румъния за съвместен контрол за преминаване на границата. По силата на Споразумението и в съответствие с Кодекса на шенгенските граници, шосейният граничен преход е изграден на румънска територия, като са предвидени съоръжения за гранични проверки както на румънските, така и на българските гранични полицейски органи. Правителството одобри доклад на Междуведомствения съвет по отбранителна индустрия и сигурност на доставките за 2016 г. През миналата година междуведомственият съвет към Министерския съвет е провел девет заседания, на които са издадени 178 лицензи и удостоверения за регистрация за външнотърговска дейност с продукти, свързани с отбраната, и 23 изменения към тях. Спряно е действието на един лиценз и две удостоверения за регистрация. Прекратено е действието на един лиценз и три удостоверения за регистрация. Докладът е в изпълнение на Закона за експортния контрол на продукти, свързани с отбраната и на изделия и технологии с двойна употреба и ще бъде предоставен на Народното събрание. Правителството одобри промени в ПМС №17/2007 г., с което са определени условията и редът за разходване на целевите средства за диагностика и лечение в лечебни заведения за болнична помощ на лица, които нямат доход и/или лично имущество, което да им осигурява лично участие в здравноосигурителния процес. Промените се правят с цел синхронизиране на нормативната уредба и практика при социалното подпомагане, която е насочена към подобряване на системата за социална закрила на най-уязвимите групи. Синхронизирането се извършва чрез унифициране на документа за заявяване на ползването на права и промяна на адреса на лицето, по който ще се реализира процедурата за автоматичното му идентифициране като бенефициент на социалното подпомагане. В момента при отпускането на социални помощи се прилага заявление-декларация и всички необходими действия по отпускането на дадена помощ са свързани с настоящия адрес на правоимащия. Същевременно, при разходване на целевите средства за диагностика и лечение в болнични заведения на лицата без доходи и имущество, които в преобладаващия случай са контингент на дирекциите за социално подпомагане, се изисква попълване на молба-декларация, подавана до съответната дирекция „Социално подпомагане“ по постоянен адрес. С промените заявлението ще се подава по настоящ адрес . С поправките ще бъде подобрено качеството на предоставяните от Агенцията за социално подпомагане услуги и ще се оптимизира дейността й. Правителството предостави на община Бяла, област Русе, безвъзмездно правото на собственост върху имот за осъществяване на административната й дейност. Имотът се намира на ул. „Васил Левски“ №4 и представлява терен с площ 856 кв. м и построени върху него три сгради, както и трети етаж от сграда. Местната власт ще го използва за осигуряване на офиси за сформирани екипи за организация и управление на проекти по оперативни и други донорски програми със социална насоченост. Кабинетът разреши учредяване на ограничено вещно право – право на прокарване, в полза на „Ентиз“ АД върху поземлен имот – публична държавна собственост, предоставен за управление на Министерството на земеделието, храните и горите. Върху имота е изградено съоръжение, представляващо част от отводнителен канал. В полза на община Чирпан ще бъде учредено право на сервитут върху част от имот – публична държавна собственост. Решението се налага поради необходимостта да бъде изграден довеждащ електропровод до пречиствателна станция за отпадъчни води. За учредяването на ограничените вещни права дружеството и общината ще заплатят нормативно определените разходи. Правителството прие Списък на специалностите, за които в отделни администрации съществува недостиг на експерти и за които могат да се предоставят стипендии през 2018 г. С това стартира за първи път  стипендиантска програма, която е регламентирана в Закона за държавния служител. Целта е да се привлекат бъдещи служители, които се обучават в специалности, необходими за администрацията, още преди да са завършили. Одобрените стипендианти ще имат наставник по време на провеждането на програмата и ще са задължени да работят в съответната структура минимум три години след завършване на висшето си образование. Могат да кандидатстват студенти – български граждани, които са завършили трети курс по специалност, включена в списъка. Изборът се провежда от комисия в съответната администрация на три етапа – подбор по документи, писмен изпит и интервю. Размерът на месечната стипендия се определя в зависимост от бюджета на конкретната структура, като няма да надхвърля 330 лв. Списъкът на специалности се актуализира ежегодно по предложение на администрациите, а за тази година са включени строително инженерство, геодезия, информационни системи и технологии, публична администрация, аграрни науки. Правителството одобри годишния отчет за изпълнението на държавния бюджет на Република България за 2016 г. и доклада към него, и предлага на Народното събрание да го разгледа и приеме. На база на данните от годишните отчети за касово изпълнение на бюджета на първостепенните разпоредители, 2016 г. приключи с излишък по консолидираната фискална програма (КФП) на касова основа в размер на 1 468,1 млн. лева. Отнесен към БВП, излишъкът по КФП за 2016 г. представлява 1,6 на сто. За сравнение, в разчетите към Закона за държавния бюджет за 2016 г. (ЗДБРБ за 2016 г.) е заложен дефицит за годината в размер на 1 800 млн. лв., което означава, че спрямо заложеното в програмата за годината се отчита номинално подобрение на бюджетното салдо с 3,3 млрд. лева. Бюджетното салдо на сектор „Държавно управление” за 2016 г. по методологията на Европейската система от национални и регионални сметки (ESA 2010), съгласно априлските Нотификационни таблици за дефицита и дълга, е минимален излишък в размер на 0,03% от БВП, което съответства на разпоредбите на чл. 25, ал. 2 на Закона за публичните финанси. Следва да се отбележи, че 2016 г. е първата фискална година с бюджетен излишък по КФП и положително салдо на сектор „Държавно управление“ след 2008 година. Фискалният резерв към 31.12.2016 г. е 12,9 млрд. лв., в т.ч. 11,1 млрд. лв. депозити на фискалния резерв в БНБ и банки и 1,8 млрд. лв. вземания от 427 септември 2017 г. фондовете на Европейския съюз за сертифицирани разходи, аванси и други. Фискалният резерв към края на годината е над определения в чл. 64 на ЗДБРБ за 2016 г. минимален размер от 4,5 млрд. лева. Приходите и помощите по консолидираната фискална програма за 2016 г. са в размер на 33 959,4 млн. лв., което представлява 102,9% спрямо годишните разчети, а представени като относителен дял в БВП – 36,7 на сто. Съпоставени с 2015 г., постъпленията по КФП бележат номинален ръст от 5,5% (1 759,9 млн. лева). Данъчните приходи за годината възлизат на 26 902,7 млн. лв., което представлява изпълнение от 103,5% на годишните разчети. Неданъчните приходи са в размер на 4 150,1 млн. лв., което представлява 92,6% изпълнение на годишните разчети, а приходите от помощи и даренията (основно средства от структурните и Кохезионния фондове, от ЕЗФРСР и ЕФР, от средства за директни плащания към земеделските производители и плащания по пазарни мерки и др.) за 2016 г. са в размер 2 906,6 млн. лв., което представлява 114,3% спрямо разчета за годината. Приходите в частта на преките данъци възлизат на 5 037,3 млн. лв., което представлява 107,5% спрямо годишния разчет. Съпоставени с 2015 г., преките данъци нарастват с 9,7% (445,7 млн. лв.). Приходите от косвени данъци са в размер на 13 561,7 млн. лв., което представлява 102,3% от годишния разчет. Съпоставени с 2015 г., косвените данъци бележат ръст от 8,9% (1 111,2 млн. лв.). Постъпленията от други данъци (включват други данъци по ЗКПО, имуществени данъци и др.) са в размер на 985,9 млн. лв., което представлява 108,2% спрямо годишния разчет и нарастват с 13,8% (119,5 млн. лв.) спрямо 2015 година. Приходите от социални и здравноосигурителни вноски към 31.12.2016 г. са в размер на 7 317,8 млн. лв. или 102,6% спрямо планираните за годината, като спрямо 2015 г. нарастват с 370,7 млн. лв. (5,3%). Разходите по КФП за 2016 г., включително вноската в бюджета на ЕС, представляват 35,1% от БВП, а общият им размер е 32 491,4 млн. лева. Съпоставено с разчетите към ЗДБРБ за 2016 г., разходите представляват 93,3 на сто от планираните за годината, а спрямо предходната 2015 г. година намаляват с 2 193,4 млн. лв. (6,3%). По-ниското усвояване на разходите през 2016 г. е свързано преди всичко със забавяне при капиталовите разходи. В структурно отношение по-ниско усвояване на планираните разходи се отчита по сметките за средства от ЕС, което е свързано основно със стартирането на процедурите за кандидатстване и изпълнение на проектите по новия програмен период 2014-2020 г., административни трудности и други. Лихвените плащания възлизат на 734,3 млн. лв. (91,5% от планираните за 2016 г.), текущите нелихвени разходи – на 27 026,0 млн. лв. (100,6% спрямо разчета за годината) и капиталови разходи (вкл. нетния прираст на държавния резерв) – 3 871,5 млн. лв. (63% от разчетите към ЗДБРБ за 2016 г.). Вноската на България в общия бюджет на ЕС, изплатена за 2016 г. от централния бюджет, възлиза на 859,5 млн. лв. (0,9% от БВП), което е в съответствие с действащото през годината законодателство в областта на собствените ресурси на ЕС. Със същото решение правителството одобри Годишен доклад и отчет за дейността на Държавния фонд за гарантиране устойчивост на държавната пенсионна система за 2016 г. и Годишен отчет за състоянието на държавния дълг за 2016 г., които предстои да бъдат внесени в Народното събрание. Общият паричен ресурс към 31.12.2016 г. по сметка на Държавния фонд за гарантиране устойчивост на държавната пенсионна система в Българска народна банка е в размер на 2 658,1 млн. лв., от който 2 657,0 млн. лв. са оформени в годишни депозити с решения на управителния съвет на Фонда. По отношение на държавния дълг предвидените законови ограничители са спазени, като размерът му към 31.12.2016 г. е 25,8 млрд. лв., което представлява 96,8% от заложения лимит за максималния размер на държавния дълг към края на 2016 г. в ЗДБРБ за 2016 г. в размер на 26,6 млрд. лева. Правителството одобри проект на Закон за изменение и допълнение на Закона за публичните финанси (ЗИД на ЗПФ). С предложените в законопроекта промени се прецизира и доразвива уредбата в няколко направления, сред които са фискалните правила и бюджетната процедура, взаимоотношения на държавния бюджет с бюджетите на общините и изпълнението на общинските бюджети. Предлага се и трайна уредба на отношения, свързани с банковото обслужване и системата на единната сметка. В ЗИД на ЗПФ са разписани промени за постигане на пълно съответствие с изискванията за бюджетните рамки на държавите-членки във връзка с диалога с ЕК в рамките прегледа по транспониране на Директива 2011/85/ЕС на Съвета от 8 ноември 2011 г. в националните законодателства. С цел подобряване на процеса на бюджетното планиране се залага изискване в средносрочната бюджетна прогноза да бъде включена информация за основни показатели на сектор „Държавно управление”, в т. ч. при непроменени политики и с отразено финансово въздействие на предвижданите политики върху сектор „Държавно управление”. С тази информация следва да се осигури предвидимост при определяне на стъпките за постигане на средносрочната бюджетна цел. В тази връзка е включено и изискването в прогнозата да бъде представена информация за влиянието от дейността на предприятията, попадащи в обхвата на сектор „Държавно управление” върху салдото и консолидирания дълг на сектора. Предвижда се също в прогнозата да се съдържа информация за условните задължения поради това, че те представляват риск за стабилността на публичните финанси. Въвежда се и изискване за изготвяне на анализ на чувствителността на прогнозите спрямо потенциални рискови сценарии. Новост е и изискването Министерството на финансите да прави съпостaвка освен на актуалната си макроикономическа прогноза, така и на прогнозата си за основни бюджетни показатели, с тези на Европейската комисия, както и да се аргументира при наличие на съществени разлики. В допълнение, заложена е възможност прогнозите за основни бюджетни показатели да могат да се сравняват и с тези на други независими организации. По отношение на общините със законопроекта се засилва финансовата дисциплина при изпълнението на общинските бюджети. Определят се изчерпателно условията, при които може да се извършват промени в бюджетните взаимоотношения с държавния бюджет, като се посочва редът, по който се правят промените, както и компетентните да ги извършат органи. Доразвива се и се прецизира уредбата относно общините с финансови затруднения с цел ограничаване на негативните ефекти върху бюджетната позиция и върху местната общност. Друга част от предлаганите промени е свързана с процедури, прилагани при банковото обслужване и системата на единната сметка и във връзка със съгласуване на разпоредби на свързано законодателство със Закона за публичните финанси. Създава се и трайна уредба на специфичните отношения, свързани с обезпечаване, реализация на обезпеченията и възстановяването на средствата по сметки на бюджетните организации, с оглед постигане на правна сигурност и предвидимост в публичния сектор при прилагането на Закона за банковата несъстоятелност и Закона за възстановяване и преструктуриране на кредитни институции и инвестиционни посредници. Таксиметровите водачи няма да полагат изпит при удължаване срока на валидност на удостоверенията им Правителството прие промени в Закона за автомобилните превози, с които се облекчават условията и реда за продължаване валидността на удостоверенията на таксиметровите водачи. Предвижда се удължаването на срока на валидност да се извършва без полагане на изпит, при условие, че заявлението за преиздаване е подадено в 14-дневен срок преди изтичане на валидността на удостоверението. Тези промени ще улеснят над 70 000 водачи на таксиметрови автомобили и ще облекчат условията за извършване на таксиметрови превози. Министерският съвет одобри промени в Закона за електронните съобщения, които въвеждат санкции за мобилните оператори при нарушаване на Регламента за роуминга. Допълнителните такси за роуминг отпаднаха на 15 юни 2017 г. Доставчиците на роуминг имат възможност да прилагат „политика за справедливо ползване“, която позволява на клиентите да потребяват услуги в чужбина на национални цени на дребно – „роуминг както у дома“. С приемането на проекта на закон за изменение и допълнение на Закона за електронните съобщения ще се въведат санкции при нарушение на разпоредбите от Регламента за роуминга, свързани с предоставяне на невярна информация, премахване надценките на дребно за роуминг и прилагане на политиката за справедливо ползване. Така ще се гарантира балансирана политика по отношение на защита на правата на потребителите на роуминг услуги и на интересите на доставчиците на тези услуги в рамките на ЕС. С по-малко документи ще се кандидатства за семейни помощи за деца и за помощи по Закона за закрила на детето С промени в нормативни актове правителството облекчи процедурите за кандидатстване за семейни помощи за деца и за помощи по Закона за закрила на детето. Целта е да се намали административната тежест за гражданите и да се подобри качеството на предоставяните административни услуги. Удостоверението за раждане на детето няма да се изисква при кандидатстване за всички видове семейни помощи, съобразно приетите изменения в Правилника за прилагане на Закона за семейни помощи за деца. Премахва се и изискването за представяне на удостоверение за семейно положение. Дирекциите „Социално подпомагане“ ще получават необходимата информация за отпускане на помощите по служебен път. Отпада също необходимостта за представяне на копие от влязло в сила съдебно решение за развод. Документът ще се изисква само в случаите, в които дирекции „Социално подпомагане“ не могат по служебен път да получат тази информация. Кандидатстването за помощи по реда на Правилника за прилагане на Закона за закрила на детето също се облекчава и вече и ще става с по-малко документи. Отпада изискването да се представя копие от акта за раждане на детето. Няма да се изисква и заповед на директора на дирекция „Социално подпомагане“ или решение на съда за настаняване на детето извън семейството. И в тези случаи необходимата информация ще се осигурява от дирекциите „Социално подпомагане” по служебен път чрез справка в националната база данни „Население”. Служебно ще се проверяват и актовете, с които е предприета мярка за закрила. За кандидатите за приемни родители се премахва изискването да представят документ, удостоверяващ, че не получават месечни социални помощи по реда на Закона за социално подпомагане. Министерският съвет одобри проект на Закон за изменение и допълнение на Данъчно-осигурителния процесуален кодекс (ЗИД на ДОПК) и предлага на Народното събрание да го приеме. Проектът е изготвен в изпълнение на решение на правителството за приемане на мерки за намаляване на административната тежест върху гражданите и бизнеса чрез премахване на изискването за представянето на някои официални удостоверителни документи на хартиен носител. С предложените промени се цели да бъде намален броят на изискваните документи, да се опрости процедурата по предоставяне на услуги за гражданите и бизнеса, както и да се намали финансовата тежест за лицата чрез отпадане на необходимостта от предоставяне на различни документи. С предложения ЗИД на ДОПК се правят промени и в Закона за акцизите и данъчните складове, Закона за корпоративното подоходно облагане, Закона за местните данъци и такси, Закона за данък върху добавената стойност, Закона за счетоводството, Валутния закон и др. С предложените в законопроекта промени на различни разпоредби се предвижда да се събира по служебен ред следната информация: • Информация за наличие или липса на задължения по чл. 87 от ДОПК, като същата да се предоставя по служебен ред от Националната агенция за приходите, Агенция „Митници“ и съответната община към компетентните органи, изискващи информацията; • Справка от Търговския регистър, че лицата не са в производство по несъстоятелност или ликвидация, когато подават искане за издаване на лиценз за управление на данъчен склад, за издаване на удостоверение за освободен от акциз краен потребител или друг регистрационен режим по Закона за акцизите и данъчните складове; • Информация, че лицата не са извършили тежко или повторно нарушение по Закона за акцизите и данъчните складове, когато подават искане за издаване на лиценз, регистрация или удостоверение за извършване на дейности с акцизни стоки. В проекта на ЗИД на ДОПК се предвижда юридическите лица, които не са осъществявали дейност през данъчната година и които са освободени от подаване на годишен отчет за дейността, да бъдат освободени от задължението за подаване на годишна данъчна декларация по Закона за корпоративното подоходно облагане и за обявяване на годишните финансови отчети в търговския регистър. Проектът предвижда при първоначално заявяване за вписване пред Агенцията по вписванията лицата да могат едновременно с това да упражнят и правото си за доброволна регистрация по Закона за данък върху добавената стойност. Регистрацията по ЗДДС в този случай ще се извършва по облекчена административна процедура. По този начин ще се избегне необходимостта лицата да посещават и двете администрации. Също така се предлага да отпадне и задължението за данъчно задължените лица за съставяне на опис за наличните активи при регистрация по Закона за данък върху добавената стойност. С предложения ЗИД на ДОПК се въвеждат и правилата на Директива на ЕС по отношение на достъпа на данъчните органи до информация за борбата с изпирането на пари. Срокът за транспониране на Директивата е 31 декември 2017 година. Правителството намалява административната тежест и при издаването на лицензи по Закона за хазарта, като предлага на Народното събрание да приеме по служебен път да се събират следните документи: информация за наличие или липса на задължения по чл. 87, ал. 11 от ДОПК; справка за актуална търговска регистрация и актуален учредителен акт, съответно устав на искателя; одитиран годишен финансов отчет за предходната година на искателя; справка за документите за собственост и за ползване на сградите и помещенията, в които се намира обектът за организиране на хазартни игри и справка за валидност на лиценза за извършване на частна охранителна дейност. С приемането на предлаганите промени ще се намали броят на изискваните документи, ще се опрости процедурата по предоставяне на услугата, както и ще се намали финансовата тежест за лицата чрез отпадане на необходимостта от предоставяне на посочените документи. Правителството предлага промени в Закона за интеграция на хората с увреждания и одобри промени в правилника за неговото прилагане. Целта е да бъде намален броят на изискваните от гражданите документи и да се осигури по-добро регулиране на изискванията за социална интеграция на хората с увреждания и упражняване на техните права. Промените в закона обединяват в една три от декларациите за издаване на удостоверения за регистрация на лицата, осъществяващи дейност по предоставяне на помощни средства, приспособления и съоръжения за хора с увреждания и медицински изделия, посочени в списъците по чл. 35г, ал. 1 от ЗИХУ. Необходимата информация от Национална база данни „Население“, Търговския регистър и Националната агенция по приходите ще бъде събирана служебно, като в резултат намаляват и изискуемите към момента документи от заявителите. Промените в правилника за прилагане на ЗИХУ дават възможност да се обединят административни услуги, а именно отпускането на допълнителната парична помощ за пътни разходи в страната за изработване, покупка или ремонт на помощни средства, приспособления и съоръжения  и/или медицински изделия с отпускането на целеви помощи за покупка и ремонт на помощни средства, приспособления и съоръжения и/или медицински изделия. Изменя се също заявление-декларацията, която обединява искането за извършване на социална оценка и отпускане на месечна добавка за социална интеграция. Срокът за изготвяне на социален доклад се намалява от 30 на 20 дни. Намалява се административната тежест за работодателите при наемане на работници от държави извън ЕС Процедурата за достъп до пазара на труда на работници от държави извън ЕС ще се облекчи за работодателите, без да се засягат правата на българските работници. Това предвиждат промени в Правилника за прилагане на Закона за трудовата миграция и трудовата мобилност, които бяха приети от правителството. Според новите разпоредби от работодателите ще се изискват по-малко документи, когато искат разрешение да наемат чужденци. За тях отпада задължението да представят в Агенцията по заетостта документи за регистрация на фирмата, единен идентификационен код и удостоверение за актуално състояние. Необходимата информация ще се набавя по служебен път. Промените ще намалят административната тежест за работодателите при наемането на работници от трети държави. Министерският съвет одобри като основа за водене на преговори меморандум между правителствата на България и Румъния за извършване на задълбочени проучвания за изграждане на нов мост на р. Дунав при Русе- Гюргево. Анализът показва многократно нарастване през последните години на автомобилния трафик през Дунав мост 1, както и на търговския обмен по Рейнско-Дунавския коридор (коридор 7). Съществуващото съоръжение е открито за експлоатация преди повече от 60 години и техническите му възможности не позволяват облекчаване на трафика. Поради дългата му експлоатация се налага рехабилитация на конструкцията и спирания на движението. Това води до значителни задръствания, натоварване на инфраструктурата и други затруднения. Изграждането на ново съоръжение при Русе-Гюргево ще облекчи значително съществуващия трафик, ще намали негативното въздействие върху околната среда и ще има цялостен положителен икономически ефект за двете страни. С подписването на Меморандум между правителствата на България и Румъния за проучвания за изграждане на нов мост на р. Дунав при Русе- Гюргево двете страни ще поставят основа за подобряване на транспортната си свързаност и повишаване на икономическата активност в региона. Подкрепа за изграждането на ново съоръжение на р. Дунав при Русе- Гюргево е изразена и от местните и регионални власти на двете страни. Одобрен беше и проект на споразумение между Изпълнителна агенция „Морска администрация” и Румънската морска администрация за предоставяне на достъп на кораби, нуждаещи се от помощ, до места за убежища. С подписването му ще се изпълнят изискванията на Директива 2002/59/ЕО за създаване на система на Общността за контрол на движението на корабите и за информация. Споразумението определя процедурите за сътрудничество с румънската страна за съставянето на план за приемането на кораби в пристанищата в Черноморския регион и обезпечаването на тяхната безопасност. Регламентират се принципите на двустранното сътрудничество, както и вземането на решения при предоставяне на място за убежище на кораб с оглед избягване на ненужен риск за корабоплаването и околната среда. Ще се подобри обмяната на информация за улеснение на координацията между компетентните органи в двете държави за навременна намеса, оказване на помощ и предоставяне на места за убежища. Правителството одобри допълнителни разходи по бюджета на Министерството на външните работи в размер до 149 хил. лв. и поемането на нов ангажимент за разход до 1,5 млн. лева. Средствата са за обезпечаване с компютърна и комуникационна техника и обзавеждане на Постоянната делегация на България към НАТО в новата Главна квартира на Алианса в Брюксел. Изграждането на нова Главна квартира на НАТО в Брюксел е ангажимент, поет от всички съюзници. С цел създаване на необходимите условия за работа на Постоянната ни делегация към Алианса, гарантиране на непрекъснатост на работния процес и пълноценно извършване на дейността й в новата Главна квартира е необходимо осигуряване на компютърно и комуникационно оборудване и напълно изградени мрежи за обработка и обмен на информация. С прието от правителството постановление се осигуряват допълнителни средства от централния бюджет в размер на 8 млн. лв. по бюджета на Министерството на регионалното развитие и благоустройството. Със средствата ще се финансира укрепването на свлачища в бургаския квартал Сарафово и на северния бряг на гр. Царево. Двата обекта са с голямо обществено значение за развитието на регионите, в които попадат. Изпълнението им е наложително за опазване на живота и здравето на хората и за предотвратяване развитието на проявени неблагоприятни геодинамични процеси. Реализирането на обектите ще допринесе за постигане на целите на Националната програма за превенция и ограничаване на свлачищата на територията на Република България, ерозията и абразията по Дунавското и Черноморското крайбрежие 2015-2020 г. С изграждането на укрепителните, брегоукрепителни и отводнителни съоръжения ще се предотврати развитието на свлачищните процеси по крайбрежни участъци с обща дължина около 2 км, ще се укрепи брегът на Черно море в района на кв. Сарафово и на гр. Царево и така ще се предотврати намаляването на територия на България вследствие на абразионни процеси.", "date": "2017.09.27", "title": "Откриваме нов граничен пункт с Румъния"}
{"url": "http://pik.bg/%D0%B3%D0%BB%D0%BE%D1%80%D0%B8%D1%8F-%D0%B8%D0%B7%D0%BF%D1%80%D0%B0%D1%82%D0%B8-%D0%BB%D1%8F%D1%82%D0%BE%D1%82%D0%BE-%D0%BE%D1%82-%D0%B1%D0%B0%D0%BB%D0%B5%D0%B0%D1%80%D1%81%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-%D1%81%D0%BD%D0%B8%D0%BC%D0%BA%D0%B8-news693376.html", "text": "Глория се е отдала на морски приключения и изобщо не иска лятото да свършва. Легендата се подвизава на Балеарските острови, където се радва на живота и го споделя с феновете си в социалните мрежи. Тя показа снимки от пътешествията си с дъщеря си Симона Загорова, на които двете са в чудесно настроение и форма. Глория и Симона се радват и на компанията на близка приятелка на Глория, която от години живее на Майорка. Вероятно са успели да усетят духа и живота на курорта в кътчета не толкова популярни за туристите. \"И нека лятото не свършва\", написа Глория към една от последните си снимки в социалните мрежи. Феновете ѝ я засипват с комплименти за добрата ѝ форма. А феновете на Загорова също не остават безразлични, като ѝ отправят множество пожелания за страхотно прекарване.", "date": "2017.09.27", "title": "Глория изпрати лятото от Балеарските острови (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%B1%D0%BB%D1%83%D0%B4%D1%81%D1%82%D0%B2%D0%B0%D0%BB-%D1%81-%D0%BC%D0%BE%D0%BC%D0%B8%D1%87%D0%B5-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%BF%D1%80%D0%B5%D0%B1%D0%B8%D1%82-%D0%BE%D1%82-%D0%B1%D0%B0%D1%89%D0%B0-%D0%B9-%D1%88%D0%BE%D0%BA%D0%B8%D1%80%D0%B0%D1%89%D0%B8%D1%82%D0%B5--news693335.html", "text": "Директорът на ОУ \"Христо Ботев\" в Ново Паничарево Христо Радев е задържан по обвинение в педофилия, съобщават от Районна прокуратура Бургас. По информация на \"Флагман\" момиченцето е от ромски произход, а преди да получи обвинението Радев е пребит от баща й. Версиите са две. Първата - че директорът е искал да изключи детето от училище и е станал обект на агресия от страна на родителя, а след това е обвинен в педофилия, за да бъде омърсен и унизен, а втората - че бесният баща е узнал за гаврата и решил преди полицията да се разправи с 58-годишния мъж. Според Бургасинфо срещу Радев имало сериозни доказателства - видеоклип. Районната прокуратура явно е счела, че директорът е извършил престъплението, защото го задържа за 48 часа, а утре ще иска постоянен арест. От съобщението, изпратено до медиите става ясно, че той е обвинен заради това, че \"използвал на положение на зависимост като директор и извършил полов акт без съвкупление\". Припомняме, че Христо Радев е на 58 години, учител по български и руски език, с безупречна биография. Той е директор на ОУ \"Христо Ботев\" от 1998 година. Съпругата му също работи в това училище.", "date": "2017.09.27", "title": "ЕКСКЛУЗИВНИ РАЗКРИТИЯ! Директорът, блудствал с момиче в училище, пребит от баща й! Шокиращите извращения заснети от потърпевшата"}
{"url": "http://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%83%D1%81%D0%BF%D0%BE%D0%BA%D0%BE%D0%B8-%D1%81%D1%82%D1%80%D0%B0%D1%81%D1%82%D0%B8%D1%82%D0%B5-%D0%B4%D0%B8%D0%B0%D0%BB%D0%BE%D0%B3%D1%8A%D1%82-%D0%B2-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%B5-%D1%81%D0%BF%D0%BE%D0%BA%D0%BE%D0%B5%D0%BD-news693306.html", "text": "Диалогът в коалицията е спокоен. Не мисля, че има някакви проблеми, коментира Цвета Караянчева от ГЕРБ пред БНТ. „Намерихме допирни точки и мисля, че нещата са спокойни. Понякога спорим остро, понякога намираме решение. Зависи от казуса“, допълни зам.-председателят на Народното събрание. Караянчева даде като пример за добър диалог решението за вдигането на пенсиите. Тя припомни, че минималната пенсия се увеличава до 200 лева от първи октомври. Скокът ще се усети от над 800 000 пенсионери у нас. Последната промяна беше направена от 1 юли, когато пенсионерите започнаха да полувачат по 180 лева минимален праг. Диаметрално противопожни обаче бяха позициите при решението за мажоритарния вот. „Но това не води до някакъв разкол или противоречие. Разбрали сме се, ако има проблеми, те са де решават в Пленарна зала“, посочи Караянчева. Относно най-важния закон от есенния сезон - този за бюджета, тя коментира, че начинът, по който се води диалогът в управляваща коалиция, е прагматичен и всички министри ще се съобразят с това, с което разполага бюджетът. „Коалицията е като едно семейство, винаги има определени търкания, винаги има и консенсус“, допълни допълни зам.-председателят на НС.", "date": "2017.09.27", "title": "Караянчева успокои страстите: Диалогът в коалицията е спокоен"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B6%D0%B5%D1%81%D1%82%D0%BE%D0%BA%D0%B0-%D1%82%D0%B0%D0%BF%D0%B0-%D0%BD%D0%B0-%D0%B3%D0%B0%D1%80%D0%B0-%D0%BF%D0%BE%D0%B4%D1%83%D0%B5%D0%BD%D0%B5---%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB-%D0%B4%D0%B6%D0%B8%D0%BF-%D0%B7%D0%B0%D0%BF%D1%83%D1%88%D0%B8-%D1%82%D1%83%D0%BD%D0%B5%D0%BB%D0%B0-%D1%81%D0%BD%D0%B8%D0%BC%D0%BA%D0%B8-news693366.html", "text": "Катастрофирал джип предизвика жестока тапа в автовобилния подлез на бул. \"Данаил Николаев\" към бул. \"Ситняково\" под гара \"Подуене\", видя репортер на ПИК TV. Мощното возило с марка \"Jeep\" изглежда е навлязло с висока скорост в тунела и заради дъждовното време, колата е поднесла и шофьорът не е успял да спре. Автомобилът се е хлъзнал и врязал в оградните бетонни стени, запушвайки изцяло едната лента от платното за движение. На мястото вече има екип на полицията и се прави оглед. Информация за сериозно пострадали до момента няма.", "date": "2017.09.27", "title": "ПЪРВО В ПИК TV! Жестока тапа на гара \"Подуене\" - катастрофирал джип запуши тунела (СНИМКИ)"}
{"url": "http://pik.bg/%D0%BA%D0%B0%D0%BC%D0%B5%D1%80%D0%B8%D0%B5%D1%80%D0%BA%D0%B0%D1%82%D0%B0-%D0%B8%D0%B7%D1%80%D0%B8%D1%82%D0%B0%D0%BD%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BE%D1%82-%D1%88%D0%B2%D0%B5%D0%B4-%D0%BE%D0%B1%D0%B2%D0%B8%D0%BD%D0%B8-%D0%B2-%D0%BA%D0%BE%D1%80%D1%83%D0%BF%D1%86%D0%B8%D1%8F-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news693315.html", "text": "В съдебната власт има корупция, затова шведът, който ме ритна, получи по-ниска присъда. Убедена съм. Това заяви пред Нова телевизия камериерката Диана Петкова, която беше изритана от турист в хотел в Слънчев бряг. Припомняме, че нападателят Ралф Сундберг се размина с глоба от 4500 лева. \"Аз видях къде живееше Ралф, когато беше под домашен арест. Дори го снимах как седи на терасата. Той ме видя и се скри вътре, но това е една пикантна подробност\", уточни тя. \"Малката ми дъщеря беше убедена, че ще има нещо, което да прилича на справедливост. После се разочарова силно\", разкри Диана Петкова. \"Сега ще търся работа отново. Готова съм или да работя по първата си професия - икономист, или като камериерка. Търся си работа. Харесва си работата като камериерка. Не е добре платена, но на мен ми харесва\", обяви от ефира пострадалата. „Масата хора, които познавам и с които разговарям, казват, че изобщо не може да разчитаме и да вярваме в институциите. За мен истинското възмездие е в парично обезщетение. Ще го търся”, подчерта Диана Петкова.", "date": "2017.09.27", "title": "Камериерката, изритана брутално от швед, обвини в корупция съдебната система"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D1%81%D1%80%D1%8F%D0%B4%D0%B0-%D0%B7%D0%B0-%D1%82%D0%B5%D0%BB%D1%86%D0%B8%D1%82%D0%B5-%D1%81%D0%BA%D0%BE%D1%80%D0%BF%D0%B8%D0%BE%D0%BD%D0%B8%D1%82%D0%B5-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-%D1%81-%D0%BF%D0%B0%D1%80%D0%B8%D1%82%D0%B5-news693302.html", "text": "В днешната сряда избягвайте да се претоварвате с твърде много ангажименти от професионален и личен характер. Опитайте се да откриете разумния баланс между тях, за да не страдате към края на деня. Ще печелите симпатиите на заобикалящите ви благодарение на своето остроумие и бързина на възприятията. Разчитайте на своята интуиция, когато не можете да достигнете до логични изводи за предприемането на едно или друго действие. Стремете се да използвате пълноценно възможностите си, предоставени ви както в делови, така и в материален и личен план. Не се отказвайте от отправените ви нови предложения и ангажименти на работното място. На мнозина ще се наложи да вземат важни решения от семеен и финансов характер, защото така ще подсигурят бъдещето на близките и на себе си. Мнозина от вас могат да се надяват на добри финансови приходи. Днес внимавайте в установяването на нови контакти. Не приемайте с голямо доверие новите лица в обкръжението си, защото едва ли част от тях ще са безкористни към вас. На мнозина ще се наложи да полагат специални грижи за отстраняване на някакво хронично неразположение, което може да намали значително ефективността им. Много важно е да бъдете снизходителни, ако искате да получите повече в професионален и материален план. Опитайте се с хората около вас и на работното място, и в личния живот да не се държите твърде фамилиарно, защото едва ли някой от околните ще го изтълкува положително. Необходимо е внимателно да обмислите възможните варианти за премахването на някои свои стари финансови затруднения. Ще се справите успешно с възникналата ситуация, ако направите точен разчет на приходи и разходи, но без да предприемате рисковани начинания. Не допускайте да бъдете използвани за чужди цели от колеги, приятели или делови партньори, но и не бъдете високомерни в професионалната сфера. Преценявайте внимателно своите нови колеги и делови партньори, за да избегнете възникването на редица проблеми. Но в същото време не забравяйте, че и вие самите се намирате под щателно наблюдение от страна на ваши колеги и близки. Сряда не е подходяща да уреждате финансови въпроси. Опитайте се да търсите стабилност във всички житейски посоки. Денят ще ви изправи пред предизвикателство, от което, ако се страхувате предварително, тогава със сигурност е обречено на провал. По-добре за вас е да използвате адекватно възможностите си в професионалната сфера, ако искате да поставите стабилни основи на свой проект или инициатива. Вероятно част от вас ще срещнат по-ексцентрична особа, която ще направи живота им различен. Дори и в днешния ден да се изправите пред проблеми от делови характер, знайте, че ще се справите с тях благодарение на силата на характера си. На първо място обаче, е важно да не изпадате в отчаяние, защото то с нищо няма да ви помогне. Мнозина от вас ще имат усещането, че парите буквално изтичат между пръстите им. Напълно възможно е голяма част от знака да бъдат лишени от благоприятни възможности заради екстравагантното си поведение. В сряда е вероятно на мнозина от вас все пак да им се предостави шанс да се освободят от негативните влияния, но не без това да оказва известни ограничения от тяхна страна. Те могат да бъдат свързани със загубата или влагането на значителна сума пари. Добре е, ако съвестно изпълнявате задълженията си, защото едва ли искате усложнения в тази сфера. Концентрирайте сили и ум в дела, от които да извлечете и финансови облаги. На мнозина от знака днес ще им се наложи да отложат реализацията на свой проект, по който работят отдавна. Необходимо е да вземате решения, които могат да подпомогнат ситуацията ви на работното място или по някакъв начин да ви помогнат да увеличите парите си. Не рискувайте да загубите нещо, на което много държите, поради ината си. Вероятно мнозина ще са прибързани в приказките си. Опитайте се да сте максимално дискретни пред повече хора. Срядата ще е трудна за всички, родени в знака. На първо място, ще ви се наложи да се справяте със склонността си да изпадате в депресивни състояния. Наложително е да разберете, че нищо не е толкова страшно, ако гледате на изпречилия ви се проблем като възможност да се насладите по-пълноценно на крайната победа. На второ място, е наложително да не предприемате инвестиции, защото най-вероятно няма да завършат с очаквания от вас успех. Днес ще се разминете с големите проблеми в личен и професионален план благодарение на умението си да усещате проблемите много преди те да ви връхлетят. Добре е днес да забравите за егоизма си, защото едва ли той ще има някакъв положителен ефект върху вас. На първо място, той ще пречи във взаимоотношенията на работното място и на второ, ще се лишите от хармония и разбирателство в отношенията с интимната си половинка. Възможно е мнозина да са настроени на носталгична вълна. Направете равносметка на изминалите наскоро събития. Възможно е някои да поставят край на една интимна връзка, особено ако не са трайно обвързани. Ще имате желанието да избегнете ограничението, налагано ви от интимен партньор, родители или делови партньор. В зависимост от собственото си отношение ще се радвате на добри изненади или ще се сблъскате с разочарования.", "date": "2017.09.27", "title": "Страхотна сряда за Телците, Скорпионите да внимават с парите"}
{"url": "http://pik.bg/%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D0%BE%D1%82-%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%BD%D0%BE%D1%82%D0%BE-%D0%BA%D1%80%D0%B0%D1%81%D0%B8-%D0%BA%D0%BE%D0%B9%D1%82%D0%BE-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%B4%D0%B0%D0%BB%D0%B0%D0%BA-%D1%81%D0%BB%D0%B5%D0%B4-%D0%B1%D0%BE%D0%B9-%D0%B2-%D1%83%D1%87%D0%B8%D0%BB%D0%B8%D1%89%D0%B5-news693309.html", "text": "Шестокласникът, който остана без далак след сбиване в училище в училище \"Йоан Екзарх Български\" в Шумен, не е конфликтен. Състоянието му е добре и още вчера е изваден от интензивното. Това разкри неговата майка Анелия Иванова пред Нова телевизия. Инцидентът стана в понеделник, а момчето все още се намира в болницата в града. Шестокласникът Красимир се сбил със свой съученик в часа по математика. На два пъти учителката ги разтървавала, а след втория път ги изпратила при педагогическия съветник. „В онзи момент и аз бях при педагогическия съветник. Краси беше пребледнял и се оплакваше, че го боли стомах. Веднага слязохме при фелдшерката. Тя даде първа помощ и се обадихме на родителите”, разказа директорът на училището Валентина Тодорова. Тя съобщи, че тази сряда педагогическият съвет ще заседава по случая. „Краси каза, че са се скарали за някакво топче и съжалява, че така е станало. Той ми каза, че е паднал по стомах, а другото детенце е паднало по гръб.”, обясни майката на пострадалото дете Анелия Иванова. \"По принцип синът ми не е конфликтен. Няма предишни подобни случаи. Сега ще говоря с лекарите как трябва да се грижим за него след инцидента. Няма да имаме никакви претенции към родителите на другото дете. Белята вече е станала\", добави тя.", "date": "2017.09.27", "title": "Извадиха от интензивното Краси, който остана без далак след бой в училище"}
{"url": "http://pik.bg/%D0%B8%D0%BD%D1%82%D0%B5%D1%80-%D0%BF%D0%B0%D1%81-%D0%B7%D0%B0-%D0%B9%D0%BE%D0%B7%D0%B8%D0%BB-news693370.html", "text": "Интер няма интерес да привлича една от звездите на Арсенал Месут Йозил, пише \"Гол\", позовавайки се на информации от Апенините. Според трансферни индикации германският национал е бил предложен както на \"нерадзурите\", така и на няколко други топ клуба от Италия, но в крайна сметка всички са се отказали от идеята си да го вземат. 28-годишният футболист би бил твърде скъп за всеки един от тези отбори. Понастоящем той печели по 8 милиона евро годишна заплата на \"Емиратс\", а освен това едва ли ще подпише нов договор с тима, тъй като усилено се дърпа. Контрактът му с отбора изтича през лятото на следващата година.", "date": "2017.09.27", "title": "Интер \"пас\" за Йозил"}
{"url": "http://pik.bg/%D1%88%D0%BE%D0%BA-%D0%B7%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%BA%D0%BE%D0%BD%D1%82%D1%83%D0%B7%D0%B8%D1%8F-%D1%81%D1%82%D1%80%D0%B5%D1%81%D0%BD%D0%B0-%D0%BF%D0%B5%D0%BF-%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-news693371.html", "text": "Защитникът на Манчестър Сити Бенжамен Менди ще бъде извън терена за неопределен срок от време, след като травмата му се оказа по-тежка от предварителните очаквания. В средата на първото полувреме в мача срещу Кристъл Палас от първенството, Менди получи удар в коляното, след който не можа да продължи участието си в двубоя. По-късно лекарите прецениха, че травмата не е сериозна и той би трябвало да бъде в групата за срещата с Шахтьор (Донецк) в Шампионската лига снощи. Но на тонизиращото занимание вчера сутринта Бенжамен е излязъл бързо-бързо от терена, логично не попадна и в групата за мача. След двубоя на въпрос на журналисти както се случва с Менди, старши треньорът Хосеп Гуардиола обясни: \"Бенжамен е изпратен в Барселона за консултация, като изглежда, че ще бъде в лазарета по-дълго, отколкото сме си мислили. В четвъртък или петък ще имаме повече информация. Жалко, че така се случи с него. Той е страхотен футболист\", заяви още Гуардиола. Менди пристигна в Манчестър Сити от Монако за трансферна сума от порядъка на 57 милиона евро.", "date": "2017.09.27", "title": "Шок за \"гражданите\"! Контузия стресна Пеп и компания"}
{"url": "http://pik.bg/%D0%B2%D0%BA%D1%83%D1%81%D0%BE%D1%82%D0%B8%D0%B8-%D0%B0%D0%BB%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B4%D1%8E%D0%BC%D0%B0-%D1%81%D1%8A%D0%B1%D0%B8%D1%80%D0%B0%D1%82-%D0%B3%D0%BE%D1%81%D1%82%D0%B8-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0%D1%82%D0%B0-%D0%BD%D0%B0-%D0%B3%D0%BE%D0%BB%D1%8F%D0%BC-%D0%BA%D1%83%D0%BB%D0%B8%D0%BD%D0%B0%D1%80%D0%B5%D0%BD-%D1%80%D0%B5%D1%87%D0%BD%D0%B8%D0%BA-news693322.html", "text": "\"Мнозина от великите умове на човечеството в мигове на почивка от творческата или научната си дейност са писали и за изкуството на храненето. Шарл Бодлер например е сред тях. Александър Дюма като известен бонвиван също има по-особено отношение към храната. Неговите проктични и деликатни възгледи струят от всеки ред в епохалния му труд - книга, с която той има амбицията да събере всичко, свързано с храненето, на едно място. Дюма не просто умее да се храни добре, не само изпитва нежни чувства към кулинарията, но е ненадминат разказвач. Затова книгата му не е суховат сборник с рецепти или данни за различните съставки, а истинско обяснение в любов към готварското изкуство - живо и пленително както при най-изкусните разказвачи.\" Това пише през 1873 г. френският издател на \"Голям кулинарен речник\" на Александър Дюма - книгата, която не отдавна за пръв път бе преведена на български и стигна до нашия читател. Вдъхновено написаната библия на готварското изкуство спечели сърцата както на почитателите на кулинарията, така и на безбройните почитатели на творчеството на големия автор. Екзотични хапки със скариди, пушена сьомга и сирене рокфор в духа на продуктите, описани от Дюма, ще приготви готвачът на Тодор Живков - бай Данчо. За изключителната литературна стойност на Речника ще говорят литературната критичка проф. Милена Кирова и преводачките Офелия Петрова и Марта Иванова. Бай Данчо ще каже доколко полезна и днес за професионалистите и за любителите на хубавата кухня е книгата на Дюма и ще направи паралел между ролята, която са играли главните готвачи на кралете - често споменавани в Дюма, и своята история - като готвач на Първия в едно друго време, епоха и социален строй. \"Голям кулинарен речник\" е и истинска автобиография на Александър Дюма, която разкрива неговата жажда за живот, извисения му дух и характера му на изключително добър човек и всеотдаен приятел. \"От страниците на тази негова последна творба се усещат не просто дарбата да харесваме, потребността да разказваме, хубавото настроение, чистотата на мисълта, съвършеният смисъл и детинското възхищение от всички прекрасни неща в живота, но и очарованието на истинското словесно изкуство, което превръща храненето в поезия за тялото, а поезията - в храна за духа.\" Така завършва предисловието на книгата, написано преди близо век и половина. И днес няма какво повече да добавим към това, остава ни само да се отдадем на увлекателното четиво, завещано ни от великия писател.", "date": "2017.09.27", "title": "Вкусотии ала Александър Дюма събират гости на премиерата на \"Голям кулинарен речник\""}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B6%D0%B5%D0%BD%D0%B0-%D1%81%D0%B5-%D1%85%D0%B2%D1%8A%D1%80%D0%BB%D0%B8-%D0%BE%D1%82-9-%D1%8F-%D0%B5%D1%82%D0%B0%D0%B6-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news693337.html", "text": "Пловдивчанка сложи край на живота си, като скочи от висок блок на бул. „Марица“ и изкара акъла на съседите си. Инцидентът е станал тази сутрин около 7,30 ч. От ОД на МВР - Пловдив потвърдиха за трагедията. По данни на полицията загиналата жена е на 82 години, съобщава \"Марица\". На място е направен оглед на произшествието, като по тялото не са открити видими следи от насилие. Най-вероятно се касае за самоубийство, твърдят ченгетата.", "date": "2017.09.27", "title": "СТРАШНА ТРАГЕДИЯ! Жена се хвърли от 9-я етаж в Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%B4%D0%B0%D0%B2%D0%B0%D1%82-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8-%D0%B4%D0%B0%D0%BD%D1%81-%D1%88%D0%B5%D1%84%D0%B0-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5-news693328.html", "text": "Депутатът от ГЕРБ Антон Тодоров отново излиза с шокиращи разкрития за президента Румен Радев. След като именно народният представител разкри, че бившият началник на ВВС е лобирал за определена марка бойни самолети, днес той задава още по-шокиращи въпроси. \"Гази ли закона за държавните тайни Румен Радев?\", попита Тодоров по време на брифинг в Народното събрание. Става дума за една шифрограма изпратена от посолството ни в САЩ до външно министерство у нас и те към Иво Христов. Отнася се за проведени разговори на посланик Драгомир Стойчев по времето, когато Румен Радев ръководи страната чрез служебния кабинет. Предвид фактът, че началникът на кабинета му Иво Христов няма достъп до класифицирана информация, което е официален отговор на мое питане, от ГЕРБ питат дали е има изтичане на информация, която застрашава националната сигурност. По този повод са сезирали прокуратурата и ДАНС. \"На 26 февруари до Иво Христов него пристига шифрограма с гриф \"строго секретно\". Вчера информирахме главния прокурор и шефът на класифицираната информация, дали има нарушение. Искаме да знаем, дали човек, който няма достъп до секретна информация е чел този документ\", заяви Антон Тодоров. Христо Гаджев от ГЕРБ заяви, че проблемът е сериозен и в двата случая - ако Христове е чел секретните документи, без да има право, както и ако не ги е чел, а е взимал решения за делата на президента, без да има въпросната пълна информация. \"Не мога да си обясня как началник на кабинета не се е подложил на тест и дали не е била застрашена националната сигурност. Важно е и дали президентът е бил запознат с документите, които са пристигнали до началника на кабинета му. Ако бях на мястото на човека, който отговаря за сигурността на документите в президентството, веднага бих си подал оставката, защото рискума много\", заяви Гаджев. Антон Тодоров запита също какво точно и как го работи секретарят на президента Иво Христов, след като 90% от функциите му са свързани с достъп до класифицирана информация, какъвто той няма. По тази причина от ГЕРБ са сезирали прокуратурата и ДАНС, за да бъде проверен Христов и документите, с които борави. \"Обективният факт е, че от секретната секция на МнВР изпращат тази секретна шифрограма до Иво Христов. Как става това, при положение, че той отказва да се подложи на процедура за проучване за достъп до класифицирана информация. Кое в неговото финансово положение или някакви зависимости го притеснява?\", попита Тодоров. Той изчете документ от президенството, който удостоверява, че Христов не е минал процедура за достъп до класифицирана информация и съответно няма право да борави с такава.", "date": "2017.09.27", "title": "ИЗВЪНРЕДНО В ПИК TV! ГЕРБ дават на прокуратурата и ДАНС шефа на кабинета на президента Радев - подозират изтичане на секретна информация (ОБНОВЕНА)"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-824-%D1%85%D0%B8%D0%BB-%D0%B1%D1%8A%D0%BB%D0%B3%D0%B0%D1%80%D0%B8-%D1%81-%D0%BF%D0%BE-%D0%B2%D0%B8%D1%81%D0%BE%D0%BA%D0%B0-%D0%BF%D0%B5%D0%BD%D1%81%D0%B8%D1%8F-%D0%BE%D1%82-1-%D0%BE%D0%BA%D1%82%D0%BE%D0%BC%D0%B2%D1%80%D0%B8-news693308.html", "text": "824 00 български пенсионери ще бъдат с по-високи пенсиите от 1 октомври. Това съобщи министърът на труда и социалната политика Бисер Петков. „Всички трудови пенсии, които са под 200 лв., от 1 октомври ще бъдат приравнени на 200 лв. Основната минимална пенсия става 200 лв,. пенсията за общо заболяване също ще бъде по-висока. Средното увеличение, което ще получат хората, е 16,67 лв., увеличение ще има и при вдовишките добавки”, каза още той пред Би Ти Ви и добави, че от 9 октомври НОИ започва изплащането на пенсиите за октомври. „Тогава 40% от българските пенсионери ще вземат по-високи пенсии”, заяви той. „Индексирането на всички пенсии става от 1 юли по т.нар. швейцарско правило. От 1 юли 2018 е предвидено индексиране на всички пенсии с 3,8%”, съобщи още социалният министър. „Нямам данни дали приравняването на пенсиите демотивира работещите да плащат осигуровки. Наред с увеличаван на минималните размери на пенсиите, за началото на 2019 г. сме предвидили отпадане на тавана на новоотпуснатите пенсии”, посочи той.   „Наблюдава се тенденция на намаление на новите пенсионери, особено видимо е при служителите от сектор „Сигурност”, каза още Бисер Петков.", "date": "2017.09.27", "title": "ДОБРА НОВИНА! 824 хил. българи с по-висока пенсия от 1 октомври"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%87%D0%B5%D0%BB%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B8%D0%BD%D0%BE%D0%B2%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%B6%D0%B8%D0%B2%D0%BE-news693333.html", "text": "\"Преди 4 месеца ГЕРБ и Обединените патриоти съставихте правителство, което щеше да работи за увеличаване на доходи и борба с корупцията. Вицепремиерът заяви: напоследък нямаме диалог с Борисов, поставят се на ръководни длъжности партизански личности.\" Това заяви лидерът на БСП Корнелия Нинова от трибуната на Народното събрание по повод управляващата коалиция. По думите й единият министър ги гони, вицепремиерът ги кани. \"Какво става в правителството на Бойко Борисов 3. Дължите ни отговори. Вижте си доклада за националната сигурност\", призова Нинова управляващите, като изреди бедност и демографска криза. И вместо да се занимавате с това, вие се занимавате с калинки и постове, обвини Нинова. Тя цитира още Валери Симеонов за нарушаването на пропорциите при назцначенията. Соцлидерката попита кога и къде са подписали такова \"скрито споразумение за пропорции във властта\". \"Дължите отговори. Знам какво ще ми отговорите - тройната коалиция и до тодор живков и до хан аспарух, спестесте си отговорите, това го знаем. Ето ви най-яркия пример за паралелна държава на най-високо ниво - в правителството - едно споразумение или да кажете, че вашият вицепремиер лъже, или да публикувате истинското - четворна коалиция за пропорции на власт\", запита още Нинова в декларация от парламентарната група соцлидерката. Това обаче не остана без отговор и на трибуната излезе председателят на парламентарната група на ГЕРБ Цветан Цветанов. \"1 октомври е между ден на възрастните хора, нека се отнесем с уважение и да им пожелаем дълголетие и правителството ще положи максимални усилия и със стъпките, които правим, да увеличим пенсиите\", заяви със съвсем спокоен тон Цветанов. Той заяви, че само след няколко дни минималната пенсия става 200 лв., като допълни, че тя е малка, но пък е ясен полотически знак, че нещата се променят за добро. \"От мен лични нападки няма да чуете, защото знам, че това не е добре нито за нас, нито за политиката, нито за хората, които гласуват за нас. Отговорността, която носи правителството и мнозинството, може да бъде защитена на всеки едни избори. Днес страната ни се нуждае от конструктивен диалог, защото ни предстои председателство. Нека да бъдем поне единни. Ваше е правото да говорите по начин, по който прецените, но изборите са минали и ние сме в началото на един успешен мандат\", заяви Цветанов, като допълни, че нещата с вицепремиера Валери Симеонов вече са изговорени и проблеми в коалицията няма. Гледайте на живо по ПИК TV!", "date": "2017.09.27", "title": "ИЗВЪНРЕДНО В ПИК TV! Челен сблъсък Нинова-Цветанов в парламента (НА ЖИВО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D1%80%D0%BE%D1%82%D0%B5%D1%87%D0%B5-%D1%81%D0%BF%D0%B5%D1%88%D0%BD%D0%BE-%D1%82%D1%8A%D1%80%D1%81%D1%8F%D1%82-%D0%BB%D0%B5%D0%B3%D0%B5%D0%BD%D0%B8-%D0%B4%D0%B0-%D1%81%D0%BF%D0%B0%D1%81%D1%8F%D0%B2%D0%B0%D1%82-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE--news693323.html", "text": "Парламентът скоро ще бъде в извънредно положение, видя репортер на ПИК. Оказва се, че старата сграда има нужда от спешен ремонт на покрива. Над стълбището протече вода, като причината е проблем с остъклението на покрива, което очевидно не е оправяно от години. Депутати се възмущават, че една от най-емблематичните сгради у нас е оставена в такова оканяно състояние, а бялата боя по никакъв начин не може да спаси положението. Остава съвсем скоро да сложат легени, които да събират падащите капки от тавана, добавят възмутени народни представители.", "date": "2017.09.27", "title": "ИЗВЪНРЕДНО И ПЪРВО В ПИК! Парламентът протече, спешно търсят легени да спасяват положението (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%B7%D0%B0-%D1%85%D0%B0%D0%B7%D0%B0%D1%80%D1%82-%D0%B8-%D1%80%D0%B5%D1%88%D0%B0%D0%B2%D0%B0%D1%82-%D0%BA%D0%B0%D0%BA%D0%B2%D0%B8-%D0%BF%D0%B0%D1%80%D0%B8-%D1%89%D0%B5-%D1%81%D0%B5-%D1%85%D0%B0%D1%80-news693287.html", "text": "Министерският съвет определя какви пари ще се харчат за лечение на хора без доходи и здравни осигуровки, променя правилата за издаване на лицензии за хазарта и изслушва доклада за изпълнението на държавния бюджет. Ето какво още ще решава министрите на днешното си редовно заседание: 1. ПРОЕКТ НА РЕШЕНИЕ ЗА ОДОБРЯВАНЕ НА ДОКЛАД ЗА ИЗПЪЛНЕНИЕТО НА ЗАКОНА ЗА ЕКСПОРТНИЯ КОНТРОЛ НА ПРОДУКТИ, СВЪРЗАНИ С ОТБРАНАТА, И НА ИЗДЕЛИЯ И ТЕХНОЛОГИИ С ДВОЙНА УПОТРЕБА ПРЕЗ 2016 Г. ОТ МЕЖДУВЕДОМСТВЕНИЯ СЪВЕТ ПО ОТБРАНИТЕЛНА ИНДУСТРИЯ И СИГУРНОСТ НА ДОСТАВКИТЕ КЪМ МИНИСТЕРСКИЯ СЪВЕТ 2. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА ПОСТАНОВЛЕНИЕ №17 НА МИНИСТЕРСКИЯ СЪВЕТ ОТ 2007 Г. ЗА ОПРЕДЕЛЯНЕ НА УСЛОВИЯТА И РЕДА ЗА РАЗХОДВАНЕ НА ЦЕЛЕВИТЕ СРЕДСТВА ЗА ДИАГНОСТИКА И ЛЕЧЕНИЕ В ЛЕЧЕБНИ ЗАВЕДЕНИЯ ЗА БОНИЧНА ПОМОЩ НА ЛИЦА, КОИТО НЯМАТ ДОХОД И/ИЛИ ЛИЧНО ИМУЩЕСТВО, КОЕТО ДА ИМ ОСИГУРЯВА ЛИЧНО УЧАСТИЕ В ЗДРАВНООСИГУРИТЕЛНИЯ ПРОЦЕС 3. ПРОЕКТ НА РЕШЕНИЕ ЗА УЧРЕДЯВАНЕ НА ОГРАНИЧЕНО ВЕЩНО ПРАВО – ПРАВО НА ПРОКАРВАНЕ, В ПОЛЗА НА „ЕНТИЗ“ АД – СОФИЯ, ВЪРХУ ПОЗЕМЛЕН ИМОТ – ПУБЛИЧНА ДЪРЖАВНА СОБСТВЕНОСТ, ПРЕДОСТАВЕН ЗА УПРАВЛЕНИЕ НА МИНИСТЕРСТВОТО НА ЗЕМЕДЕЛИЕТО, ХРАНИТЕ И ГОРИТЕ, ЗА ИЗГРАЖДАНЕ НА ОБЕКТ „ДВА БРОЯ КАБЕЛНИ ЛИНИИ 20 КV – 400 ММ2 ОТ КРУ №9 И №24 ТА Х/КГ 110/20 КV „СТАНИМЪКА“ ДО МЯСТОТО НА БЪДЕЩАТА ВЪЗЛОВА СТАНЦИЯ В ПИ011377, СОБСТВЕНОСТ НА „ТРАКИЯ ИКОНОМИЧЕСКА ЗОНА“ АД В МЕСТНОСТТА „КАСПИДА“ В ЗЕМЛИЩЕТО НА ГР. КУКЛЕН“ 4. ПРОЕКТ НА РЕШЕНИЕ ЗА УЧРЕДЯВАНЕ НА ВЪЗМЕЗДНО БЕЗСРОЧНО ОГРАНИЧЕНО ВЕЩНО ПРАВО – СЕРВИТУТ, ВЪРХУ ЧАСТ ОТ ИМОТ – ПУБЛИЧНА ДЪРЖАВНА СОБСТВЕНОСТ, В ПОЛЗА НА ОБЩИНА ЧИРПАН, ОБЛАСТ СТАРА ЗАГОРА 5. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕХВЪРЛЯНЕ ПРАВОТО НА СОБСТВЕНОСТ ВЪРХУ ИМОТ – ЧАСТНА ДЪРЖАВНА СОБСТВЕНОСТ, НА ОБЩИНА БЯЛА, ОБЛАСТ РУСЕ 6. ПРОЕКТ НА РЕШЕНИЕ ЗА РАЗРЕШАВАНЕ ПРЕБИВАВАНЕТО НА НАУЧНОИЗСЛЕДОВАТЕЛСКИЯ КОРАБ „METEOR“, ПЛАВАЩ ПОД ЗНАМЕТО НА ФЕДЕРАЛНА РЕПУБЛИКА ГЕРМАНИЯ, ВЪВ ВЪТРЕШНИТЕ МОРСКИ ВОДИ, ТЕРИТОРИАЛНОТО МОРЕ, ПРИЛЕЖАЩАТА ЗОНА И ИЗКЛЮЧИТЕЛНАТА ИКОНОМИЧЕСКА ЗОНА НА РЕПУБЛИКА БЪЛГАРИЯ ЗА ВРЕМЕТО ОТ 19 ОКТОМВРИ ДО 12 ДЕКЕМВРИ 2017 Г. ВКЛЮЧИТЕЛНО, ПОСЕЩЕНИЕ В ПРИСТАНИЩЕ СЪС СПЕЦИАЛНО ПРЕДНАЗНАЧЕНИЕ НА КРЗ „ОДЕСОС“ ЗА ВРЕМЕТО ОТ 19 ОКТОМВРИ ДО 5 НОЕМВРИ 2017 Г. ВКЛЮЧИТЕЛНО, И ПОСЕЩЕНИЯ В ПРИСТАНИЩЕ ЗА ОБЩЕСТВЕН ТРАНСПОРТ ВАРНА НА 20 НОЕМВРИ 2017 Г. И ЗА ВРЕМЕТО ОТ 7 ДЕКЕМВРИ ДО 12 ДЕКЕМВРИ 2017 Г. ВКЛЮЧИТЕЛНО, ЗА ПРОВЕЖДАНЕТО НА ОКЕАНОГРАФСКА НАУЧНА ЕКСПЕДИЦИИ. 7. ПРОЕКТ НА РЕШЕНИЕ ЗА ПРИЕМАНЕ НА СПИСЪК НА СПЕЦИАЛНОСТИТЕ, ЗА КОИТО В ОТДЕЛНИТЕ АДМИНИСТРАЦИИ СЪЩЕСТВУВА НЕДОСТИГ НА ЕКСПЕРТИ И ЗА КОИТО МОГАТ ДА СЕ ПРЕДОСТАВЯТ СТИПЕНДИИ ПРЕЗ 2018 Г. 8. ПРОЕКТ НА РЕШЕНИЕ ЗА ПРИЕМАНЕ НА ОТЧЕТ ЗА ИЗПЪЛНЕНИЕТО НА ДЪРЖАВНИЯ БЮДЖЕТ НА РЕПУБЛИКА БЪЛГАРИЯ ЗА 2016 Г. И НА ДОКЛАДА КЪМ НЕГО, НА ГОДИШНИЯ ДОКЛАД И ОТЧЕТ ЗА ДЕЙНОСТТА НА ДЪРЖАВНИЯ ФОНД ЗА ГАРАНТИРАНЕ УСТОЙЧИВОСТ НА ДЪРЖАВНАТА ПЕНСИОННА СИСТЕМА ЗА 2016 Г., НА ГОДИШНИЯ ОТЧЕТ ЗА СЪСТОЯНИЕТО НА ДЪРЖАВНИЯ ДЪЛГ ЗА 2016 Г. И ЗА ПРЕДЛОЖЕНИЕ ДО НАРОДНОТО СЪБРАНИЕ ЗА ПРИЕМАНЕ НА ОТЧЕТА ЗА ИЗПЪЛНЕНИЕТО НА ДЪРЖАВНИЯ БЮДЖЕТ НА РЕПУБЛИКА БЪЛГАРИЯ ЗА 2016 Г. 9. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ПУБЛИЧНИТЕ ФИНАНСИ 10. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА АВТОМОБИЛНИТЕ ПРЕВОЗИ 11. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ЕЛЕКТРОННИТЕ СЪОБЩЕНИЯ 12. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ПРАВИЛНИКА ЗА ПРИЛАГАНЕ НА ЗАКОНА ЗА СЕМЕЙНИ ПОМОЩИ ЗА ДЕЦА, ПРИЕТ С ПОСТАНОВЛЕНИЕ №139 НА МИНИСТЕРСКИЯ СЪВЕТ ОТ 2002 Г. 13. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ПРАВИЛНИКА ЗА ПРИЛАГАНЕ НА ЗАКОНА ЗА ЗАКРИЛА НА ДЕТЕТО, ПРИЕТ С ПОСТАНОВЛЕНИЕ №153 НА МИНИСТЕРСКИЯ СЪВЕТ ОТ 2003 Г. 14. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ДАНЪЧНО-ОСИГУРИТЕЛНИЯ ПРОЦЕСУАЛЕН КОДЕКС 15. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ИНТЕГРАЦИЯ НА ХОРАТА С УВРЕЖДАНИЯ 16. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ПРАВИЛНИКА ЗА ПРИЛАГАНЕ НА ЗАКОНА ЗА ИНТЕГРАЦИЯ НА ХОРАТА С УВРЕЖДАНИЯ 17. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА НАРЕДБАТА ЗА ДОКУМЕНТИТЕ, НЕОБХОДИМИ ЗА ИЗДАВАНЕ НА ЛИЦЕНЗИ ПО ЗАКОНА ЗА ХАЗАРТА, ПРИЕТА С ПОСТАНОВЛЕНИЕ №270 НА МИНИСТЕРСКИЯ СЪВЕТ ОТ 2012 Г.", "date": "2017.09.27", "title": "ИЗВЪНРЕДНО В ПИК TV! Министрите променят правилата за хазарт и решават какви пари ще се харчат за хора без здравни осигуровки"}
{"url": "http://pik.bg/%D1%88%D0%B5%D1%81%D1%82%D1%87%D0%BB%D0%B5%D0%BD%D0%BD%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B6%D0%B8%D0%B2%D1%83%D1%80%D0%BA%D0%B0-%D1%81-200-%D0%BB%D0%B5%D0%B2%D0%B0-%D0%BD%D0%B0-%D0%BC%D0%B5%D1%81%D0%B5%D1%86-news693317.html", "text": "Шестчленно семейство от костинбродското село Голяновци живее в крайна нищета и мизерия с 200 лева на месец. В къщата им няма ток от години, а покривът може да падне всеки момент, показа репортаж на Би Ти Ви. В жилището живеят бабата Златка Димитрова, с чиято пенсия се издържат, синът й Радослав, съпругата му и трите им деца. Печката не работи, от години семейството няма ток заради големи задължения, които не е погасило. От отдел „Закрила на детето” в Костинброд признават, че децата в семейството са в голям риск. Констатациите са направени след извършена проверка. Жилището се нуждае от основен ремонт. Не е осигурено отопление за зимата. Има опасност покривът да падне, отбеляза тя. Синът отскоро е на работа.", "date": "2017.09.27", "title": "Шестчленно семейство живурка с 200 лева на месец"}
{"url": "http://pik.bg/%D0%BA%D0%BE%D0%B1%D1%80%D0%B0%D1%82%D0%B0-%D0%B4%D0%B5%D1%82%D1%80%D0%BE%D0%BD%D0%B8%D1%80%D0%B0-%D0%B4%D0%B6%D0%BE%D1%88%D1%83%D0%B0-%D0%B5%D1%82%D0%BE-%D1%80%D0%B5%D1%86%D0%B5%D0%BF%D1%82%D0%B0%D1%82%D0%B0-news693319.html", "text": "\"Кубрат Пулев има шанс да победи Антъни Джошуа, ако успее да го измори и да го накара да се бие здраво. Не знам дали Пулев притежава стила да провокира Джошуа да изразходва много енергия. 36-годишният българин обича да пази дистанция и да налага опонентите си с леви прави. Ако обаче това е стратегията му срещу Антъни, няма да успее да го измори. Пулев ще трябва да промени стила си изцяло, за да има шанс да нокаутира Ей Джей. Също така Кубрат няма толкова здрава брадичка, че да издържи на тежките удари на Антъни Джошуа. Ако Пулев успее да поеме няколко здрави удара и накара Джошуа да се движи много 1-2 рунда, може и да го измори достатъчно, че да го повали в по-късен етап. В крайна сметка някой все някога ще нокаутира Ей Джей, ако съдим по начина, който проведе мача с Владимир Кличко, Пулев има своите шансове\", коментира Скот Гилфойд пред \"Боксинг Нюз 24\". Както е известно Кобрата и Джошуа ще се бият на 28 октомври в Кардиф за титлата на Международната боксова федерация.", "date": "2017.09.27", "title": "Кобрата детронира Джошуа!? Ето рецептата"}
{"url": "http://pik.bg/%D0%BD%D0%B5%D0%BE%D0%BF%D0%B8%D1%82%D0%B5%D0%BD-%D1%88%D0%BE%D1%84%D1%8C%D0%BE%D1%80-%D0%B1%D0%BB%D1%8A%D1%81%D0%BD%D0%B0-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8%D0%BD-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news693320.html", "text": "Млад и изключително неопитен шофьор от предизвика снощи тежка катастрофа в центъра на Слънчев бряг. 22-годишният В.А. от Бургас, карайки служебния си автомобил „Форд Транзит”, помете 53-годишнен британец. Пострадалият е приет в тежко състояние с опасност за живота. Настанен е в „Неврохирургията” на УМБАЛ Бургас, съобщава Флагман. В същото време младият бургазлия ще бъде предаден на прокуратурата.", "date": "2017.09.27", "title": "Неопитен шофьор блъсна англичанин в Слънчев бряг"}
{"url": "http://pik.bg/%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D1%80%D0%BE%D0%B4%D0%B0%D1%82%D0%B0-%D0%BD%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%BA%D0%BE%D0%BB%D0%B8-%D0%B8-%D0%B1%D0%B5%D1%81%D0%B8-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news693339.html", "text": "„Община „Хасково” е подчинена на един приятелско-роднински кръг на областния координатор на ГЕРБ и на депутат от управляващата партия Делян Добрев. През 2015 г., когато Добри Белиманов печели кметските избори, назначава на ключови позиции – кум, зет, кума на г-н Добрев.” Това заяви пред „България он еър” депутатът от „БСП за България” Елена Йончева. Тя цитира някои от тези назначения. „Кумата на г-н Добрев е секретар на общината, кумецът му е заместник- кмет, вторият заместник- кмет е бивш съдружник на Добрев и негов съученик, председателят на Общинската избирателна комисия е кум”, изброи депутатът от левицата. Йончева разкри още факти - че близки до Добрев са печелили обществени поръчки в сферата на саниране, строителство и ремонт на пътища и строителство на сметища. Тя добави, че според нея кметът се опитва да се еманципира от ситуацията и зависимостите си към Добрев.  Йончева не отрече, че не е незаконно да бъдат назначавани близки на Добрев на подобни позиции, но въпросът, по думите й, е дали е морално това. „Доверието към кмета на Хасково е свалено от ГЕРБ, защото той не е доволен от тези хора, които са били временно назначени, а предстои конкурс за техните работни позиции. Той се опасява, че тези хора могат да го използват като бушон, че има конфликт на интереси и че може би има и злоупотреба с обществени средства”, добави още тя. По думите й, зетят на Добрев, който е председател на Комисията по финанси и бюджет и съпругата му, която е директор на Финансова дирекция на Община Хасково, държат и „ножа и хляба” в общината, що се касае за обществените поръчки. Йончева добави, че Комисията по предотвратяване на конфликт на интереси е редно да се самосезира. „Ситуацията е страховита”, отсече тя. Йончева призова Делян Добрев да излезе публично и да каже, дали информацията е вярна и дали е настоявал пред кмета на Хасково да бъдат назначени тези хора.", "date": "2017.09.27", "title": "Елена Йончева сензационно: Родата на Делян Добрев коли и беси в Хасково!"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B0-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%B5-%D0%BD%D0%B0%D0%B9-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82%D0%BD%D0%B0%D1%82%D0%B0-%D0%B2-%D1%81%D0%B2%D0%B5%D1%82%D0%B0-%D0%B7%D0%B0-%D0%B4%D0%B5%D0%B2%D0%B5%D1%82%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news693318.html", "text": "Швейцария продължава да е най-конкурентната икономика в света. Това показва класация на Световния икономически форум. Алпийската страна е начело за девета поредна година, а през 2008 г. отстъпваше само на САЩ. На второ място в класацията се нарежда именно страната на неограничените възможности, следвана от Сингапур, Холандия и Германия. България отбелязва известен напредък и се изкачва с една позиция – до 49-о място. Като най-сериозни проблеми за правенето на бизнес у нас се посочват корупцията и неефективната държавна администрация.", "date": "2017.09.27", "title": "Признание! Икономиката на Швейцария е най-конкурентната в света за девета поредна година"}
{"url": "http://pik.bg/%D0%B3%D1%83%D0%B0%D1%80%D0%B4%D0%B8%D0%BE%D0%BB%D0%B0-%D1%88%D0%B0%D1%85%D1%82%D1%8C%D0%BE%D1%80-%D0%B5-%D1%82%D0%BE%D0%BF-%D0%BE%D1%82%D0%B1%D0%BE%D1%80-%D0%B3%D0%BE%D1%80%D0%B4%D0%B5%D1%8F-%D1%81%D0%B5-%D1%81-%D1%82%D0%B0%D0%B7%D0%B8-%D0%BF%D0%BE%D0%B1%D0%B5%D0%B4%D0%B0-news693284.html", "text": "Мениджърът на Манчестър Сити Пеп Гуардиола изрази огромно задоволство от победата с 2:0 над Шахтьор Донецк на “Етихад” в двубоя от група F на Шампионската лига. Автор на първия гол бе Кевин де Бройне в 48-ата минута, а Рахим Стърлинг подпечата успеха на своя тим с второ попадение в 90-ата минута. “Победихме удивителен отбор. Трябваше да действаме нестандартно, особено през мторото полувреме. До почивката се сблъскахме с висока преса и не успявахме да преодоляваме отлично подредените в центъра гости. Степаненко и Фред играят с къси пасове и принуждават порузащитниците ни да излизат напред, като след това се възползват от празните пространства зад гърба им. През второто полувреме създадохме доста положения, които не реализирахме и трябваше да чакаме последната минута, когато бе подпечатана победата ни. Шахтьор е тежък съперник, един топ отбор. Неслучайно в последните 18 години са постоянно в Шампионската лига. Това е един от най-добрите отбори, срещу които сме се изправяли”, коментира Гуардиола, който като треньор се изправи за седми път срещу украинския гранд. Спортал", "date": "2017.09.27", "title": "Гуардиола: Шахтьор е топ отбор, гордея се с тази победа"}
{"url": "http://pik.bg/%D1%81%D0%B8%D0%BD%D0%B4%D1%80%D0%BE%D0%BC-%D1%82%D1%8A%D0%BC%D0%BD%D0%B8-%D0%BF%D1%80%D0%BE%D0%B7%D0%BE%D1%80%D1%86%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%82%D0%BE%D0%BF-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B8-%D0%BF%D1%83%D1%81%D1%82%D0%B5%D1%8F%D1%82-news693316.html", "text": "Въпреки повишено търсене на имоти в София, сградите в центъра на града опустяват. Феноменът на тъмните прозорци засяга все повече сгради в сърцето на София. Това са апартаменти, в които не се живее, не се продават, нито се дават под наем. Цветана Димитрова живее в кооперация на ъгъла на ул. „Дунав” и бул. „Дондуков” в сърцето на София. Когато се е нанесла през 1958 г. е имало 58 души с 13 апартамента. Сега са 15 души и само едно дете, съобщава Би Ти Ви. За брокерите е зараждаща се тенденция да има все повече необитаеми жилища. На фона на ръста на цените на жилищата в София, ръст на строителството, центърът опустява. До този извод стига компанията за недвижими имоти на Георги Пейчев, която прави изследване на феномена на тъмните прозорци. Резултатите от изследването показват, че празни имоти има в почти всички стари сгради в центъра. По думите му има сгради, в които повече от 50-60 % от апартаментите са свободни, необитаеми, не се продават и нищо не се прави. Изследването, проведено чрез анкети на домоуправители и жители на сградите показва няколко основни причини за безстопанствените жилища. Неразбирателство между собствениците често води до неплащане на сметки, на разходи за поддръжка на фасадата и общите части. Така сградите западат. Агенцията на Георги Пейчев отчита все по-голямо търсене на апартаменти в центъра. Най-често от инвеститори. Големият ръст на чужди туристи в столицата и новите онлайн платформи за отдаване под наем предлагат добри възможности за собствениците на апараменти в историческия център да ги отдават на хотелски начала.", "date": "2017.09.27", "title": "Синдром \"Тъмни прозорци\" в центъра на София! Топ апартаменти пустеят"}
{"url": "http://pik.bg/%D0%BA%D0%B0%D1%82%D0%B0%D0%BB%D0%BE%D0%BD%D1%81%D0%BA%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D0%B3%D1%83%D0%B1%D0%B8-%D0%BF%D0%BE%D1%81%D1%82%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-news693241.html", "text": "Daily Express. Каталонския лидер Карлес Пучдемон може да загуби поста си като председател на Генералитата на Каталония, заради насрочения за неделя референдум за независимост, обявиха от Мадрид, пише британският всекидневник По-рано испанските власти обявиха, че смятат да разположат полиция в областта, която да блокира вота, обявен за незаконен от Върховния касационен съд на Испания. Това е поредния опит на Мадрид да спрат гласуването, но каталонските власти са твърдо решени да осъществят референдума. Фокус", "date": "2017.09.27", "title": "Каталонският лидер може да загуби поста си заради референдума"}
{"url": "http://pik.bg/%D0%BA%D0%BE%D0%B8-%D1%85%D1%80%D0%B0%D0%BD%D0%B8-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D0%B8-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-%D1%80%D0%B8%D1%81%D0%BA%D0%B0-%D0%BE%D1%82-%D1%80%D0%B0%D0%BA-%D0%BD%D0%B0-%D0%B4%D0%B5%D0%B1%D0%B5%D0%BB%D0%BE%D1%82%D0%BE-%D1%87%D0%B5%D1%80%D0%B2%D0%BE-news693205.html", "text": "Пълнозърнестите продукт предпазват от рак на дебелото черво, затова ги вкарайте в менюто си. Една от най-разпространените форми на раковите заболявания - рак на дебелото черво - е пряко свързана с консумацията на определени храни, сочат резултатите от изследване на Американския институт за изследване на рака. За да намалите риска от колоректален рак, наблегнете на богатите на фибри продукти като кафяв ориз и пълнозърнест хляб - 90 грама пълнозърнести продукти дневно редуцират със 17% риска от развитие на туморното заболяване. Рискът от колоректален рак се увеличава драстично при повишена консумация (над 500 грама) на червено месо - свинско или говеждо, както и преработено месо - хот-дог, бекон и салам, докато пилешкото и пуешкото не са толкова опасни. Месото става още по-канцерогенно, когато е приготвено на висока температура - като барбекю, например, съобщава лейдизонабг. Опасността от рак на дебелото черво се увеличава още повече, ако пиете над две алкохолни питиета на ден - две чаши вино или две малки спиртни питиета, както и при хора с наднормено тегло и затлъстяване. \"Колоноректалният рак е едно от най-разпространените туморни заболявания, но проучването показва, за хората могат да направят доста, за да намалят драстично риска от развитието му\", заяви ръководителят на изследването проф. Едуард Джованчини от \"Harvard TH Chan School of Public Health\".", "date": "2017.09.27", "title": "Кои храни увеличават и намаляват риска от рак на дебелото черво"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BC%D1%83-%D1%81%D1%82%D0%B5%D1%80%D0%BE%D0%B8%D0%B4%D0%B8%D1%82%D0%B5-%D0%B8-%D0%B0%D0%BB%D0%BA%D0%BE%D1%85%D0%BE-news693289.html", "text": "Чувам се със Севдалин Маринов, той държи връзка с близките на Наим. По-добре е, стабилизиран е и вчера с него е разговарял министърът на спорта. Това заяви пред Нова телевизия Нено Терзийски, шампион по вдигане на тежести и приятел на Сюлейманоглу. Двамата с Наим били съквартиранти в националния ни отбор по щанги преди бягството на легендата в Турция. \"Аз разбрах, че ще се търси донор на черен дроб. Не мисля, че причината за увреждането му е използването на анаболи и стероиди. Ако беше така, всички щяхме да сме с увредени черни дробове\", категоричен е той. \"Не са ни давали лекарства с шепи. Даваха ни дотолкова, че да се възстановяваме след тренировка, да понесем натоварването. Не знам обаче дали е употребявал много алкохол. Не съм разговарял отдавна от него. Всеки българин употребява алкохол, въпросът е да е в нормални количества\", разкри Нено Терзийски. \"Последно се видях с Наим на погребението на Иван Абаджиев. Тогава не показваше с нищо, че има здравословни проблеми. Убеден съм, че не прекалявахме тогава с химия, но тренировките ни бяха по 10 часа\", обясни шампионът ни по вдигане на тежести. \"Наим постъпи много млад в националния отбор по вдигане на тежести. Правихме щуротии заедно, допаднахме си. Ако беше останал в България, титлите пак щяха да са му същите, но щеше да има доста по-малко пари\", заключи Нено Терзийски.", "date": "2017.09.27", "title": "ОТ ПЪРВО ЛИЦЕ! Приятел на Наим Сюлейманоглу проговори за състоянието му, стероидите и алкохола"}
{"url": "http://pik.bg/%D1%80%D1%83%D1%81%D0%B8%D1%8F-%D0%B7%D0%B0%D0%BF%D0%BB%D0%B0%D1%88%D0%B8-%D0%B4%D0%B0-%D1%81%D0%BF%D1%80%D0%B5-%D1%84%D0%B5%D0%B9%D1%81%D0%B1%D1%83%D0%BA-news693269.html", "text": "Дейността на Facebook в Русия ще бъде преустановена ако социалната мрежа не спази изискванията на закона за съхранение на личните данни на потребителите на руска територия, заплаши ръководителят на руския държавен регулатор Роскомнадзор Александър Жаров. \"Законът е задължителен за всички. При всякакво положение или ще наложим спазването на закона, или компанията ще прекрати работата си на територията на Руската федерация, както за съжаление се случи с Linkedin. Изключения няма да има за никого\", цитира думите на Жаров агенция \"Интерфакс\". Според ръководителя на Роскомнадзор \"това не е уникална услуга\", тъй като съществуват и други социални мрежи. Той дава за пример Twitter, която обяви, че ще съхранява личните данни на руснаците на руски сървър от средата на 2018 г. Жаров признава, че Facebook има \"значителен брой потребители в Русия\", но това не означава, че законът не важи за нея. Законът за съхраняване на базите с лични данни на руска територия бе приет през 2015 г. От Facebook са уведомили Роскомнадзор, че проучват варианти как да го приложат. fakti.bg", "date": "2017.09.27", "title": "Русия заплаши да спре Фейсбук"}
{"url": "http://pik.bg/%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D1%82%D1%80%D0%B5%D1%87%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%87%D0%B5-%D1%80%D1%83%D1%81%D0%B8%D1%8F-%D1%81%D0%B5-%D0%B5-%D0%BD%D0%B0%D0%BC%D0%B5%D1%81%D0%B8%D0%BB%D0%B0-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%B8%D0%B7%D0%B1%D0%BE%D1%80%D0%B8-news693270.html", "text": "Reuters. Роджър Стоун, едно от главните лица в щаба на американския президент Доналд Тръмп, отрече във вторник обвиненията, че Русия се е намесила на миналогодишните избори в страната в подкрепа на Тръмп, предава Според неговото становище, някои членове на Конгреса са направили „доказуемо грешни“ твърдения. Стоун прекара ок. три часа на затворена среща със законодатели, на която е отговарял на различни въпроси, един от които е бил относно руската намеса в изборите. Стоун каза пред репортери, че е наясно, „относно липсата на доказателства за каквито и да е връзки с руската държава на който и да е“ от участващите в кампанията на Тръмп. Фокус", "date": "2017.09.27", "title": "Съветник на Доналд Тръмп отрече обвиненията, че Русия се е намесила в американския избори"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2-%D0%BC%D0%BE%D0%BC%D0%B5%D0%BD%D1%82-%D0%B7%D0%B0-%D0%BB%D1%8A%D0%B2%D0%B8%D1%86%D0%B8%D1%82%D0%B5-news693332.html", "text": "Женският национален отбор по волейбол на България с треньор Иван Сеферинов излиза в плейофен двубой на европейското първенство в Азербайджан и Грузия. Победителят ще се класира за 1/4-финалите, където ще играе с Азербайджан. Второто място на \"лъвиците\" в предварителна група \"С\" отреди нашите да срещнат в плейофа Германия. Немският национален отбор завърши на трета позиция в група \"А\". Двубоят между България и Германия започва в 19:30 българско време в зала \"Арена Баку\". Срещата ще бъде предавана пряко по БНТ HD. Досега на шампионата \"лъвиците\" победиха в оспорвани срещи Украйна и Турция и загубиха в драматичен мач от Русия. Според известни сайтове за спортни прогнози отборът на България е фаворит срещу Германия.", "date": "2017.09.27", "title": "Ключов момент за \"лъвиците\"!"}
{"url": "http://pik.bg/%D1%87%D1%83%D0%B4%D0%BE-%D0%BC%D1%8A%D0%B6-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%BA%D0%BE%D0%BC%D0%B0-%D1%87%D0%B0%D1%81-%D0%BF%D1%80%D0%B5%D0%B4%D0%B8-%D0%B4%D0%B0-%D0%BC%D1%83-%D0%B4%D1%80%D1%8A%D0%BF%D0%BD%D0%B0%D1%82-%D1%88%D0%B0%D0%BB%D1%82%D0%B5%D1%80%D0%B0-news693235.html", "text": "Мъж, изпаднал в двуседмична кома излезе от нея по чудодеен начин, само час преди да изключат животоподдържащите му системи, съобщи британският Метро. Мартин Джарвис не можел да дойде в съзнание повече от 14 дни след направена мозъчна операция. Тя била за премахването на тромб от кръвоносен съд в мозъка му. Лекарите съобщили на роднините му, че вероятно той никога повече няма да излезе от кома. През това време Мартин лежал с цял куп животоподдържащи апарати в дома си в Стафордшър. Когато лекарите предупредили семейството, че вероятно ще трябва да изключат системите, неговите близки се събрали в дома, за да се простят с него. Оставало едно последно сканиране на мозъка, но за медиците то било просто процедура - те отдавна били отписали мъжа. И точно преди тази последна операция, след която лекарите щели да му дръпнат окончателно шалтера, Мартин Джарвис отворил очи и се усмихнал на роднините си. Хирургът, който бил в стаята по това време, заявил, че не е виждал нищо подобно през цялата си кариера. Мартин все още е слаб - на апаратно дишане е, но бързо се оправя. Марица.бг", "date": "2017.09.27", "title": "ЧУДО! Мъж излезе от кома час преди да му дръпнат шалтера"}
{"url": "http://pik.bg/%D1%86%D0%B5%D0%BD%D0%BE%D0%B2%D0%B8-%D1%80%D0%B5%D0%BA%D0%BE%D1%80%D0%B4-%D0%B1%D0%BE%D1%80%D0%BE%D0%B2%D0%B8%D0%BD%D0%BA%D0%B8%D1%82%D0%B5-%D0%B3%D0%BE%D0%BD%D1%8F%D1%82-14-%D0%BB%D0%B5%D0%B2%D0%B0-news693265.html", "text": "На фона на падащите цени на зеленчуците тези на плодовете полудяха. В търговската мрежа боровинки родно производство удариха 13.59 лв. за кг, а малините - 7 лв., предава \"Марица\". В същото време и двата вида плод на пазара се продават с 2-3 лв. по-евтино. За сметка на това ябълки, праскови и десертно грозде са поевтинели до 12 процента. Ценовата игра на боровинките по борсите е от месец август, когато килото вървеше по 11 лв. В началото на септември падна до 9 лв., а сега рязко скочи с 4 лв.  Тази година, както и предната има дефицит, а причина е студената пролет и лятната суша, коментират производители.", "date": "2017.09.27", "title": "Ценови рекорд: Боровинките гонят 14 лева"}
{"url": "http://pik.bg/%D1%86%D1%8F%D0%BB%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D1%89%D0%B5-%D0%BD%D0%B8-%D1%81%D0%B5-%D0%BC%D1%80%D1%8A%D1%89%D0%B8-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-%D0%B2-%D0%BA%D0%BE%D1%82%D0%BB%D0%BE%D0%B2%D0%B8%D0%BD%D0%B8%D1%82%D0%B5-%D0%BF%D0%B0%D0%B4%D0%B0%D1%82-%D1%81%D0%BB%D0%B0%D0%BD%D0%B8-news693198.html", "text": "Националния институт по метеорология и хидрология (НИМХ) към Българската академия на науките (БАН) пред Фокус. През денонощието ще преобладава облачно време. Главно в Южна България и Предбалкана ще има валежи, значителни на отделни места в Рило-Родопската област и югоизточните райони. До вечерта валежите в повечето места ще спрат. Ще духа слаб, в източната половина на страната – умерен вятър от север-североизток. Минималните температури ще са между 10° и 15°, дневните ще се понижат и максималните ще са предимно между 15° и 20°. Това съобщи Евгения Егова, дежурен синоптик в Атмосферното налягане е по-високо от средното за септември и още ще се повишава. Над Черноморието ще преобладава облачно време. Главно по южното крайбрежие ще има валежи от дъжд, в крайните южни райони ще са интензивни. Ще духа умерен североизточен вятър. Максималните температури ще са 20-21°, на морската вода: 21-23°. Вълнението на морето ще бъде 3-4 бала. Над планините ще е облачно и мъгливо. Ще превалява дъжд, над 2300 метра – слаб сняг. По-значителни ще са валежите в Рило-Родопската област и Странджа. Ще духа умерен вятър от изток-североизток. Максималната температура на височина 1200 метра около 12°, на 2000 метра – около 5°. През следващите дни ще се задържи предимно облачно, с временни разкъсвания, по-значителни в събота. Валежи ще има само на отделни места и ще са слаби. В четвъртък и петък вятърът ще остане от североизток - умерен, в източните райони временно силен. Температурите ще се понижат още и в петък минималните ще са между 7° и 12°, а максималните - между 13° и 18°. В събота вятърът ще отслабне и сутрешните температури ще се понижат още, на отделни места в котловините ще се образува слана.", "date": "2017.09.27", "title": "Цяла седмица времето ще ни се мръщи! През уикенда в котловините падат слани"}
{"url": "http://pik.bg/%D0%BF%D0%B0%D1%80%D0%B0%D0%BB%D0%B8%D1%8F-%D1%87%D0%B5%D0%BB%D1%81%D0%B8-%D0%BF%D1%80%D0%B0%D0%B2%D0%B8-%D0%B5%D0%B4%D0%B5%D0%BD-%D0%B0%D0%B7%D0%B0%D1%80-%D0%BD%D0%BE%D0%BC%D0%B5%D1%80-1-%D0%BF%D0%BE-%D0%B7%D0%B0%D0%BF%D0%BB%D0%B0%D1%82%D0%B0-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B0-news693252.html", "text": "Белгийският национал Еден Азар ще стане най-добре платеният футболист в Англия благодарение на новия договор с Челси. Двете страни постигнаха споразумение  и подписът е формалност. Крилото ще получава вече 300 000 паунда седмично в Лондон. Досега той взимаше 220 000. Така Азар ще изпревари по този показател Пог Погба. В момента асът на Манчестър Юнайтед е номер 1 по заплата на Острова с 290 000 паунда седмично. Крилото се върна в игра за Челси след счупване на глезен, като вече показва отлична кондиция. Той намери време и за шеги преди гостуването на Атлетико Мадрид в Шампионска лига. \"Не е нужно да го казвате на Конте, но да знаете - човек се уморява повече, когато се защитава. Защитаваме ли се, не ме търсете след 60-ата минута, а съм отлично кондиционно. Едни футболисти са родени да се защитават, а други да нападат. Но ако Конте иска - няма избор, ще помагам в отбрана\", коментира Азар, цитиран от Спортал.", "date": "2017.09.27", "title": "ПАРАЛИЯ! Челси прави Еден Азар номер 1 по заплата на Острова"}
{"url": "http://pik.bg/%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-%D0%B3%D0%B4%D0%B1%D0%BE%D0%BF-%D0%BE%D0%BA%D0%BE%D1%88%D0%B0%D1%80%D0%B8-%D0%B5%D0%BA%D0%B7%D0%B5%D0%BA%D1%83%D1%82%D0%BE%D1%80%D0%B8-%D0%B8-%D1%80%D0%B5%D0%BA%D0%B5%D1%82%D1%8C%D0%BE%D1%80%D0%B8-%D0%BF%D0%BE%D0%B4%D0%BB%D0%B0%D0%B3%D0%B0%D0%BB%D0%B8-%D0%BE%D1%82%D0%B2%D0%BB%D0%B5%D1%87%D0%B5%D0%BD%D0%B8%D1%82%D0%B5-%D0%BD%D0%B0-%D0%B7%D0%B2%D0%B5%D1%80%D1%81%D0%BA%D0%B8-%D0%B8-news693288.html", "text": "ГДБОП удари мощна група рекетьори с тартор Квиц, коитоq освен че пребивали и отвличали хора, се гаврели с тях. При един от случаите мъж с прякор Картофа бил каран да се насилва сам с палка и да си яде изпражненията. В ареста са 12 мутри, обискирани са жилищата им във Врачанско и Мантанско. Първо за мащабната акция алармираха жителите на селата, според които населените места са атакувани от барети и полиция със съдействието на жандармерията. Според местни хора униформените са тарашили много жилища на известни представители на ъндърграунда в региона. По непотвърдена информация сред задържаните е един от тарторите на мутрите във Врачанско Цветелин Ценов - Квиц, който държи автокъща в козлодуйското село Гложене и охранява земеделски земи край Първа атомна, съобщава \"Телеграф\". Той се смята за главатар на банда, която се занимава с отвличания, рекетьорство и лихварство. Като запазена марка на бандата се смятат гаврите с похитените длъжници. Една от първите жертви на Квиц е именно Юлиан Янков, по прякор Картофа, който също е с дебело криминално досие. Той е бил завлечен до фургона на ужасите на Квиц в Гложене и не само е пребит, но е каран да се насилва с палки и шишета. По същата процедура са изтезавани и унижавани във въпросния фургон и още двама младежи, заради което Квиц се отървал само с условна присъда. Той самият пък видял смъртта в очите преди четири години. Бандитът бил нападнат и пребит зверски с колове и ръган с ножове от 20 роми в центъра на Козлодуй, но лекарите успели да го върнат към живота. Появиха се слухове, че по време на операцията белезниците са щракнали и на ръцете на Мартин Антов от Монтана. Преди време той е сочен като тартор на бандата за мокри поръчки Килърите-2, организирала 8 екзекуции. На шайката се приписва ликвидирането на Димитър Илиев - Драшко, наркодилъра Никола Иванов-Бобъра, писателя Георги Стоев и радиоводещия Боби Цанков.", "date": "2017.09.27", "title": "БАНДАТА НА УЖАСИТЕ! ГДБОП окошари екзекутори и рекетьори, подлагали отвлечените на зверски извращения"}
{"url": "http://pik.bg/%D0%BD%D0%BE%D0%B2%D0%BE-20-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D0%BF%D0%BE%D1%87%D0%B5%D1%82%D0%B8%D0%BD%D0%BE-%D0%B3%D0%BE-%D1%80%D0%B5%D0%B2%D0%BD%D1%83%D0%B2%D0%B0-%D0%BE%D1%82-%D0%BA%D0%B5%D0%B9%D0%BD-news693279.html", "text": "Мениджърът на Тотнъм Маурисио Почетино се пошегува след победата с 3:0 на Апоел Никозия в двубоя от група Е на Шампионската лига, че съпругата му го ревнува от нападателя Хари Кейн. Асът на \"шпорите\" изигра великолепен мач, като отбеляза хеттрик по перфектен начин - с десния крак, с левия крак и с глава. След двата гола на Кейн срещу Уест Хам в събота, Почетино каза, че е “влюбен” в него. “Сега трябва да съм по-внимателен в израза. Не искам жена ми, а и неговата, да ревнуват. Хари обаче беше невероятен. Той е много специален и това го прави един от най-добрите в света. Всички нападатели имат инстинкти на убийци и Хари не прави изключение”, коментира Почетино, цитиран от Спортал. 24-годишният Кейн вече има 11 гола в последните си седем мача за клуба и националния отбор, а общо попаденията му за Тотнъм през 2017 година да 34. Той стана седмия английски футболист с хеттрик в Шампионската лига.", "date": "2017.09.27", "title": "НОВО 20! Съпругата на Почетино го ревнува от Кейн"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0-%D1%83%D0%BA%D0%B0%D0%B7%D0%B0-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D1%89-%D0%BD%D0%B0-%D0%B6%D0%B5%D0%BD%D0%B8%D1%82%D0%B5-%D0%B4%D0%B0-%D0%B1%D1%8A%D0%B4%D0%B0%D1%82-%D1%88%D0%BE%D1%84%D1%8C%D0%BE%D1%80%D0%B8-news693280.html", "text": "AFP. Американският президент приветства указа, който кралят на Саудитска Арабия подписа във вторник, разрешаващ на жените да бъдат шофьори, предава В съобщение на Белия дом, се казва, че държавният глава е нарекъл административни акт „правилна стъпка“. „Това е правилна стъпка към повишаване на правата и възможностите на жените в Саудитска Арабия“, се казва в изявлението, цитирано от Фокус.", "date": "2017.09.27", "title": "Доналд Тръмп приветства указа на Саудитска Арабия, разрешаващ на жените да бъдат шофьори"}
{"url": "http://pik.bg/%D0%B2%D0%B8%D1%81%D1%88-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%BF%D1%80%D0%BE%D1%82%D0%B8%D0%B2-%D0%BE%D1%82%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%BE%D1%82-%D0%B8%D1%80%D0%B0%D0%BD%D1%81%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news693282.html", "text": "Генерал Джоусеф Дънфорд, председател на Общия съвет на началник-щабовете, заяви във вторник, че оттеглянето на страната от иранското споразумение би било грешка, съобщава Radio Free Europe. Според него, Иран изпълнява условията по сделката и президентът не трябва да налага нови санкции срещу Техеран. „Смятам, че ако изпълняваме условията по договорите, които сме подписали, освен ако няма нарушение от другата страна, ще има отражение върху желанието на страните да се договорят с нас“, каза Дънфорд, цитиран от Фокус. Изказването му е във връзка със заплахата, която президента Доналд Тръмп направи пред ООН, че САЩ може да спрат да спазват иранското споразумение. Държавният глава ще обяви до 16 октомври дали смята, че Техеран спазва сделката и има ли нужда от нови санкции срещу страната.", "date": "2017.09.27", "title": "Висш американски генерал против оттеглянето на САЩ от иранското споразумение"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D1%81%D0%B5%D0%BB%D0%B0-%D0%B3%D0%BE%D1%80%D1%8F%D1%82-%D1%81%D0%BB%D0%B5%D0%B4-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B8%D1%82%D0%B5-%D0%B2-%D0%BE%D1%80%D1%8A%D0%B6%D0%B5%D0%B9%D0%BD%D0%B8%D1%82%D0%B5-%D1%81%D0%BA%D0%BB%D0%B0%D0%B4%D0%BE%D0%B2%D0%B5-%D0%B2%D0%B8%D0%B4%D0%B5%D0%BE-news693301.html", "text": "Огненият ад в Украйна продължава. Хората панически бягат от района, след като в село Салинк, Виницка област се взривиха най-големите складове с боеприпаси и оръжия в страната. Отцепена е 50-километрова зона. Хората от Калиновка и Павловка бягат панически, защото селата им горят. Не се съобщава за пострадали, но са нанесени щети на пътища и железопътни линии. Все още не са известни причините за пожара.", "date": "2017.09.27", "title": "ИЗВЪНРЕДНО! Огнен ад в Украйна! Села горят след експлозиите в оръжейните складове (ВИДЕО)"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81%D1%8A%D0%B2%D0%B5%D1%82%D0%B2%D0%B0-%D0%B4%D0%BD%D0%B5%D1%81-%D0%BD%D0%B5-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%B9%D1%82%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8-%D0%B8-%D0%BD%D0%B5-%D0%BF%D0%B0%D0%B7%D0%B0%D1%80%D1%83%D0%B2%D0%B0%D0%B9%D1%82%D0%B5-news693296.html", "text": "Луната е в огнения знак Стрелец. Денят се отличава с емоционална стабилност, стремеж към премереност и порядък. Пробуждат се такива качества като щедрост, великодушие, решителност. Не забравяйте, че намеса в чуждите дела може да има само тогава, когато ви помолят за помощ, предупреждава астрологът Ивелина Пенчева. „Времето е много благоприятно за физическо натоварване, спорт, усвояване на нови знания. Уязвима е кръвоносната система, черният дроб, а също сухожилията, ставните връзки, тазобедрените стави. Нежелателно е дългото ходене пеша. Възможно е да възникне неудържимо желание да нарушите диетите и да си похапнете от душа каквото ви се прииска. Да се избягва мазна и тежка храна“, съветва астрологът. „Да се избягват преливане на кръв и донорски процедури, освен при спешни случаи. Когато Луната стъпи в Козирог, всички изкушения ще отшумят“, добавя тя. „Луната от 14:09 до 19:25 часа се движи на празен ход и всичко, което предприемете, ще е напразно. Става само за рутинна работа, довършване на започнатото и за почивка. Не купувайте големи покупки, не сключвайте договори“, предупреждава Ивелина Пенчева. Луната влиза в знак Козирог в 19:25 часа. „7-ят лунен ден продължава до 14:05 часа. Това е удачно време за бързи и краткосрочни дела. Не трябва да се поставя начало на нещо продължително. Само делата и действията, които са справедливи, могат да бъдат доведени до крайната си цел. Добре е да отправите своята активност към изпълнение на вашите замисли и планове, само че бъдете повече предпазливи“, съветва астрологът. „Препоръчва се повече мълчание, да не критикувате и да не ругаете, защото това може да стане причина за заболяване на белите дробове, които сега са уязвими. Внимавайте какво казвате, макар и на шега, защото думите до 14:00 часа все още имат почти магическа сила. Всяко казано нещо може да се въплъти в реалността. Не провокирайте и другите хора да казват ненужни думи“, добавя Ивелина Пенчева. „8-ят лунен ден, който започва в 14:05 часа, съответства на стихията на огъня и на преображението. Символ на деня е митичната птица Феникс, която изгаряйки, всеки път възкръсва от пепелта. Същото се случва и с човека, както на психическо, така и на клетъчно равнище. Ако сравним лунните фази, то първите седем дена са периодът на какавидата, а втората фаза - период на пеперудата“, обяснява астрологът. „Натрупаният от вас потенциал започва да придобива форма. Всичко, което е било обмислено и направено до момента, преминава в качествено ново състояние. Може да се появи емоционална нестабилност, безпричинна смяна в настроенията. Даденият период е винаги сложен. Желателно да се ограничите от присъствието в големи и шумни компании“, съветва Ивелина Пенчева. „Старайте се да останете спокойни и да се отнасяте с разумна доза ирония към събитията. Приемайте с радост всички изменения и бъдете открити към новото. Всичко, което стане през 8-то лунно денонощие, приемайте като необходимост и като някакъв Божествен знак, който непременно трябва да се усвои. Бъдете гъвкави и не се съпротивлявайте на промените, иначе могат да възникнат сериозни усложнения. Помнете: „Огненият” ден е пълен с изгаряния. Внимавайте за пожари, с битовите уреди също бъдете внимателни“, предупреждава астрологът. „Хубаво е да се замисли човек за греховете си, за неправилните си постъпки. Да се извлече всичко лошо и негативно натрупано в душата и мислено да се изгори в огъня на пожара, който служи за стихия на деня. „Изгорете” също вашите минали неудачи и беди“, добавя Ивелина Пенчева.", "date": "2017.09.27", "title": "Астролог съветва: Днес не подписвайте договори и не пазарувайте "}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%BE-%D0%B3%D0%BE%D0%BB%D1%8F%D0%BC%D0%BE-%D0%B8%D0%BC%D0%B5-%D0%B8%D0%B7%D1%85%D0%B2%D1%8A%D1%80%D1%87%D0%B0-%D0%BE%D1%82-%D1%82%D1%83%D1%80%D0%BD%D0%B8%D1%80%D0%B0-%D0%B2-%D1%83%D1%85%D0%B0%D0%BD-news693271.html", "text": "Шампионката от Токио миналата седмица Каролине Вожняцки очевидно не можа да пренесе добрата си форма и в Ухан, защото отпадна още в първи кръг след 5:7, 3:6 от Мария Сакари за час и 35 минути игра. Шестата в световната ранглиста по тенис датчанка грабна първо отличие за годината в японската столица, печелейки седмия си финал за 2017-а. В китайския град обаче, където събитието е от по-горната категория Premier 5, Вожняцки отстъпи пред състезателка, която до този момент нямаше победа над опонентка от топ 20, а вече има такава над топ 10.", "date": "2017.09.27", "title": "Поредно голямо име изхвърча от турнира в Ухан"}
{"url": "http://pik.bg/%D1%81%D0%B0%D1%89-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%B7%D0%B0-%D0%BA%D0%BE%D0%BD%D1%81%D1%82%D1%80%D1%83%D0%BA%D1%82%D0%B8%D0%B2%D0%B5%D0%BD-%D0%B4%D0%B8%D0%B0%D0%BB%D0%BE%D0%B3-%D0%BC%D0%B5%D0%B6%D0%B4%D1%83-%D0%B1%D0%B0%D0%B3%D0%B4%D0%B0%D0%B4-%D0%B8-%D0%B8%D1%80%D0%B0%D0%BA%D1%81%D0%BA%D0%B8-%D0%BA%D1%8E%D1%80%D0%B4%D0%B8%D1%81%D1%82%D0%B0%D0%BD-news693250.html", "text": "Rudaw, цитирана от Фокус. Държавният департамент на САЩ излезе със становище, засягащо ситуацията в Иракски Кюрдистан, според което между Ербил и Багдад трябва да се проведе „конструктивен“ диалог по отношение на референдума за независимост на Иракски Кюрдистан. Това съобщава кюрдската телевизия От Вашингтон разкритикуваха решението на иракското правителство да забрани полетите до Ербил, с мотивацията, че това не е позитивно развитие на проблема, казват още от медията. Говорителят на Белия дом Хедър Науърт също така изрази съжалението на САЩ, че кюрдите са организирали вота, въпреки противопоставянето от страна на Вашингтон и някои други страни. В заявлението се казва още, че САЩ подкрепят единен, федерален и демократичен Ирак.", "date": "2017.09.27", "title": "САЩ призоваха за конструктивен диалог между Багдад и Иракски Кюрдистан"}
{"url": "http://pik.bg/5-%D0%BE%D1%81%D0%BD%D0%BE%D0%B2%D0%BD%D0%B8-%D0%BF%D0%BE%D0%BB%D0%B7%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BD%D0%B8-%D0%BE%D1%82-%D0%BC%D0%B0%D0%B3%D0%BD%D0%B5%D0%B7%D0%B8%D1%8F-news693258.html", "text": "Магнезият е минерал, който участва във физиологичните функции на мозъка, сърцето и мускулите. Според изследователите той може  да подобри съня, да се пребори с депресията и да намали риска от заболяване. Изброяваме петте най-основни ползи от магнезия, който може да се набави по естествен чрез храни като зелени листни зеленчуци и тиквени семки и с приема на съответната добавка. Магнезият може и да не ви помогне да заспите веднага щом помиришете възглавницата, но може да отпусне мускулите ви и да успокои тревогата. Изследване, проведено сред възрастни хора с нарушения в съня, показва, че се наблюдават подобрения в безсънието като увеличаване на продължителността и ефективността на съня и намаляване на ранното събуждане. Много вероятно е хората, страдащи от мигрени, да имат дефицит на магнезий по генетични причини, заради стрес или други фактори. Вземането на магнезий като добавка може да намали броя на мигрените. В група, лекувана с магнезиев оксид, участниците имат значително по-ниска степен на главоболие в сравнение с плацебо група. Неконтролираното възпаление играе роля в почти всяко сериозно заболяване – сърдечно заболяване, диабет или рак. Недостигът на магнезий може да е предпоставящ фактор за хроничен възпалителен стрес, който може да допринесе за хронични болести като сърдечносъдови заболявания и диабет. Дефицитът на магнезий  се асоциира с увеличено присъствие на психиатрични симптоми и невромускулни проблеми. Въпреки че антидепресантната роля на магнезия все още не е напълно изяснена, изследователите го изучават като ценна и безопасна добавка в борбата с депресията. Едно проучване открива, че добавката магнезий подобрява инсулиновата чувствителност и метаболитния контрол при пациенти с диабет тип 2, които преди това са имали по-ниски серумни нива на магнезий. Според друго изследване хората, които не приемат достатъчно магнезий, са по-склонни към метаболитни увреждания. Zazadraveto.net", "date": "2017.09.27", "title": "5 основни ползи за здравето ни от магнезия"}
{"url": "http://pik.bg/%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D1%81%D0%B0%D1%89-%D1%89%D0%B5-%D1%81%D0%BB%D0%B5%D0%B4%D1%8F%D1%82-%D0%B2%D1%81%D1%8F%D0%BA%D0%B0-%D0%B4%D1%83%D0%BC%D0%B0-%D0%BD%D0%B0-%D0%B8%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-news693291.html", "text": "\"Биг брадър\" за милиони в САЩ. Американското правителство иска да събира информация за всяка дума в социалните мрежи на имигрантите, дори и на получилите американски паспорт, предава Нова телевизия. Новото правило трябва да влезе в сила на 18 октомври. Имиграционните власти ще събират имената, псевдонимите в социалните мрежи, както и информацията, която може да доведе до идентифициране за всеки имигрант, включително тези със зелена карта. Идеята е да се предотвратят терористични атаки. Няма гаранция обаче, че събираната информация ще бъде непременно коректна и ще отразява точната действителност, най-малкото заради възможността в интернет да бъдат регистрирани профили с чужди имена или да бъдат хаквани профили. Защо администрацията на Доналд Тръмп навлиза толкова в личното пространство и доколко това ще засегне българите в Америка? Гледайте отговорите във видеото.", "date": "2017.09.27", "title": "\"Биг брадър\" за милиони! САЩ ще следят всяка дума на имигрантите в социалните мрежи"}
{"url": "http://pik.bg/%D1%81%D0%BA%D0%BB%D0%B0%D0%B4-%D1%81-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D0%B3%D0%BE%D1%80%D0%B8-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D1%81%D0%BF%D0%B5%D1%88%D0%BD%D0%BE-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%85%D0%BE%D1%80%D0%B0%D1%82%D0%B0-news693262.html", "text": "РИА Новости Склад с боеприпаси гори в района на украинския град Виница, съобщават от украинското вътрешно министерство, предава . Според съобщение, публикувано на официалната страница на ведомството в платформата Фейсбук, е получен сигнал, за „детонацията“ на боеприпаси на територията на военен район. Жителите на околните села биват евакуирани, на място е пристигнала полиция. Очаква се развитие по случая. Фокус", "date": "2017.09.27", "title": "Склад с боеприпаси гори в Украйна, спешно евакуират хората"}
{"url": "http://pik.bg/%D0%BB%D0%BE%D1%88%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BF%D1%85%D0%B5%D0%BD%D1%8F%D0%BD-%D1%81%D0%BA%D0%BE%D1%80%D0%BE-%D1%89%D0%B5-%D0%B8%D0%BC%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D1%81-%D1%8F%D0%B4%D1%80%D0%B5%D0%BD%D0%B0-%D0%B1%D0%BE%D0%B9%D0%BD%D0%B0-%D0%B3%D0%BB%D0%B0%D0%B2%D0%B0-news693206.html", "text": "Северна Корея скоро ще разполага с междуконтинентална балистична ракета, снабдена с ядрена бойна глава, заяви днес, цитиран от ТАСС, председателят на Съвета на началник-щабовете на въоръжените сили на САЩ генерал Джоузеф Дънфорд пред Комисията по въоръжените сили в Сената, цитиран от БТА. Не мога да кажа дали това ще стане след три, шест или 18 месеца, но е само въпрос на време, каза генералът на изслушване в Комисията, посветено на удължаването на пълномощията му с още две години. Според Дънфорд сега Вашингтон трябва да изхожда от това, че Северна Корея има както желание, така и възможност да нанесе удар по континенталната част на САЩ. Американското министерство на отбраната подкрепя дипломатическите стъпки за решаване на кризата около севернокорейската ядрена програма, каза Дънфорд. \"Пентагонът подкрепя предприетите от Държавния департамент дипломатически и икономически усилия за уреждане на кризата около КНДР\", заяви генералът. Дънфорд отбеляза, че в последните 18 месеца министерството на отбраната е активизирало събирането на информация, свързана с военната дейност на Пхенян. Макар политическата обстановка в момента да е много напрегната, не сме установили промяна в позициите на севернокорейските сили. Не се наблюдава военна дейност, съответстваща на напрежението в политическата среда, подчерта той, цитиран от Ройтерс.", "date": "2017.09.27", "title": "ЛОША ПРОГНОЗА! Пхенян скоро ще има балистична ракета с ядрена бойна глава"}
{"url": "http://pik.bg/%D0%BC%D0%B0%D1%80%D1%82%D0%B5%D0%BD-%D1%84%D1%83%D1%80%D0%BA%D0%B0%D0%B4-%D1%89%D0%B5-%D0%BD%D0%BE%D1%81%D0%B8-%D0%B7%D0%BD%D0%B0%D0%BC%D0%B5%D1%82%D0%BE-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B2-%D0%BF%D1%8C%D0%BE%D0%BD%D1%87%D0%B0%D0%BD-2018-news693260.html", "text": "Звездата на биатлона Мартен Фуркад беше избран за знаменосец на Франция на церемонията по откриването на зимната олимпиада в Пьончан през 2018 година. За това се похвали сам шесткратният носител на Световната купа, 11-кратен световен и двукратен олимпийски шампион в социалните мрежи. \"Изключително горд съм от тази оказана чест\", написа Фуркад, който преди дни за втора поредна година представи новата есенно-зимна колекция на френския производител на спортно облекло и екипировка Росиньол. Във видеото Фуркад кръстосва емблематични места в столицата Париж, като посланието е да се покаже връзката между градския начин на живот и интензивността на зимните спортове.", "date": "2017.09.27", "title": "Мартен Фуркад ще носи знамето на Франция в Пьончан 2018"}
{"url": "http://pik.bg/%D0%B7%D0%B8%D0%B4%D0%B0%D0%BD-%D0%B1%D1%8F%D1%85%D0%BC%D0%B5-%D1%81%D1%82%D1%80%D0%B0%D1%85%D0%BE%D1%82%D0%BD%D0%B8-%D0%BC%D0%BE%D0%B6%D0%B5%D1%85%D0%BC%D0%B5-%D0%B4%D0%B0-%D0%B2%D0%BA%D0%B0%D1%80%D0%B0%D0%BC%D0%B5-%D0%B8-%D0%BF%D0%BE%D0%B2%D0%B5%D1%87%D0%B5-news693261.html", "text": "Треньорът на Реал Мадрид Зинедин Зидан беше във възторг от показаното от футболистите му при гостуването на Борусия Дортмунд от втория кръг в група Н на Шампионската лига. Реал разгроми своя съперник с 3:1 и събра пълен актив от точки. Над всички в Дортмунд отново беше Кристиано Роналдо, а партньорът му в атака Гарет Бейл също се представи на високо ниво. \"Реал изигра отличен мач. Бяхме много добри и пред двете полувремена. След паузата имахме трудности, но отборът се справи. Имахме възможности за още голове и можехме да вкараме и повече. Но основното във футбола е да вкараш повече от съперника и на нас днес това ни се получи. Радвам се за Роналдо и Бейл, както и за целия отбор. Днес свършихме отлична работа. Иско, Модрич, Каземиро и Кроос показаха невероятен футбол. Класен мач\", коментира Зизу, цитиран от Спортал.", "date": "2017.09.27", "title": "Зидан: Бяхме страхотни, можехме да вкараме и повече"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B8%D1%80%D0%B0%D0%BA%D1%81%D0%BA%D0%B8%D1%82%D0%B5-%D0%BA%D1%8E%D1%80%D0%B4%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D1%82%D0%B0%D0%BD%D0%B0%D1%82-%D0%B3%D0%BB%D0%B0%D0%B4%D0%BD%D0%B8-%D0%B2-%D1%81%D0%BB%D0%B5%D0%B4%D1%81%D1%82%D0%B2%D0%B8%D0%B5-%D0%BD%D0%B0-%D0%BF%D0%BB%D0%B0%D0%BD%D0%B8%D1%80%D0%B0%D0%BD%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-news693259.html", "text": "BBC Турският президент Реджеп Тайип Ердоган заяви, че иракските кюрди може да стигнат до глад, в следствие на планирани от Анкара санкции срещу региона, заради проведения референдум за независимост, съобщава . Според държавния глава, Масуд Барзани, президент на автономната област, трябва да „се откаже от тази авантюра“. По-рано от Багдад обявиха, че дават на Ербил 72 часа за да предаде контрола над своите летища, докато Барзани призова да „не се затваря вратата към диалога, тъй като той може да решава проблеми“. Иракският премиер отговори, че не смята да обсъжда референдума, тъй като според официалната позиция на Багдад, той е противоконституционен. Фокус", "date": "2017.09.27", "title": "Ердоган: Иракските кюрди може да останат гладни в следствие на планираните санкции"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B1%D0%BE%D1%80%D1%83%D1%81%D0%B8%D1%8F-%D0%B4%D0%BE%D1%80%D1%82%D0%BC%D1%83%D0%BD%D0%B4-%D0%BD%D0%B5-%D0%BD%D0%B8-%D0%B4%D0%B0%D0%B4%D0%BE%D1%85%D0%B0-%D0%BE%D1%87%D0%B5%D0%B2%D0%B8%D0%B4%D0%BD%D0%B0-%D0%B4%D1%83%D0%B7%D0%BF%D0%B0-%D0%BD%D0%BE-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%BD%D0%B8-%D0%B5-%D0%B7%D0%B0%D0%BA%D0%BE%D0%BD%D0%BE%D0%BC%D0%B5%D1%80%D0%BD%D0%B0-news693267.html", "text": "Треньорът на Борусия Дортмунд Петер Бош изрази недоволството от съдийството по време на мача с Реал Мадрид, но призна, че загубата с 1:3 е справедлив резултат на фона на показаното от двата отбора. \"В началото на мача Серхио Рамос игра с ръка и това беше очевидна дузпа, но загубата ни е справедлива. По време на целия мач вървяхме с крачка зад именития си съперник, който игра почти без грешка. Борусия трябва да играе по-добре в защита. Не искам да звучи като обвинение към защитниците, защото ние сме отбор, който играе с 11 души в защита и след това същите тези 11 участват и в атаката. Реал се справи с пресата ни и ние трябваше да разберем, че явно нещата няма да се случат по този начин\", коментира Бош, цитиран от Спортал.", "date": "2017.09.27", "title": "Треньорът на Борусия (Дортмунд): Не ни дадоха очевидна дузпа, но загубата ни е закономерна"}
{"url": "http://pik.bg/%D0%BD%D0%BE%D0%B2%D0%B0-%D0%BC%D0%B0%D0%BD%D0%B8%D1%8F-%D0%BC%D0%B0%D1%81%D0%BE%D0%B2%D0%BE-%D1%82%D1%80%D0%B8%D0%B5%D0%BC-%D1%81%D1%8A%D0%BE%D0%B1%D1%89%D0%B5%D0%BD%D0%B8%D1%8F-%D0%B2%D1%8A%D0%B2-%D0%B2%D0%B0%D0%B9%D0%B1%D1%8A%D1%80-%D0%BE%D1%82-%D1%81%D1%82%D1%80%D0%B0%D1%85-%D0%B4%D0%B0-%D0%BD%D0%B5-%D0%B3%D0%B8-%D0%BF%D1%80%D0%BE%D1%87%D0%B5%D1%82%D0%B5-%D0%BD%D1%8F%D0%BA%D0%BE%D0%B9-%D0%B1%D0%BB%D0%B8%D0%B7%D1%8A%D0%BA-news693266.html", "text": "Над 5 милиарда съобщения са били изтрити от потребителите на Viber, откакто разработчикът на месинджъра въведе функцията Deleted Messages преди две години – през ноември 2015 г., сочи официалната статистика. Deleted Messages позволява на потребителите да изтриват съобщения или снимки, изпратени по грешка на други потребители, в лични чатове или групи до 2 седмици след изпращането, дори в случаите, когато съобщението е вече прочетено. Viber пази „пътечка” в приложението, която подсказва на потребителите от чия страна е изтрито съобщението. Компанията планира да въведе разширени функционалности, свързани с това. \"Радваме се, когато узнаваме как именно тази функционалност е измъкнала потребителите от неприятна ситуация, която би застрашила репутацията им”, казва Джамел Агауа, глобален изпълнителен директор на Viber, цитиран от technews.bg", "date": "2017.09.27", "title": "Нова мания: Масово трием съобщения във Вайбър от страх да не ги прочете някой близък"}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B4%D1%8A%D1%89%D0%B5%D1%80%D1%8F-%D0%BD%D0%B0-%D1%81%D1%82%D0%B5%D1%84%D0%B0%D0%BD-%D1%81%D0%BE%D1%84%D0%B8%D1%8F%D0%BD%D1%81%D0%BA%D0%B8-%D0%BF%D1%80%D0%B8%D0%B1%D0%B8%D1%80%D0%B0-30-%D0%BC%D0%B8%D0%BB%D0%B8%D0%BE%D0%BD%D0%B0-%D0%BE%D1%82-%D1%81%D0%B4%D0%B5%D0%BB%D0%BA%D0%B0-%D1%87%D1%83%D0%B4%D0%BE-news693253.html", "text": "Голямата дъщеря на бившия премиер Стефан Софиянски – Елена, е на път да стане супер милионерка напълно законно. Оправната дама продава компанията си за замразени биопродукти на огромния турски холдинг „Сахенк”. Макар сделката официално да не е обявена все още, работниците от по-висок ранг в предприятието са предупредени, че до края на годината ще имат нов собственик. За стойност на сделката се спряга сума от порядъка на 30 милиона лева. В такъв случай при финализиране на сделката Елена ще се превърне в официално най-богатия член на известната фамилия. Предприятието за замразени плодове, зеленчуци, сокове и консерви на Софиянска отвори врати в Лясковец преди малко повече от три години, като инвестицията на кметската щерка възлизаше на около 7,2 млн. евро. Фабриката откри 20 работни места, а пускът се замота няколко години заради забавянето на европрограми, по които се реализира комплексът. Това е най-голямата инвестиция в Лясковец от началото на прехода насам, пише седмичник. Фирмата – собственик на предприятието - „Биофрут”, е регистрирана през 2010-а година. Дружеството е с капитал от 5 хиляди лева. 2500 от тях са на 33-годишната Елена Софиянска, а също толкова има и нейната връстничка Полина Димова. Момичето е щерка на местния предприемач Денчо Димов, който бе и в ръководството на партията на бившия служебен премиер - „Съюз на свободните демократи”. Самият Димов се води и като управител на „Биофрут”. Според запознати Софиянска и Димова са се възползвали от мощния гръб на татковците си, за да си набавят нужните разрешителни за откриването на завода. Елена Софиянска получи през 2014-а специална награда за икономическо развитие заради инвестицията от 7,2 млн. в Лясковец от общината. Призът й беше връчен по случай празника на града от кмета д-р Ивелина Гецова. Голямата щерка на експремиера имаше и грандиозни планове да инвестира още няколко милиона в строеж на складова база и тържище близо до магистралата Свиленград-Русе, но след сватбата си с бизнесмена Лъчезар Йорданов и трагичната смърт на първото им дете понамали оборотите в изграждането на своята бизнесимперия. Към дружеството огромен интерес проявявали от турския холдинг, които вече няколко пъти идвали на срещи.", "date": "2017.09.27", "title": "БАРОВКА! Голямата дъщеря на Стефан Софиянски прибира 30 милиона от сделка-чудо!"}
{"url": "http://pik.bg/%D0%B4%D1%83%D0%B5%D0%B9%D0%BD-%D1%83%D0%B5%D0%B9%D0%B4-%D0%B5-%D0%B2%D0%B7%D0%B5%D0%BB-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D1%81%D0%B8-news693268.html", "text": "Дуейн Уейд е взел решение къде да продължи кариерата си. Най-голям интерес към него имаше от страна на Кливланд, Сан Антонио, Маями и Оклахома Сити, но ветеранът е решил да се присъедини към ЛеБрон Джеймс в щата Охайо, съобщава ESPN. Очаква се сделката да бъде оповестена официално в сряда - тя ще е за една година, за която Уейд ще прибере заплата, равна на ветеранския минимум от $2.3 милиона. Така 35-годишният гард отново ще играе заедно с един от най-близките си приятели, а имено Джеймс. Двамата спечелиха две титли рамо до рамо като баскетболисти на Маями, а по време на съвместния им престой в Южна Флорида, “горещите” стигнаха до още два финала на НБА, които обаче бяха загубени. Уейд има по 23.3 точки, 5.7 асистенции и 4.8 борби средно на мач в кариерата си, а преди дни напусна Чикаго, откупувайки договора си за сумата от $8 милиона, предава Спортал.", "date": "2017.09.27", "title": "Дуейн Уейд е взел решение за бъдещето си"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B8%D1%80%D0%B0%D0%BA%D1%81%D0%BA%D0%B8%D1%82%D0%B5-%D0%BA%D1%8E%D1%80%D0%B4%D0%B8-%D0%B4%D0%B0-%D0%BD%D0%B5-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D1%82-%D0%B5%D0%B4%D0%BD%D0%BE%D1%81%D1%82%D1%80%D0%B0%D0%BD%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%BA%D1%8A%D0%BC-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81-news693272.html", "text": "Anadolu Agency. Външният министър на Германия Зигмар Габриел предупреди във вторник иракските кюрди да не предприемат „едностранни действия“ към независимост, след проведения в района референдум, предава Габриел критикува кюрдските управляващи за организирането на вота, като заяви, че той „няма задължителен ефект“. „Призоваваме за избягване на допълнителна ескалация и въздържане от едностранни действия, насочени към независимост“, добави първият германски дипломат, цитиран от Фокус.", "date": "2017.09.27", "title": "Германия предупреди иракските кюрди да не предприемат едностранни действия към независимост"}
{"url": "http://pik.bg/%D1%81%D0%BF%D0%B0%D1%80%D1%82%D0%B0%D0%BA-%D0%BC%D0%BE%D1%81%D0%BA%D0%B2%D0%B0-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-news693273.html", "text": "Московският Спартак благодари на феновете си за подкрепата по време на мача с Ливърпул от група Н на Шампионската рига, завършил 1:1. Според официалната информация на трибуните на \"Откритие Арена\" е имало 43 376 зрители, които не спряха да подкрепят Ивелин Попов и компания. На трибуните обаче се появиха факли и димки, което може да докара сериозна глоба от УЕФА на Спартак. Тимът вече отнесе санкция от 60 000 евро заради използването на пиротехника при гостуването на словенския Марибор. При повторно нарушение глобите обикновено растат. Допълнително пък феновете разпънаха и транспарант \"УЕФА е мафия\", което едва ли ще допадне на чиновниците в Нион. \"Това беше провокация. Феновете обещаха, че няма да използват димки\", оплака се и собственикът на тима Леонид Федун. Спортал", "date": "2017.09.27", "title": "Спартак (Москва) благодари на феновете"}
{"url": "http://pik.bg/%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B8-%D1%85%D0%BE%D1%84%D0%B5%D0%BD%D1%85%D0%B0%D0%B9%D0%BC-news693275.html", "text": "Треньорът на Лудогорец Димитър Димитров и защитникът Козмин Моци ще участват в традиционната пресконференция преди втория мач от група С на Лига Европа срещу Хофенхайм. Брифингът ще се проведе на 27 септември (сряда) в 12,00 ч. в специално обособената медийна зона на стадион \"Лудогорец Арена\" зад централна трибуна. Последната тренировка на Лудогорец преди двубоя с германския тим на 28 септември от 22,05 ч. ще се проведе на 27 септември в 19,00 ч. на клубната база и ще бъде открита за журналисти в първите 15 минути. Треньорът на Хофенхайм Юлиан Негелсман ще даде пресконференция на 27 септември в 20,00 ч. в медийната зона на \"Лудогорец Арена\". Официалната тренировка на германския отбор е в 20,45 ч. на стадиона и ще бъде открита за журналисти 15 минути.", "date": "2017.09.27", "title": "Програмата на Лудогорец и Хофенхайм"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D0%BE%D0%BF%D1%86%D0%B8%D1%8F-%D0%BD%D0%B0-%D1%81%D0%B0%D1%89-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B1%D0%B8-%D0%B1%D0%B8%D0%BB%D0%B0-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB%D0%BD%D0%B0-news693225.html", "text": "Reuters. Американският президент Доналд Тръмп заяви във вторник, че предпочита кризата около Северна Корея да се разреши по мирен път, но ако се наложи, военната опция на САЩ би била „разрушителна“, предава „Напълно готови сме за втората възможност, нежелана възможност“, каза държавният глава по време на пресконференция в Белия дом, като добави, че „ако изберем тази възможност, ще бъде разрушително, мога да ви уверя, разрушително за Северна Корея“. Фокус", "date": "2017.09.27", "title": "Доналд Тръмп: Военната опция на САЩ срещу Северна Корея би била разрушителна"}
{"url": "http://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D0%B5-%D0%B8%D0%B3%D1%80%D0%B0%D1%87-%D0%BD%D0%B0-%D0%BC%D0%B0%D1%87%D0%B0-%D0%BD%D0%B0-%D1%81%D0%B8%D0%B3%D0%BD%D0%B0%D0%BB-%D0%B8%D0%B4%D1%83%D0%BD%D0%B0-%D0%BF%D0%B0%D1%80%D0%BA-news693257.html", "text": "Очаквано португалската мегазвезда Кристиано Роналдо беше избран за играч на мача Борусия Дортмунд - Реал Мадрид (1:3). Той се отчете с две попадения във вратата на домакините, с което головете му през новия сезон в Шампионската лига вече станаха четири. Преди това Роналдо вкара на два пъти и на аутсайдера Апоел Никозия при успеха с 3:0. В следващия си мач Реал играе с Тотнъм на 17 октомври. Двубоят срещу Борусия беше под номер 400 за Роналдо с екипа на Реал Мадрид и той гореше от амбиция да направи нещо запомнящо се и в крайна сметка успя по великолепен начин. Попаденията му за Реал вече са 411, предава Спортал.", "date": "2017.09.27", "title": "Кристиано е играч на мача на \"Сигнал Идуна Парк\" "}
{"url": "http://pik.bg/%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%80%D0%B5%D0%B0%D0%B1%D0%B8%D0%BB%D0%B8%D1%82%D0%B8%D1%80%D0%B0-%D0%B4%D0%B0%D0%BD%D0%B8-%D0%BA%D0%B8%D0%BA%D0%B8-news693256.html", "text": "Нападателят Дани Кики ще бъде реабилитиран в основната група на Локомотив (Пловдив). За това информираха от клуба. Футболистът е изявил отново желание да поднесе за пореден път извиненията си на ръководството и на треньорския щаб за поведението си след шампионатния двубой с Пирин Благоевград. След заседание на ръководството бе решено Кики да получи нов шанс, като от него зависи дали ще се възползва пълноценно от него. Той подновява тренировки със съотборниците си от утре и ще бъде на разположение на треньорите, които ще преценят дали да му гласуват доверие в следващите мачове от Първа лига. Междувременно вчера представителният тим на Локомотив започна подготовката си за двубоя със Септември. Срещата е на 29 септември от 17:30 на \"Лаута\". Заниманието се проведе на централния терен под проливния дъжд над Пловдив. Единствено Парвизджон Умарбаев тренира отделно от групата, защото е с леко разтежение след дербито с Ботев. Футболистът Юлиан Чапаев проведе днес първо занимание с тима. Той е на 21 години и играе на позицията защитник.", "date": "2017.09.27", "title": "Локомотив (Пловдив) реабилитира Дани Кики"}
{"url": "http://pik.bg/%D0%B7%D0%B0-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%8F-%D0%BC%D0%B0%D1%80%D0%B1%D0%B5%D1%8F-%D0%B8-%D0%BE%D1%89%D0%B5-10-%D1%80-news693255.html", "text": "“Взгляд“ Испанската полиция е задържала 11 руски граждани по обвинение за членство в престъпна групировка, занимаваща се с пране на пари, съобщиха испанските власти, пише електронната редакция на руското издание . Сред арестуваните е и Александър Гринберг, собственик на футболния клуб Марбея. Според властите Гринберг е използвал отбора за пране на пари, като може да става въпрос за сума, достигаща 30 млн. евро. По време на акцията, полицията е иззела и определено количество наркотици. Фокус", "date": "2017.09.27", "title": "За пране на пари: Испанските власти са задържали собственика на футболния Марбея и още 10 руски граждани"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5%D1%82%D0%BE-%D0%B2-%D0%BD%D0%BE%D0%B2%D0%BE-%D0%BF%D0%B0%D0%BD%D0%B8%D1%87%D0%B0%D1%80%D0%B5%D0%B2%D0%BE-%D0%B2-%D0%BF%D0%B5%D0%B4%D0%BE%D1%84%D0%B8%D0%BB%D0%B8%D1%8F-news693193.html", "text": "Директорът на ОУ „Христо Ботев” в село Ново Паничарево Христо Радев, община Приморско, е обвинен в педофилия. Близки на 12-годишното момиче са подали сигнал в полицията, а той вече е разпитан от дознателите. Не е ясно дали има доказателства, че е извършил блудство или сексуален акт с малолетното момиче. На този етап информацията е безкрайно оскъдна. „Нищо не мога да ви кажа!”, отсече Христо Радев и затвори телефона. След това той не отговори на обажданията ни. Педагогът звучеше смутено и силно притеснено и ни вдигна още при първото позвъняване. Явно чакаше някой друг да го потърси, но след като разбра, че случаят е станал публичен, явно реши да запази мълчание преди да приключи разследването. Началникът на РУ на МОН в Бургас Виолета Илиева също не отговори на позвъняванията ни. От полицията отказват коментар по темата, защото случаят е безкрайно деликатен. Христо Радев е учител по български и руски език. Директор е на училището в Ново Паничарево от 1998 година и до този момент е считан за професионалист с безупречна биография. Обвинението ще сложи тежко петно върху името му.", "date": "2017.09.27", "title": "Огромен скандал! Обвиниха директора на училището в Ново Паничарево в педофилия"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D1%81%D0%B5%D0%BD%D0%B0%D1%82-%D0%BE%D1%82%D0%BB%D0%BE%D0%B6%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%BF%D1%80%D0%BE%D1%82%D0%B8%D0%B2-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5-news693246.html", "text": "Voice of America Републиканските сенатори изоставиха поредния си опит да премахнат и заменят сегашната система за здравеопазване на САЩ, въведена от предишния президент Барак Обама, предава радио . Причината е липсата на достатъчно гласове, заяви сенаторът Бил Касиди, като изрази своето разочарование. Според членовете на Републиканската партия, системата има твърде много недостатъци и трябва да бъде заменена, мнение, което е оспорвано от Демократическата партия. До сега бяха направени няколко опита нейното премахване или основна корекция, но всички се оказаха неуспешни, припомнят от радиото, цитирано от Фокус.", "date": "2017.09.27", "title": "Американският сенат отложи гласуването против системата за здравеопазване"}
{"url": "http://pik.bg/%D1%80%D1%83%D1%81%D0%B8%D1%8F-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%87%D0%B5-%D0%B5-%D0%B7%D0%B0%D0%BC%D0%B5%D1%81%D0%B5%D0%BD%D0%B0-%D0%B2-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B0%D1%82%D0%B0%D0%BB%D0%BE%D0%BD%D1%81%D0%BA%D0%B8%D1%8F-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-news693243.html", "text": "”Московский комсомолец“, цитиран от Фокус. Посланикът на Русия в Испания опроверга обвиненията, публикувани на страниците на испанското списание “El Pais”, че Москва е замесена в организирането на каталонския референдум, пише „В статията в „Еl Pais”, се говори за така наречена руска намеса в събитията в Каталония… всичко е смесено – WikiLeaks и обвиненията за руска намеса и компютърни ботове“, каза посланикът Юрий Коргачин, като добави, че „изглежда има кръгове в Испания, които просто искат да обвинят Русия за нещо“.", "date": "2017.09.27", "title": "Русия опроверга обвиненията, че е замесена в организирането на каталонския референдум"}
{"url": "http://pik.bg/%D0%B1%D1%80%D0%BE%D0%BD%D0%B7-%D0%B2-%D0%B8%D0%B7%D1%82%D0%BB%D0%B0%D1%81%D0%BA%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D1%86%D0%B2%D0%B5%D1%82%D0%B5%D0%BB%D0%B8%D0%BD%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE%D1%82%D0%BE-news693244.html", "text": "Българката Цветелина Стоянова завърши четвърта в двубоя, но взе бронз в изтласкването на Европейското първенство по вдигане на тежести за кадети в Прищина (Косово). В категория до 58 килограма при девойките до 17 години Стоянова завърши със сбор от 172 килограма след 74 килограма в изхвърлянето и 98 килограма в изтласкването. Със същия двубой, но с по-ниско лично тегло, бронза заслужи полякинята Паулина Рутковска (76 кг и 96 кг). Шампионка стана румънката Ралука Олару със 185 кг (80 и 105), а втора завърши друга румънка Маринела Морошан със 178 кг (80 и 98). С постижението си от 98 килограма в изтласкването Стоянова завърши трета в движението и се окичи с бронза, предава Спортал.", "date": "2017.09.27", "title": "Бронз в изтласкването за Цветелина Стоянова на Европейското"}
{"url": "http://pik.bg/%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B2%D0%B8%D0%BD%D0%BE%D0%B2%D0%BD%D0%B8%D0%BA-%D0%B7%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BC%D0%B8%D0%BB%D0%B0%D0%BD-news693245.html", "text": "Кризата в резултатите на Милан доведе до първи изхвърчал от борда на тима от “Сан Сиро”. В последните два кръга “росонерите” записаха загуби от Лацио и Сампдория, а шефовете дадоха ултиматум на треньора Винченцо Монтела да спечели предстоящите два мача с Рома и Интер. Притиснат до стената, самият Монтела развъртя метлата и освободи от щаба си треньорът по физическата подготовка Емануеле Мара. “След внимателен анализ взех някои решения и прецених, че физическата подготовка е една от сферите, в които имаме нужда от подобрение. Реших да дам начало на нов план за подготовка, за който не получих пълна подкрепа от своя помощник и затова решихме, че пътищата ни се разделят. Използвам случая да му благодаря за годините съвместна работа”, написа Монтела в Туитър. Спортал", "date": "2017.09.27", "title": "Намериха виновник за кризата в Милан"}
{"url": "http://pik.bg/%D0%BA%D0%B0%D0%BA-%D0%B1%D0%B8%D1%85%D0%B0-%D0%B8%D0%B7%D0%B3%D0%BB%D0%B5%D0%B6%D0%B4%D0%B0%D0%BB%D0%B8-%D0%BF%D1%80%D0%B8%D0%BD%D1%86%D0%B5%D1%81%D0%B8%D1%82%D0%B5-%D0%BD%D0%B0-%D0%B4%D0%B8%D1%81%D0%BD%D0%B8-%D0%B0%D0%BA%D0%BE-%D0%B6%D0%B8%D0%B2%D0%B5%D0%B5%D1%85%D0%B0-%D0%BF%D1%80%D0%B5%D0%B7-2017-%D1%81%D0%BD%D0%B8%D0%BC%D0%BA%D0%B8-news693239.html", "text": "През последните години сме свидетели на няколко претворени \"модерни\" версии на принцесите на Дисни, с които сме израствал с любов и възхищение. Тази последна интерпретация на чилийския дигитален художник Фернанда Суарес обаче може да е най-справедливата от всички. Започвайки със Снежанка през юли, Суарес продължава да илюстрира седем класически принцеса в стила и модата на 21-ви век, предава Bored Panda. Тези скицирани версии изглеждат така сякаш девойките следват съвети на влогъри за чудна прическа и пазаруват дрехи от топ брандове. Те ​​вероятно пускат селфита с техните \"принцове\" в Instagram и всички до една са единодушни, че няма по-добър начин да се оползотвори уикенда освен с разходка в мола. О, да, те вероятно също провеждат непрестанни кампании в социалните медии за равните права на джуджетата, морската дива природа и опазването на лъвовете. Не можете да намерите любимата си принцеса тук? Суарес все още работи по серията изображения и понастоящем организира анкети за желанието на последователите му. Кой да е следващият модел, който да проектира - Рапунцел или Малката Русалка? Превъртете надолу, за да видите невероятната работа, която вече е извършил илюстраторът и споделете струват ли ви се образите правдоподобни. Ариел Бел Жасмин Мулан Пепеляшка трафикнюз.бг", "date": "2017.09.27", "title": "Как биха изглеждали принцесите на Дисни, ако живееха през 2017? (СНИМКИ)"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%85%D1%83%D0%B1%D1%87%D0%B5%D0%B2-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B8%D0%B2%D0%B5%D0%BB%D0%B8%D0%BD-%D0%BF%D0%BE%D0%BF%D0%BE%D0%B2-%D0%BD%D0%B5-%D0%B5-%D1%82%D1%80%D0%B5%D0%B2%D0%BE%D0%B6%D0%BD%D0%BE-news693251.html", "text": "Няма поводи за тревога за състоянието на капитана на националния отбор по футбол Ивелин Попов преди световните квалификации. Нашите играят с Франция на 7 октомври и Люксембург три дни по-късно. За първия мач Попов е наказан, но ще е на линия за втория. Съмненията за участието му възникнаха, след като беше принудително заменен в мача на клубния си отбор Спартак Москва срещу Ливърпул от втория кръг на предварителна група Е на Шампионската лига, завършил 1:1 в руската столица. “Няма проблеми с Попов. Същото се отнася и за Самедов”, коментира шефът на медицинската служба на Спартак Михаил Вартапетов, цитиран от Спортал.", "date": "2017.09.27", "title": "Добра новина за Хубчев: Състоянието на Ивелин Попов не е тревожно"}
{"url": "http://pik.bg/%D1%81%D1%8A%D0%B4%D1%8A%D1%82-%D0%B2-%D1%81%D0%B0%D0%BC%D0%B0%D1%80%D0%B0-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-%D0%B7%D0%B0%D0%B1%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B8%D1%82%D0%B8%D0%BD%D0%B3%D0%B0-%D0%BD%D0%B0-%D0%B0%D0%BB%D0%B5%D0%BA%D1%81%D0%B5%D0%B9-%D0%BD%D0%B0%D0%B2%D0%B0%D0%BB%D0%BD%D0%B8-news693249.html", "text": "“Новая газета“ От изданието припомнят, че до сега Навални получи отказ на пет свои молби за провеждане на демонстрация в града, които бяха мотивирани с подготовка за отоплителния сезон. Съдът в руския град Самара призна за незаконно решението на местните власти да забранят свикване на митинг на опозиционера Алексей Навални. Това съобщава „Интерфакс“, пише вестник . Според съда, местната администрация не е предоставила нов терен за провеждането на демонстрацията, след като забранява тя да се проведе на избраното от Навални място. Фокус", "date": "2017.09.27", "title": "Съдът в Самара призна за незаконна забраната за провеждането на митинга на Алексей Навални"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BC%D1%8A%D0%B6%D1%8A%D1%82-%D0%BD%D0%B0-%D1%82%D0%B0%D0%BD%D1%8F-%D0%B1%D0%BE%D0%B5%D0%B2%D0%B0-%D1%8F-%D1%81%D0%BF%D1%83%D0%BA%D0%B2%D0%B0%D0%BB-%D0%BE%D1%82-%D0%B1%D0%BE%D0%B9-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BE%D1%82%D0%BA%D0%B0%D0%B7%D0%B2%D0%B0%D0%BB%D0%B0-%D1%83%D1%87%D0%B0%D1%81%D1%82%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D1%81%D0%B8%D0%BD%D0%B5%D0%BD%D0%B8-%D0%BE%D1%87%D0%B8--news693247.html", "text": "Близо 2 години фолк певицата Таня Боева е яла шамарите на дългогодишния си съпруг – композиторът Михаил Бургуджиев. Известното семейство се разведе тихомълком преди близо половин година и причината за раздялата помежду им е лютият характер на Мишо, който често си позволявал да вдига ръка на жена си, без дори да е употребявал капка алкохол. От няколко месеца насам Таня Боева блести с по-младо гадже до себе си, а 40 и кусур годишният й съпруг Михаил също е засичан постоянно в орбитата на студентка, която може да му бъде дъщеря. Единствено залязлата кариера на певицата я спасила от клюките и интригите в бранша, заради което почти никой не е чул, че е парясана. Усмихната и под ръка с новото си младо гадже, приятелите на Таня си мислили, че причината за развода е нова любов в сърцето й. Ветеранката в брашна обаче отрича да е правила мъжа си рогоносец и в тесен приятелски кръг споделила, че всъщност системен физически тормоз е причината, заради която тя си събрала багажа от къщи. Изпълнителката на „Дама пика” разказала, че изневиделица Мишо станал агресивен към нея, излизал с приятели и се запивал, а след това дежурно устройвал битов скандал вкъщи, чиято кулминация била шамарите. Често обаче се случвало талантливият композитор да не е близвал и капка алкохол, но отново да посяга на Таня с все сила, която на няколко пъти била синя по лицето, с отоци и хематоми. Заради популярността си обаче певицата отказвала да се обажда в полицията и единствено се молела адът да свърши час по-скоро. Синините по лицето обаче не й позволявали да ходи и по малкото поети участи, с които тя издържала семейството си. Макар отдавна да е отсвирена от А групата във фолка, то Таня редовно получава покани за участия в ретро партита, на които прибира приличен хонорар между 400 и 700 лева за час програма, пише седмичник. Боева не крие, че месеци преди да вземе решението за развода изпаднала в депресия. Чувствала се самотна, нещастна, нямала работа и не виждала смисъл да живее. Тя изпаднала в перманентна меланхолия, докато накрая не събрала сили и не подала молба за развод. Щастието обаче й се усмихнало бързо, тъй като дни след развода Таня срещнала любовта по време на свое участие в чалготека в Студентски град. От средата на лятото 43-годишната певица и 30-годишният й нов спътник в живота се преместиха да живеят в Лондон.", "date": "2017.09.27", "title": "ДРАМА! Мъжът на Таня Боева я спуквал от бой, певицата отказвала участия, заради посинени очи и отоци"}
{"url": "http://pik.bg/%D0%BF%D0%BE%D1%80%D1%82%D0%BE-%D0%B8%D0%B7%D0%B4%D0%B5%D0%B1%D0%BD%D0%B0-%D0%BC%D0%BE%D0%BD%D0%B0%D0%BA%D0%BE-%D0%B8-%D0%B3%D0%BE-%D1%80%D0%B0%D0%B7%D0%B1%D0%B8-%D0%B2-%D0%BA%D0%BD%D1%8F%D0%B6%D0%B5%D1%81%D1%82%D0%B2%D0%BE%D1%82%D0%BE-news693227.html", "text": "Монако Порто Отборът на Порто постигна неочаквана победа с 3:0 при визитата си на шампиона на Франция Монако. Португалците показаха хитрост в действията си и въпреки че съперникът им бе по-активният тим през целия двубой, стигнаха до крайния успех с категоричен резултат. Два гола отбеляза Венсан Абубакар, а в края на мача Мигел Лаюн нанесе съкрушителния удар. Резултатът бе открит от гостите в 31-ата минута. Тогава защитата на монегаските допусна три последователни удара от страна на португалски нападатели. На два пъти Диего Беланио отрази топката, но на третия път Абубакар нямаше как да сбърка от един метър. След почивката последва натиск на Монако, но в средата на втората част Порто издебна домакините на контраатака. Муса Марега получи топката по десния фланг и намери непокрития Абубакар, който не се бави, за да удвои, предава Спортал. До края на мача Монако направи всичко по силите си да се върне в срещата, но минута преди края допусна и трети гол. При нова контраатака отдясно последва центриране в наказателното поле и след няколко карамбола, топката стигна до Лаюн, който я промуши за трети път в мрежата на Монако. Така Порто се върна в играта за излизане от групата, след като в първия си мач допусна домакинско поражение от Бешикташ. Монако от своя страна остава с една точка, спечелена при визитата на РБ (Лайпциг). Лидер е Бешикташ с шест. - 0:3 0:1 Абубакар (31) 0:2 Абубакар (69) 0:3 Лаюн (89)", "date": "2017.09.27", "title": "Порто издебна Монако и го разби в Княжеството"}
{"url": "http://pik.bg/%D0%B2-%D0%BE%D1%87%D0%B0%D0%BA%D0%B2%D0%B0%D0%BD%D0%B5-%D0%BD%D0%B0-%E2%80%9E%D1%82%D0%B8%D1%82%D0%B0%D0%BD%D0%B8%D0%BA%E2%80%9C-%D0%BE%D0%B3%D1%80%D0%BE%D0%BC%D0%B5%D0%BD-%D0%B0%D0%B9%D1%81%D0%B1%D0%B5%D1%80%D0%B3-%D1%81%D0%B5-%D0%BD%D0%BE%D1%81%D0%B8-%D0%B2-%D0%BE%D1%82%D0%BA%D1%80%D0%B8%D1%82%D0%B8-%D0%B2%D0%BE%D0%B4%D0%B8-news693194.html", "text": "Огромен антарктически айсберг навлезе в открити води, след като няколко седмици стоеше до шелфа, от който се отчупи, съобщи в. \"Индипендънт\". Южният край на айсберга А68 вече се отдалечи от шелфа Ларсен С. Теченията в морето Уедъл ще избутат върха на айсберга, който тежи трилион тона, на север. Очаква се той да дрифтира покрай шелфа, докато достигне антарктическото западноветрово течение, което се движи на изток. То ще отнесе айсберга в Южния атлантически океан. Леденият блок е на второ място по големина, откакто се правят наблюдения. Той е четири пъти колкото Лондон, но наполовина на размера на рекордьора, който се отдели от ледения шелф Рос през 2000 г. Специалистите се опасяват, че айсбергът може да се разпадне на прекалено малки парчета и ще стане невъзможно следенето им със спътник. Те могат да станат опасни за корабите в района. Глобалното затопляне надали има някаква роля в откъсването на айсберга, макар и промените в климата да допринасят за колапса на околните шелфове, заявиха учени.", "date": "2017.09.27", "title": "В ОЧАКВАНЕ НА „ТИТАНИК“! Огромен айсберг се носи в открити води"}
{"url": "http://pik.bg/%D0%BD%D0%B0%D0%BF%D0%BE%D0%BB%D0%B8-%D1%81%D0%B5-%D1%80%D0%B0%D0%B7%D0%BF%D1%80%D0%B0%D0%B2%D0%B8-%D1%81-%D1%84%D0%B5%D0%B9%D0%B5%D0%BD%D0%BE%D1%80%D0%B4-%D1%81%D0%BD%D0%B8%D0%BC%D0%BA%D0%B8-news693228.html", "text": "Отборът на Наполи записа първата си победа в група \"F\" на Шампионската лига, след като надигра категорично Фейенорд с 3:1 на своя \"Сан Паоло\". Италианците категорично бяха по-добрият тим в този мач и взеха трите точки с попадения на Лоренцо Инсиние в 7-ата, Дрис Мертенс в 49-ата и Хосе Кайехон в 70-ата минута. Почетното попадение за гостите падна в добавеното време на мача, а негов автор бе Софиан Амрабат. Холандците пропуснаха и дузпа в 68-ата минута чрез Йенс Тоорнстра. Срещата започна перфектно за Наполи и още в 7-ата минута домакините откриха резултата. Лоренцо Инсиние отне топката в средата на терена и напредна през центъра, след което отправи удар по земя, който се озова във вратата за 1:0. Две минути по-късно и Марек Хамшик стреля от дистанция, но неточно. Гостите пък стигнаха до първия си голов шанс в 12-ата минута, когато Хапс намери Ботиус в наказателното поле, но ударът му бе в тялото на Рейна. Последваха минути на известно затишие на \"Сан Паоло\", но в края на полувремето италианците отново натиснаха. В 41-ата минута далечен удар на Инсиние бе спасен от вратаря, а в 44-ата минута Хамшик получи на скорост в пеналта, но стреля до гредата. В началото на втората част Наполи удвои преднината си. Домакините пресираха в половината на съперника и принудиха защитник да сгреши. Фаузи Гулам отне топката и изведе Дрис Мертенс сам срещу вратаря, а белгиецът нямаше как да сгреши за 2:0. В следващите минути гостите имаха две голови възможности. Първо в 54-ата минута удар на Берхуйс бе спасен от Рейна, а минута по-късно и Ел Ахмади тества испанския страж, който обаче отново бе на мястото си. В 68-ата минута гостите получиха доста съмнителна дузпа след като Максимович падна в наказателното поле след сблъсък с Фаузи Гулам. Като че ли обаче справедливостта възтържествува, след като ударът на Тоорнстра от бялата точка бе спасен от Рейна. Две минути по-късно Наполи нправи преднината си класическа. Тапиа реши да показва техника пред своето наказателно толе и топката му бе отнета от Мертенс, който веднага подаде на Кайехон, а испанецът от малък ъгъл вкара трети гол за своя тим. В самия край на мача Фейенорд все пак се добра до почетно попадение. Тогава Амрабат се измъкна между двама защитници в наказанетлното поле и отблизо вкара за крайното 3:1. Това бе първа победа за Наполи в групата и тимът заема 3-ото място с 3 спечелени точки, предава Спортал. Фейенорд пък допусна втора неприятна загуба и остава на дъното на класирането без спечелена точка.", "date": "2017.09.27", "title": "Наполи се разправи с Фейенорд (СНИМКИ) "}
{"url": "http://pik.bg/%D1%85%D0%B0%D1%80%D0%B8-%D0%BA%D0%B5%D0%B9%D0%BD-%D0%B2%D0%B8%D0%BB%D0%BD%D1%8F-%D1%81-%D1%82%D0%BE%D1%82%D0%BD%D1%8A%D0%BC-%D0%B2-%D0%BA%D0%B8%D0%BF%D1%8A%D1%80-news693233.html", "text": "Тотнъм Хари Кейн Реал Мадрид Нападателят на наниза хеттрик при победата на \"шпорите\" с 3:0 над Апоел в Никозия в двубой от предварителна група Н на Шампионската лига. Това беше втори пореден успех за лондончани в турнира след победата над Борусия Дортмунд в първия кръг. В същото време \"жълто-черните\" загубиха у дома с 1:3 от и се отдалечиха от продъжаване напред в надпреварата. Хари Кейн откри резултата в 39-та минута след техничен изстрел от границата на наказателното поле. В 62-та минута Кейн с нов точен удар удвои преднината за своя тима, а пет минути по-късно англичанинът оформи своя хеттрик след изстрел с глава. Спортал", "date": "2017.09.27", "title": "Хари Кейн вилня с Тотнъм в Кипър "}
{"url": "http://pik.bg/%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%BC%D0%B0%D0%BA%D1%80%D0%BE%D0%BD-%D0%B8%D1%81%D0%BA%D0%B0-%D0%BE%D0%B1%D1%89%D0%B0-%D0%B0%D1%80%D0%BC%D0%B8%D1%8F-%D0%B2-%D0%B5%D1%81-news693197.html", "text": "Френският президент Еманюел Макрон предложи днес отбраната й сигурността на Европа да се укрепят чрез създаване на общи сили за намеса, общ бюджет за отбрана и обща доктрина за действие, предаде АФП. В реч в парижката Сорбона, в която огласи плановете си за реформи в Европейския съюз, Макрон предложи да се създаде Европейска академия за разузнаване, за да се засили взаимодействието между специалните служби и обмена на информация в името на борбата с тероризма, и Европейска прокуратура, която да работи по дела, свързани с терористична дейност, посочва ТАСС. \"Сигурността е основата на всяка политическа общност\", а Европа е изправена пред двойно предизвикателство - постепенното и неизбежно оттегляне на САЩ и терористичната заплаха, отбеляза френският държавен глава, цитиран от ДПА. Европа трябва да има самостоятелен капацитет за намеса, допълващ този на НАТО, и да развие обща стратегическа култура, добави той. Според него до началото на следващото десетилетие Европа трябва да има общи сили за интервенция, общ бюджет и доктрина за действие. Макрон поиска също поетапно създаване на европейска гранична полиция, за да се гарантира по-добро охраняване на границите, както и общи сили за гражданска защита за справяне с природни бедствия, посочва Ройтерс. Френският президент предложи да бъде създаден Европейски офис за предоставянето на убежище, за да се ускорят и хармонизират европейските миграционните процедури, както и стандарт на ЕС за личните документи за по-добро управляване на миграционните потоци, посочва АП. Той иска също да има европейска програма за финансиране на интегрирането и обучението на бежанци. Макрон предупреди за опасностите от антиимигрантския национализъм и заяви, че те противоречат на принципите на обща Европа, родена от трагедията на световните войни. В речта си в парижкия университет президентът заяви, че Европа е твърде слаба, твърде бавна и прекалено неефикасна. Само тя обаче може да ни осигури капацитет за действие пред големите съвременни предизвикателства, изтъкна той: \"Една по-уязвима Европа е изложена днес на вълните на глобализацията. Единственият път, който гарантира бъдещето ни, е възстановяването на суверенна, единна и демократична Европа\". Макрон говори и по темата за развитието. Повече не можем да гледаме на Африка като на заплаха. Трябва да я разглеждаме като партньор. Помощта за развитие трябва да се увеличи, каза той. Докато президентът държеше реч в Сорбоната, неголям брой студенти и активисти протестираха в район. Те бяха охранявани от превъзхождаща ги по численост полиция за борба с безредиците, въоръжена с щитове и палки, но демонстрацията беше мирна. Протестиращите изразиха гнева си срещу ориентираната към бизнеса трудова политика на Макрон и начина, по който той я налага - чрез изпълнителни заповеди, вместо чрез продължителни парламентарни дебати, отбелязва АП.", "date": "2017.09.27", "title": "Радикални промени! Макрон иска обща армия в ЕС"}
{"url": "http://pik.bg/%D0%BE%D1%82-%D1%81%D0%B5%D0%B4%D0%BC%D0%B8-%D0%BE%D0%BF%D0%B8%D1%82-%D0%BA%D1%80%D0%B0%D0%BB%D0%B5%D1%82%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D1%83%D1%81%D0%BF%D1%8F%D1%85%D0%B0-%D0%B4%D0%B0-%D0%BF%D0%BE%D0%B1%D0%B5%D0%B4%D1%8F%D1%82-%D0%B1%D0%BE%D1%80%D1%83%D1%81%D0%B8%D1%8F-%D0%B2-%D0%B4%D0%BE%D1%80%D1%82%D0%BC%D1%83%D0%BD%D0%B4-news693231.html", "text": "Европейският клубен шампион Реал Мадрид постигна първа победа при седмото си гостуване на Борусия в Дортмунд, след като сломи германския тим с 3:1 в двубой от предварителна група Н. Два гола за успеха на “белия балет” записа мегазвездата Кристиано Роналдо (48, 79) в своя мач №400 за Реал, а един добави Гарет Бейл(17). За домакините точен беше Пиер-Емерик Обамеянг (54). За Борусия Дортмунд това беше втора загуба в турнира и ситуацията на “жълто-черните” става много деликатна. В другия мач от групата Тотнъм, който стартира с ценна победа срещу Борусия (Дортмунд), пък с лекота се справи с при визитата си на аутсайдера АПОЕЛ и си тръгна с успех 3:0 от Кипър.", "date": "2017.09.27", "title": "От седми опит: Кралете на Европа успяха да победят Борусия в Дортмунд"}
{"url": "http://pik.bg/%D0%BC%D1%8A%D0%B6%D0%BA%D0%B8%D1%8F%D1%82-%D1%82%D0%B5%D0%BD%D0%B8%D1%81-%D0%B7%D0%B0%D0%BF%D0%BE%D1%87%D0%B2%D0%B0-%D0%B0%D0%B7%D0%B8%D0%B0%D1%82%D1%81%D0%BA%D0%BE%D1%82%D0%BE-%D1%81%D0%B8-%D1%82%D1%83%D1%80%D0%BD%D0%B5-%D0%B3%D1%80%D0%B8%D1%88%D0%BE-%D1%89%D0%B5-%D0%B8%D0%B3%D1%80%D0%B0%D0%B5-%D0%B2-%D0%BF%D0%B5%D0%BA%D0%B8%D0%BD-%D0%B8-%D1%88%D0%B0%D0%BD%D1%85%D0%B0%D0%B9-news693236.html", "text": "тенис Есента дойде и световният тур се пренася в Азия, където ще се изиграят пет силни турнира при мъжете, преди естествено същинския епилог - Финалите на АТР. Това са: Шенду (АТР250), Шънжън (АТР250), Пекин (АТР500), Токио (АТР500), Шанхай (“Мастърс”). Григор Димитров ще участва в Пекин и Шанхай.", "date": "2017.09.27", "title": "Мъжкият тенис започва азиатското си турне, Гришо ще играе в Пекин и Шанхай"}
{"url": "http://pik.bg/%D1%81%D1%83%D0%BF%D0%B5%D1%80-%D1%85%D0%B8%D1%82-%D0%BF%D1%80%D0%B0%D1%89%D0%B0%D1%82-%D1%81%D0%BF%D0%B5%D1%88%D0%BD%D0%B8%D1%82%D0%B5-%D0%BC%D0%B5%D0%B4%D0%B8%D1%86%D0%B8-%D0%BD%D0%B0-%D0%BA%D1%83%D1%80%D1%81-%D0%BF%D0%BE-%D0%BA%D0%B0%D1%80%D0%B0%D1%82%D0%B5-news693159.html", "text": "Спешните медици да преминават курс за обучение, за да могат да реагират адекватно при случай на агресия и нападение. За това се обяви директорът на Столична полиция Ивайло Иванов пред БНТ. Според Иванов тази идея е добра и такива курсове вече се провеждали във някои от големите болнични заведения като ВМА, например. По думите на шефа на столичната полиция до края на месец септември служители на МВР ще инспектират всички големи болници на територията на страната. Предвидено е след обследването на здравните заведения да бъде направен анализ по отношение на степента на сигурност в различните болници. Ще се гледа, например, дали има отделения, в които все още не е монтиран паник бутон. Според Иванов не е необходимо във всяко полицейско отделение да има отделен служител, който да отговаря за случаите на агресия срещу медици. По думите му обаче на всеки център за спешна помощ ще бъде осигурена бърза връзка с районните управления на полицията.", "date": "2017.09.27", "title": "СУПЕР ХИТ! Пращат спешните медици на курс по карате!"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0%D1%89%D0%B8%D1%82%D0%B0%D0%B2%D0%B0-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%B2%D1%82%D0%BE%D1%80%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news693232.html", "text": "Evening Standard. Кметът на Лондон Садик Хан заяви, че ще иска да бъде поет ангажимент за организирането на втори вот, който да определи дали Великобритания да напусне Европейския съюз, пише В интервю за изданието, Хан е заявил, че е „възможно“ в следващата прокламация на Лейбъристката партия да е заложена идеята гражданите отново да изберат дали страната да напусне или остане в ЕС. Според него, сделката между Лондон и Брюксел няма да е достатъчно добра за да се приеме от гражданите без второ гласуване. Припомняме, че градоначалникът е член на Лейбъристката партия и участва на провежващия се от 24 до 27 септември конгрес. Фокус", "date": "2017.09.27", "title": "Кметът на Лондон защитава идеята за втори референдум за Брекзит"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D0%B6%D0%B5%D0%BD%D0%B8%D1%82%D0%B5-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B2%D0%B5%D1%87%D0%B5-%D0%B8%D0%BC%D0%B0%D1%82-%D0%BF%D1%80%D0%B0%D0%B2%D0%BE-%D0%B4%D0%B0-%D0%B1%D1%8A%D0%B4%D0%B0%D1%82-%D1%88%D0%BE%D1%84%D1%8C%D0%BE%D1%80%D0%B8-news693229.html", "text": "”Независимая газета“, цитиран от Фокус. Кралят на Саудитска Арабия Салман бен Абдул Азис подписа във вторник указ, с който страната дава право на жените да шофират, съобщава телевизия „Ал Арабия“, пише руския всекидневник Изданието припомня, че жените в страната в продължение на години се опитваха да достигнат до такова право, но социалното законодателство не позволяваше.", "date": "2017.09.27", "title": "ПРОБИВ! Жените в Саудитска Арабия вече имат право да бъдат шофьори"}
{"url": "http://pik.bg/%D1%85%D0%B5%D1%82%D1%82%D1%80%D0%B8%D0%BA-%D0%BD%D0%B0-%D0%B1%D0%B5%D0%BD-%D0%B9%D0%B5%D0%B4%D0%B5%D1%80-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%81%D0%B5%D0%B2%D0%B8%D0%BB%D1%8F-%D0%BD%D0%B0-%D0%B2%D1%8A%D1%80%D1%85%D0%B0-%D0%B2-%D0%B3%D1%80%D1%83%D0%BF%D0%B0-%D0%B5-news693237.html", "text": "Севиля Ливърпул Спартак (Москва) Висам Бен Йедер отбеляза хеттрик, с който стигна до комфортна победа с 3:0 в домакинството си на Марибор. Така испанците оглавиха група Е на Шампионската лига, като имат две точки аванс пред и , които завършиха наравно. Бен Йедер откри резултата в 27-ата минута и направи 2:0 още преди почивката. Той оформи хеттрика от дузпа седем минути преди края, предава Спортал. Севиля имаше тотален контрол върху мача от самото начало и създаде още голови положения, докато съперникът рядко стигаше до вратата на испанците.", "date": "2017.09.27", "title": "Хеттрик на Бен Йедер изстреля Севиля на върха в група Е"}
{"url": "http://pik.bg/%D1%81%D1%80%D1%8A%D0%B1%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82-%D1%81%D1%8A%D1%81-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D0%B2%D0%B5%D1%80%D1%81%D0%B8%D1%8F-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%B3%D0%B5%D0%BD%D0%B5%D1%80%D0%B0%D0%BB-%D0%B2%D0%B0%D0%BB%D0%B5%D1%80%D0%B8%D0%B9-%D0%B0%D1%81%D0%B0%D0%BF%D0%BE%D0%B2-news693240.html", "text": "Депутатът от управляващата Сръбска прогресивна партия на президента Александър Вучич, Мирослав Лазански, разкри кой е предоставил сателитните снимки на терористите от \"Ислямска държава\", послужили за нападението, при което беше убит руският генерал Валерий Асапов. Това предава сръбското електронно издание Srbija Danas. Според Лазански, който е бивш журналист и е смятан за един от основните привърженици на политиката на руския президент Путин, \"през последните дни \"Ислямска държава\" е започнала открита война срещу руските войски в Сирия, като разполага с прецизна разузнавателна информация, предоставена й от силите на западната коалиция и конкретно от САЩ. Сръбският депутат припомня, че седмица преди нападението в Дейр-ез-Зор, при което беше убит руският генерал Валерий Асапов, съветник на сирийския Генерален щаб, части на терористичната организация са извършили пробив на фронта с танкове и бронирани машини в дълбочина на 12 км, като са се опитали безуспешно да обкръжат 29 руски военни полицаи. Лазански смята, че и в двата случая става дума за използване на сателитни снимки на разположението на войските и командните пунктове на сирийската армия, и тъй като \"Ислямска държава\" към момента не разполага със сателитно разузнаване, лесно може да се предположи откъде идва тази информация, уточнява Фокус.", "date": "2017.09.27", "title": "Сръбски депутат със сензационна версия за смъртта на руския генерал Валерий Асапов"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B8-%D0%B7%D0%BE%D0%B4%D0%B8%D0%B8-%D0%B8%D0%BC%D0%B0%D1%82-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%BE-%D0%B6%D0%B5%D0%BB%D0%B0%D0%BD%D0%B8%D0%B5-%D0%B7%D0%B0-%D0%BB%D1%8E%D0%B1%D0%BE%D0%B2-news693234.html", "text": "Пет от зодиакалните знаци могат да се похвалят с най-високо либидо в зодиака.  Колкото и да не е за вярване, датата, на която сме родени, има влияние и върху любовните ни взаимоотношения. Родените под знака на Телец обичат усещането за допир. Затова не е никак изненадващо, че те попадат в списъка на зодиите с най-високо либидо. Телците са романтици по природа, чувствени и емоциите в секса са много важни за тях. Готови са да прекарат часове в прегръдките на партньора си и биха били повече нежни, отколкото страстни. За тях романтиката е много важна, както и всеки детайл от обстановката. Лъвът е флиртуващ знак, на който е присъщ инстинктът на завоевателя. Лъвовете са много страстни и изобретателни. Те са готови да експериментират и да направят всичко, за да получат и да дадат удоволствие. Наистина знаят как да се наслаждават на любовта. Но им трябва разнообразие с партньора, за да не погледнат в друга посока и да потърсят забавлението с друг. Представителите на този знак имат истински талант в секса. Те са способни да разпръскват агресията си в правилната посока, а именно – повишавайки либидото си. Мистерията, която витае около Скорпионите, винаги привлича представителите на противоположния пол. Те могат да правят любов с часове, да бъдат изобретателни и да задоволят апетитите на половинката си. Фетишите са тяхната скрита страна. Хората, родени под този зодиакален знак, могат да привлекат представителите на противоположния пол с лекота. Те излъчват флуиди, ето защо никога не остават без внимание. Стрелците обичат да опитват нови неща в секса, така че нощта с тях става незабравима! Не се срамувайте да споделите вашите сексуални фантазии. Представителите на този знак имат безпрецедентна харизма, която привлича хората. Водолеите са способни да съблазняват и да задоволяват, никога няма да предложат нещо скучно, защото искат да се впуснат в процеса напълно и изцяло, за да постигнат максимално удоволствие. За представителите на силния пол е особено важно да се представят на ниво и партньорката им да остане задоволена. az-jenata.bg", "date": "2017.09.27", "title": "Ето кои зодии имат най-голямо желание за любов"}
{"url": "http://pik.bg/%D0%B4%D0%B5-%D0%B1%D1%80%D0%BE%D0%B9%D0%BD%D0%B5-%D0%B8-%D1%81%D1%82%D1%8A%D1%80%D0%BB%D0%B8%D0%BD%D0%B3-%D0%B4%D0%BE%D0%BD%D0%B5%D1%81%D0%BE%D1%85%D0%B0-%D0%B2%D1%82%D0%BE%D1%80%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%81%D0%B8%D1%82%D0%B8-news693242.html", "text": "Манчестър Сити записа втората си победа в група \"F\" на Шампионската лига. \"Гражданите\" изтръгнаха трите точки в домакинството си на Шахтьор (Донецк) като се наложиха с 2:0 на своя \"Етихад\". Автор на първия гол бе Кевин де Бройнев 48-ата минута, а Рахим Стърлинг подпечата успеха на своя тим с второ попадение в 90-ата минута. Преди това Серхио Агуеро пък пропусна дузпа за домакините в 73-ата минута. След този успех \"гражданите\" продължиха успешната си серия от 10 поредни мача без загуба на свой терен в Европа, предава Спортал.", "date": "2017.09.27", "title": "Де Бройне и Стърлинг донесоха втора победа за Манчестър Сити"}
{"url": "http://pik.bg/%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D0%B7%D0%B0-%D1%80%D0%BE%D0%B7%D0%B8%D1%82%D0%B5-%D0%B8-%D1%88%D0%BE%D0%BA%D0%BE%D0%BB%D0%B0%D0%B4%D0%B0-%D0%B2%D0%B8%D0%B6%D1%82%D0%B5-%D0%BA%D0%BE%D0%B9-%D0%B5-%D0%BD%D0%B0%D0%B9-%D1%80%D0%BE%D0%BC%D0%B0%D0%BD%D1%82%D0%B8%D1%87%D0%BD%D0%B8%D1%8F%D1%82-%D0%B6%D0%B5%D1%81%D1%82-%D0%B7%D0%B0-%D0%B6%D0%B5%D0%BD%D0%B8%D1%82%D0%B5-news693263.html", "text": "Мъже, ако искате да спечелите сърцето на дамата, забравете розите и шоколада. Оказва се, че в представите на съвременните жени най-романтичният жест е да получат храна за вкъщи, пише вестник „Дейли стар“, позовавайки се на резултатите от проучване, направено във Великобритания. Представителките на нежния пол обичат да бъдат обсипвани с внимание – до такава степен, че близо две трети от тях биха изневерили на партньора си, ако се почувстват пренебрегнати от него. Същевременно според британците галантността изглежда е мъртва – внушителните 90% от тях смятат, че партньорите им не са романтични. За да установи каква все пак е съвременната представа за романтичен жест, сайтът „Ваучър коудс про” прави допитване сред 1241 дами. Водещият отговор е изненадал авторите на проучването. Съдейки по него, пътят към сърцето на модерната жена минава през стомаха – 27% от участничките в анкетата са отговорили, че мъжът може да ги спечели, ако им поднесе храна за вкъщи. Гледането на телевизия у дома, посочено от 23 на сто от анкетираните жени, е второто най-популярно романтично нещо, което могат да правят партньорите заедно. На трето място – с 15%, е дългата разходка. Класическите романтични жестове – букет и вечеря в изискат ресторант, съвременните жени поставят едва на четвърто и пето място, съответно с 13 и 11%. Внушителните 90 на сто от участничките в допитването признават, че за да се прояви като романтик, партньорът им не трябва да пести средства. „В наши дни според някои хора романтичните жестове са евтини и смешни. Други обаче не могат без тях. Изненадващото обаче е, че според мнозинството дами романтиката има паричен израз, при положение, че част от жестовете, които смятат за най-галантни, са напълно безплатни“. Струма.бг", "date": "2017.09.27", "title": "Забравете за розите и шоколада! Вижте кой е най-романтичният жест за жените"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B3%D0%B0%D0%BB%D0%B0-%D0%BD%D0%B0-%D1%85%D0%B0%D0%BF%D1%87%D0%B5%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D1%86%D0%B5%D0%BF%D0%BA%D0%B8%D1%82%D0%B5-%D0%BD%D0%B0-%D0%B1%D0%BB%D0%B0%D0%B3%D0%BE%D0%B2%D0%B5%D1%80%D0%BD%D0%B8%D1%8F-%D1%81%D0%B8-%D1%81%D1%82%D0%B5%D1%84%D0%B0%D0%BD-news693248.html", "text": "Наперената тв водеща Гала всяка сутрин пие успокоителни, за да не си изпусне нервите, докато мъжът й Стефан се вихри в ролята на ко-водещ в собственото й предаване „На кафе”. От началото на септември благоверният на атрактивната блондинка се изявява като неин партньор в ефира и буквално залива зрителите с по 100 думи на минута, докато жена му се опитва да вмъкне поне една. Нахъсан и самоуверен, Стефан се държи като истински дерибей в студиото и тотално е превзел властта в шоуто. През това време Гала се свива и вече не изглежда нито уверена, нито интересна, категорични са зрителите. Напрежението у водещата е толкова голямо по време на диалозите с мъжа й, че сутрин преди да изпие служебното кафе, телевизионерката гълтала леки транквиланти, за да е спокойна по време на предаването. Плевенчанката вече се е превърнала в актриса – прави се на весела и вдъхновена от присъствието на партньора си, но не може да скрие, че трепери от нерви, пише седмичник. „Гала ужасно се притеснява, даже на няколко пъти се опита да скастри самозабравилия се Стефан, който си въобразява, че е корифей по всички теми”, признават колеги на мисис „На кафе”. Всъщност водещата призна, че не тя самата, а продуцентите са й наложили гаджето й като екранен партньор, за да освежат предаването през новия сезон. „Само аз си знам какво ми костват минутите, в които заедно със Стефан трябва да си сблъскваме репликите, за да водим интересен за зрителите разговор. Той е прекалено наперен, но не разбира, че е напълно неопитен и може да стане някой гаф”, признавала Гала пред колегите си в Нова. Водещата дори предупредила операторите да са готови за критични ситуации и да реагират бързо. Сценаристите вече скастрили Стефан, че си позволява прекалено много интерпретации, изтърсва реплики, които не са съгласувани даже с Гала и дори на моменти я излага, като й нарежда да мълчи, за да говори той. „В живо предаване Гала няма как да му се скара и да го накара да млъкне”, признаха от телевизията. Отгоре на всичкото зрители се отегчавали с постоянните разкази от личния им живот, които пълнят минутките на Стефан. „На моменти и двамата изтрещяват и не се усещат, че вадят твърде много интимни детайли от вкъщи и с това не печелят”, дразнят се дори колегите им. В едно от изданията на „На кафе”, докато говореха за секс, Гала изтърси, че двамата са имали доста периоди, в които не са имали никакъв интимен контакт. После пък почти директно му каза, че ако по-често са в леглото, тя ще е много доволна. „Гала изтресе това от нерви, а не защото беше планирано в сценария. Доколкото знаем, после Стефан й е трил носа заради признанието”, споделиха запознати с историята.", "date": "2017.09.27", "title": "ВИСОКО НАПРЕЖЕНИЕ! Гала на хапчета заради изцепките на благоверния си Стефан"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%B2%D0%BB%D0%B0%D0%BA-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0-%D1%81-%D1%82%D0%B0%D0%BD%D0%BA-%D0%B2-%D1%88%D0%B2%D0%B5%D1%86%D0%B8%D1%8F-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news693277.html", "text": "The Local рима души от екипажа на военната машина са ранени, един от пътниците е с леки наранявания. Подробности около инцидента не са представени. Влак се сблъска с танк във вторник в Швеция, пише местната редакция на . Инцидентът е станал на старо място за преминаване през ЖП линията, което е излязло от употреба. Информацията е потвърдена от говорители на армията. Т От вестника напомнят, че в момента в района се провеждат военните учения “Аврора 17“. Фокус", "date": "2017.09.27", "title": "Куриоз! Влак се сблъска с танк в Швеция, има ранени"}
{"url": "http://pik.bg/%D1%82%D0%B8%D0%BC%D0%B5%D0%B0-%D0%B1%D0%B0%D1%87%D0%B8%D0%BD%D1%81%D0%BA%D0%B8-%D0%BF%D1%80%D0%B5%D1%82%D1%8A%D1%80%D0%BF%D1%8F-%D0%BE%D0%BF%D0%B5%D1%80%D0%B0%D1%86%D0%B8%D1%8F-news693278.html", "text": "28-годишната швейцарска тенисистка Тимеа Бачински публикува снимка от болничната стая, след като претърпя операция на дясната ръка. Травмата си Бачински получи още на Уимбълдън и оттогава не е играла. Тя се смъкна до 33-ата позиция в световната ранглиста на WTA, а преди ден обяви официално, че сезонът й е свършил и вече мисли за следващата година. \"Моят най-добър приятел за следващите 48 часа. Операцията мина успешно. Благодаря на всички за милите съобщения и знаци на подкрепа. Обичам ви!\", написа Бачински, цитирана от Спортал.", "date": "2017.09.27", "title": "Тимеа Бачински претърпя операция"}
{"url": "http://pik.bg/%D0%BB%D1%83%D0%B4-%D0%B5%D0%BA%D1%88%D1%8A%D0%BD-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B2-%D0%BA%D0%B8%D0%B5%D0%B2-%D0%B4%D0%B5%D0%BF%D1%83%D1%82%D0%B0%D1%82-%D0%BD%D0%BE%D0%BA%D0%B0%D1%83%D1%82%D0%B8%D1%80%D0%B0-%D0%BA%D0%BE%D0%BB%D0%B5%D0%B3%D0%B0-%D0%B2%D0%B8%D0%B4%D0%B5%D0%BE-news693293.html", "text": "Бой между депутати в Киев. В Киевския областен съвет представител на президентската фракция на Блока на Петро Порошенко \"Солидарност\" нокаутира свой колега. Инцидентът станал по време на заседание, по време на което се обсъждал въпроса за разпределение на бюджета, пишат украинските издания. В хода на обсъждането мъжът нападна говорителя на областния съвет и с един удар го сваля на земята. Той е откаран в болница, а в залата влязла полиция. Според местните издания, депутатът-побойник е заплашен от наказателна отговорност.", "date": "2017.09.27", "title": "Луд екшън в парламента в Киев! Депутат нокаутира колега (ВИДЕО)"}
{"url": "http://pik.bg/%D0%BF%D0%BE%D0%B6%D0%B0%D1%80%D1%8A%D1%82-%D0%B2-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D1%81%D0%BA%D0%BB%D0%B0%D0%B4-%D0%B7%D0%B0-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D0%B5-%D0%B4%D0%BE%D0%B2%D0%B5%D0%BB-%D0%B4%D0%BE-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%BD%D0%B0-%D1%81%D0%BD%D0%B0%D1%80%D1%8F%D0%B4%D0%B8-%D0%B2%D0%BB%D0%B0%D1%81%D1%82%D0%B8%D1%82%D0%B5-%D1%81%D0%B0-%D0%B7%D0%B0%D1%82%D0%B2%D0%BE%D1%80-news693276.html", "text": "AFP Пожарът, който избухна в украински склад за боеприпаси късно във вторник е довел до няколко експлозии на намиращи се в съоръжението снаряди, предава . Властите са затворили въздушното пространство в радиус от около 50 км. от мястото, а жителите на близките села са евакуирани. На място е пристигнала полиция. Нанесени са щети върху намиращи се в района пътища и ЖП релси, не се съобщава за пострадали хора. Причините за пожара все още не са ясни. Складът се намира в близост до град Калиновка, район Виница, и един от най-големите в страната. Фокус", "date": "2017.09.27", "title": "Пожарът в украински склад за боеприпаси е довел до експлозия на снаряди, властите са затворили въздушното пространство"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BE%D1%82-%D0%B2%D0%B8%D0%BD%D0%BE%D0%B3%D1%80%D0%B0%D0%B4%D0%B5%D1%86-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D0%B8%D0%B7%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BE%D1%82-%D0%B0%D1%80%D0%B5%D1%81%D1%82%D0%B0-news693299.html", "text": "Полицаите не откриха нищо при претърсването вкъщи. Открили са амфетамини и суха тревистна маса в други хора, които са ме посочили мен, че аз съм им ги дал. Това заяви пред Нова телевизия Димитър Тонкев, синът на убития във Виноградец ресторантьор Наско Тонкев. Припомняме, че Димитър беше задържан няколко дни след нелепата смърт на баща му. Според органите на реда между двата случая няма никакъв връзка, а акцията срещу младия мъж е подготвяна от месеци. \"Не знам кои са тези хора. Те твърдят, че наркотиците са от мен и аз съм им ги дал. Не ги познавам тези момчета. От съседното село са. За първи път ми се случва такова нещо. Бях много замаян. Влязоха вкъщи и ме тръшнаха на земята\", обясни Димитър Тонкев. \"Аз нямам акт за шофиране дори до този момент. Аз съм невинен. Аз трябваше да съм свобода още от самото начало. Надявам се хората, които си вършат работата, да го направят както е нужно и да излезе истината\" добави той. \"Надявам се, че моето задържане не е свързано по никакъв начин със смъртта на баща ми, защото това са служители на реда и трябва да ни пазят\", заключи синът на убития ресторантьор във Виноградец.", "date": "2017.09.27", "title": "Синът на убития бизнесмен от Виноградец с първи думи след излизането от ареста"}
{"url": "http://pik.bg/%D0%BE%D1%80%D0%B5%D1%85%D0%BE%D0%B2%D0%B8-%D0%BF%D0%B0%D0%BB%D0%B0%D1%87%D0%B8%D0%BD%D0%BA%D0%B8-%D1%81-%D0%BA%D0%B0%D0%BD%D0%B5%D0%BB%D0%B0-news693142.html", "text": "Необходими продукти", "date": "2017.09.27", "title": "Орехови палачинки с канела"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B2%D0%B0%D0%BB%D0%B8-%D1%88%D0%B8%D0%BD%D0%B0%D1%82%D0%B0-%D0%B3%D0%BE%D1%82%D0%B2%D0%B8-%D1%81%D0%B5-%D0%B7%D0%B0-%D0%B1%D0%B8%D1%82%D0%BA%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news693312.html", "text": "Корнелия Нинова се завърна заредена със сили за нови битки с опонентите. Лидерката на БСП не се задъжа дълго в болничен и вече е на работа в Народното събрание. Нинова е свалила и шината от врата си, която носеше след катастрофата от преди две седмици. Лекарите в \"Пирогов\" веднага я сложиха на легло, след като се установи сътресение и фрактура на шиен прешлен след камшичния удар, причинен от катастрофата. Реално Нинова отсъства една няколлко дни от политическата сцена. Още вчера тя даде сериозна заявка за дейност относно предстоящото обсъждане на бюджета.", "date": "2017.09.27", "title": "ПЪРВО В ПИК TV! Корнелия Нинова свали шината, готви се за битки в парламента "}
{"url": "http://pik.bg/%D0%B7%D0%B0%D0%B5%D0%B2-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%BD%D1%8F%D0%BC%D0%B0-%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0%D0%B7%D0%B0%D0%B4-news693295.html", "text": "Македонската информационна агенция, цитирани от \"Фокус\". Действащият премиер на Македония Зоран Заев заяви, че промените в страната са започнали и няма връщане назад, като добави, че Македония трябва да се превърне в държава с много приятели, предлагаща просперитет за всеки, предава Заев е направил изявлението си във вторник в Гевгелия, по време на митинг на коалицията „Живот за всички“. Лидерът на СДСМ изрази своята убеденост, че Сашко Поцков ще спечели кметското място в града на предстоящите местни избори в Македония.", "date": "2017.09.27", "title": "Заев се похвали: Промените в Македония започнаха, няма връщане назад"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D1%8A%D0%BB%D1%87%D0%B5%D0%B2-%D0%B7%D0%B0%D0%B1%D1%80%D0%B0%D0%BD%D0%B8-%D0%BA%D1%83%D1%80%D1%81%D0%BE%D0%B2%D0%B5-%D0%BE%D1%82-%D1%83%D1%87%D0%B8%D0%BB%D0%B8%D1%89%D0%BD%D0%B8%D1%82%D0%B5-%D0%BD%D0%B0%D1%81%D1%82%D0%BE%D1%8F%D1%82%D0%B5%D0%BB%D1%81%D1%82%D0%B2%D0%B0-news693294.html", "text": "Не е редно училищните настоятелства да организират курсове в училищата. Това се казва в писмо, изпратено до регионалните управления по образование, от министъра на образованието и науката Красимир Вълчев. Той обясни, че това не е функция на настоятелствата и не е правилно парите от курсовете да се събират от тях и да попадат в техния бюджет. Вълчев добави, че писмото му не е нормативен акт и няма силата на забрана, но от просветното министерство ще предложат промени в тази насока в Закона за предучилищно и училищно образование. Писмото с указания идва, след като стана ясно, че училищното настоятелство в Софийската математическа гимназия имало приходи от курсове над 1 млн. лв. годишно. По повод тази информация започна и финансова проверка от страна на НАП. В писмото на образователния министър се обръща и внимание на даренията. Вълчев напомня, че това е доброволен акт и трябва да се спазва принципът на личната воля на дарителя. „Вземането на решение от органите на настоятелството или от ръководството на училището за събиране на определена сума, като дарение от всички родители, не е в съответствие с доброволния характер на дарителството. При набиране на средства от дарения в специална книга задължително се отбелязва видът, размерът, стойността и целите на получените и предоставените дарения, както и данни на дарители“, гласи писмото. В него образователният министър напомня още, че събирането на средства от родителите на децата и учениците за материали, консумативи, подобряване на материалната база и други текущи разходи нямат правно основание.", "date": "2017.09.27", "title": "Министър Вълчев забрани курсове от училищните настоятелства"}
{"url": "http://pik.bg/%D0%B6%D0%B5%D1%80%D1%82%D0%B2%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D0%B8%D0%BC%D0%B0-%D1%86%D0%B8%D0%B3%D0%B0%D0%BD%D0%B8-%D0%B2-%D0%BC%D1%8A%D0%B3%D0%BB%D0%B8%D0%B6-%D1%81%D0%BB%D0%B5%D0%B4-%D0%BF%D0%BE%D0%B1%D0%BE%D1%8F-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D0%BC%D0%B8-%D0%B1%D1%83%D1%87%D0%B8-%D0%B8%D0%BC%D0%B0%D0%BC-%D0%B1%D0%BE%D0%BB%D0%BA%D0%B8-%D0%B2-%D0%BA%D0%B8%D1%82%D0%BA%D0%B8%D1%82%D0%B5-news693297.html", "text": "Пореден жесток побой в училище у нас. Случката разиграва в гимназията по селско стопанство в Мъглиж. В понеделник учебните занятия за 18-годишния Даниел Миленов вървят нормално - до междучасието след петия час. Тогава младежът е нападнат от петима роми в двора на училището. „Един ме нападна в гръб с някакъв предмет, удари ме отзад, паднах в безсъзнание на земята”, разказва Даниел пред Би Ти Ви. Той познава само единия от нападателите си - десетокласник от същото училище, с когото живеят заедно в общежитието. Преди дни между тях имало спречкване. „Той обиди една приятелка, след което аз го ударих с пантоф. След което ето тази седмица той ме причаква с още петима души”, допълва потърпевшият. Свидетели на побоя стават много деца и учители. В района на инцидента има камера, но тя е насочена към входа на общежитието, а не към стълбите, около които става боят. Четирима от биячите са външни за училището: „Дворът на училището е много голям и има достъп от много места. Има ограда, на практика не могат да бъдат спрени”, обясни Галя Михова, и.д. директор на училището. След побоя Даниел е с пукната глава, кръвонасядания по ръката и гърба, контузия на корема. Това пише в съдебно-медицинската епикриза. „В главата ми бучи, изпитвам болки в китките, защото, явно докато съм се пазел те са ме ритали в главата. Притеснявам се, че ако не бях се свестил, можеше да ме няма”, признава Даниел. „Виновни в един конфликт има винаги и те са двама, защото сам човек не може да създаде конфликт”, отбеляза Михова. В четвъртък в училището ще има педагогически съвет. На него се очаква да се реши какво ще е наказанието за агресивния десетокласник. На този етап роднините му отказаха коментар. Полицията е предала събраните доказателства на прокуратурата.", "date": "2017.09.27", "title": "Жертвата на петима цигани в Мъглиж след побоя: В главата ми бучи, имам болки в китките"}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%81-%D0%B3%D1%80%D0%B8%D0%BF-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BF%D1%80%D0%B5%D0%B4%D0%B8-%D0%B3%D0%BE%D1%81%D1%82%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news693281.html", "text": "Емил Янчев и Иван Дюлгеров пропуснаха тренировката на Черно море вчера. Двамата млади играчи са болни от грип, информираха от клуба. Варненци проведоха интензивна тренировка като част от подготовката за мача с Левски. Треньорският щаб начело с Емануел Луканов изпоти здраво футболистите с нова серия натоварвания и тактически упражнения. Преди основната тренировка тимът се готви във фитнеса. До края на седмицата \"моряците\" ще тренират по веднъж на ден, като заниманията са сутрин от 11 часа, предава Спортал. Отборът заминава за София в събота, където ще проведе и последната си тренировка преди срещата с Левски. Черно море гостува на \"сините\" на стадион \"Vivacom Арена Георги Аспарухов\" в неделя (1 октомври) от 17,30 часа.", "date": "2017.09.27", "title": "Двама с грип в Черно море преди гостуването на \"Левски\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B1%D0%B8%D1%81%D1%82%D1%80%D1%8F%D1%82-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0---%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2%D0%BE-news693283.html", "text": "Министърът на отбраната Красимир Каракачанов докладва пред депутатите за състоянието на въоръжените сили. Скандалите около отложения доклад влизат в пленарната зала, след което народните представители променят Закона за отбраната и въоръжените сили.", "date": "2017.09.27", "title": "ИЗВЪНРЕДНО В ПИК TV! Депутатите бистрят състоянието на армията - гледайте НА ЖИВО!"}
{"url": "http://pik.bg/%D0%BE%D1%82-%D1%85%D0%BE%D1%84%D0%B5%D0%BD%D1%85%D0%B0%D0%B9%D0%BC-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-%D0%BC%D0%B0%D0%B3%D0%B8%D1%87%D0%B5%D1%81%D0%BA%D0%B8-%D1%83%D1%81%D0%BF%D0%B5%D1%85%D0%B8-news693274.html", "text": "\"Разград може и да няма бразилски усет, но клубът ще даде на Хофенхайм две южноамерикански нощи\" - така започва материалът в официалния сайт на германския клуб, посветен на следващия съперник на Хофе в Лига Европа Лудогорец. Двубоят от втория кръг на груповата фаза е в четвъртък вечер от 22,05 часа в Разград, а един от най-добрите отбори в Германия реши да запознае своите фенове с българския шампион. \"9 бразилци има в състава на постоянните шампиони в А група и имат голям принос към успеха на клуба, който постигна магическото постижение да спечели титлата във всеки свой сезон в елитната група: От 2012 до 2017 Лудогорец спечели 6 титли и 2 купи на страната\", се казва още в материала, озаглавен  \"Лудогорец Разград: бразилските българи\". В него се разказва главно за успехите в Европа на тима като се споменава за героичното им влизане в Шампионска лига с вратарските умения на Козмин Моци и за резултатите в двете участия в групите на \"богатите\". Историята на тима от Разград е определена като \"впечатляваща история на успеха, която освен от бразилските попълнения, е осъществена и от собственика Кирил Домусчиев\", предава Спортал.", "date": "2017.09.27", "title": "От Хофенхайм: \"Бразилските българи\" постигнаха магически успехи"}
{"url": "http://pik.bg/%D1%81%D0%BC%D0%B5%D1%88%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B3%D0%BB%D0%BE%D0%B1%D0%B8%D1%85%D0%B0-%D1%81%D0%B0%D0%BC%D0%BE-%D1%81-5-%D0%B1%D0%BE%D0%BD%D0%B0-%D0%B5%D0%BA%D1%81%D0%BF%D0%B0%D1%82%D1%80%D0%B8%D0%BE%D1%82%D0%BA%D0%B0%D1%82%D0%B0-%D0%B0%D0%BD%D0%B5%D0%BB%D0%B8%D1%8F-%D0%B2%D0%B5%D0%BB%D0%B5%D0%B2%D0%B0-%D0%BF%D1%80%D0%B5%D0%BA%D0%B0%D1%80%D0%B2%D0%B0%D0%BB%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BF%D1%80%D0%B5%D0%B7-news693340.html", "text": "Бившата вече активистка на НФСБ Анелия Велева и приятелят й Валин Василев ще платят по 5000 лева глоба, след като сключиха споразумение с прокуратурата за трафик на мигранти. Ще бъде отнета и колата на Василев- Ауди. Велева и още петима души бяха задържани в края на юли за нелегален превоз на трима иракчани и двама сирийци на магистрала \"Тракия\" край Войводиново. Първоначално Анелия Велева и съучастниците й отричаха вината си, но след два месеца в ареста решиха да си признаят. Пловдивският раойнен съд вече одобри споразумението им с прокуратурата. Всеки от шестимата е осъден на 3 години условно с 5 години изпитателен срок , както и глоба от 5 000 лева. В полза на държавата ще бъдат отнети и останалите три автомобила, в които са били превозвани мигрантите- още едно Ауди, един Мерцедес и едно Пежо.", "date": "2017.09.27", "title": "Смешна присъда! Глобиха само с 5 бона експатриотката Анелия Велева, прекарвала мигранти през България"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D1%81%D1%83%D0%BF%D0%B5%D1%80-%D0%B4%D0%B5%D1%80%D0%B1%D0%B8%D1%82%D0%B0-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news693314.html", "text": "Футболните срещи в ефира днес, с роден коментар. Изключително интересни дербита в Шампионска лига. 21.45 часа - Пари Сен Жермен – Байерн бТВ Екшън. 21.45 часа - Атлетико Мадрид – Челси РИНГ.", "date": "2017.09.27", "title": "Мачовете по телевизията! Супер дербита в Шампионска лига"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B4%D1%83%D0%BD%D0%B0%D1%80%D0%B8%D1%82-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%B5-%D0%BE%D1%84%D1%88%D0%BE%D1%80%D0%BA%D0%B0-%D0%BF%D1%80%D0%B8-news693305.html", "text": "Ще работя по подобряване на рейтинга ми, тъй като според последното проучване съм на предпоследно място. Ще бъда по-напред, когато жизненият стандарт на българите се подобри. Аз работя в тази посока. Това заяви пред Нова телевизия икономическият министър Емил Караниколов. \"Дружеството \"Дунарит\" няма никакви проблеми. Лицензи не са отнемани и дружеството работи. Вчера дори корабите бяха натоварени с последната пратка. Вчера обаче се говореше, че има блокирани сметки и отнети лицензи. Това не е вярно\", разкри той. \"На \"Емко\" беше отнет лицензът, защото бяха констатирани нарушения за сигурността. Логично беше да се спре производството, за да се изнесе стоката. В случая според закона трябваше да бъдат отнети лицензите за внос и износ на стоките. Но лицензът за работа не е отнет и \"Емко\" работи и към момента\", уточни икономическият министър. \"Дружеството трябваше да предприеме незабавни действия за премахване на нарушенията. Бяха открити 100 контейнера на производствената площадка, а не в складовете. Това е много сериозно нарушение\", обясни Емил Караниколов. \"Ако собствениците оправят нарушенията, дружеството ще продължи нормалната си работа\", добави той. \"Крайният собственик на дружеството \"Дунарит\" е една офшорка, за която се говори, че е на Цветан Василев. Не държавата е лош стопанин, а има лоши мениджъри.\", коментира министърът на икономиката на обвиненията, че държавата смята да си присвои дружеството. \"Не говорим за национализация, а за публична продан. Защо да е притеснително, че държавата може да влезе в едно дружество на държавен принцип\", попита той.", "date": "2017.09.27", "title": "ЕКСКЛУЗИВНО! Икономическият министър с горещи разкрития за \"Дунарит\"! Собственик е офшорка, приближена на Цветан Василев"}
{"url": "http://pik.bg/%D0%BF%D1%80%D0%BE%D1%84-%D0%BC%D0%B8%D0%BB%D0%B0%D0%BD%D0%BE%D0%B2-%D0%BD%D1%8F%D0%BC%D0%B0-%D0%B4%D1%80%D0%B0%D0%BC%D0%B0-%D1%81-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BC%D0%B8-%D0%BE%D1%82-%D0%BF%D0%B8%D1%80%D0%BE%D0%B3%D0%BE%D0%B2-news693298.html", "text": "Няма драма при освобождаването ми от спешната болница \"Пирогов\". Такъв коментар направи самият проф. Милан Миланов пред БНТ. Медикът е работил на граждански договор към лечебното заведение, който е сключен за една година. Споразумението било прекъснато в края на август. \"Пирогов\" е един изключително сложен механизъм, ако човек не го познава, той ще затъне в такива неща, които ще му вземат главата“, заяви проф. Миланов. По думите му крайното недофинансиране е най-крайното нещо в лечебното заведение. \"Налице е и тежък недоимък на кадри. Относно други проблеми при болницата Миланов смята, че има такъв и при ниското заплащане на сестрите, които напускат болницата, за да идат в чужбина. Част от специалистите също се насочват и към частни болници, където се дават повече пари за труд. „Ние в България се превърнахме в безплатно висше медицинско образование за Европа“, заяви професорът.", "date": "2017.09.27", "title": "Проф. Миланов: Няма драма с освобождаването ми от \"Пирогов\""}
{"url": "http://pik.bg/%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D1%81%D0%B0%D0%BC%D0%BE%D1%86%D0%B5%D0%BB%D0%BD%D0%BE%D1%82%D0%BE-%D0%BD%D0%B0%D0%BB%D0%B0%D0%B3%D0%B0%D0%BD%D0%B5-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8-%D1%89%D0%B5-%D0%BF%D1%80%D0%B0%D0%B2%D0%B8-%D0%B2%D1%81%D0%B5-%D0%BF%D0%BE-%D1%83%D1%8F%D0%B7%D0%B2%D0%B8%D0%BC%D0%B0-%D0%B5%D0%B2%D1%80%D0%BE%D0%BF%D0%B0-news693327.html", "text": "Когато героизираме терориста, не правим услуга на обществото. Това заяви бившият вътрешен министър Румен Петков в студиото на „Денят започва“ по БНТ по повод отразяването на терористични актове в медиите. По думите му трябва да се търси съвместна работа и противопоставяне на подобни събития. „Самоцелното налагане на санкции ще прави все по-уязвима Европа“, заяви Петков. Според него напоследък се забеляза отрезвяване и самоовладяване по въпроса и в институциите, и в медиите. Една от големите и незащитени територии е киберпространството. Мястото е най-привлекателно за терористите, защото там е гарантирана анонимността, допълни още политикът. „И за медиите, и за човека кризисната ситуация е грабваща вниманието. И това са параметри, които отговарят на тероризма“, коментира той. По повод последните изказвания на френския президент Макрон за ситуацията на Стария континент бившият министър на вътрешните работи уточни, че категоричността, с която се говори за нуждата от промени в Европа, заслужава адмирации. „Ако не разбираме, че тази Европа създава фашизоидни организации, значи нищо не разбираме“, заяви Петков.", "date": "2017.09.27", "title": "Румен Петков алармира: Самоцелното налагане на санкции ще прави все по-уязвима Европа"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%BF%D0%BE%D0%BC%D0%BE%D1%80%D0%B8%D0%B5-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-news693348.html", "text": "Старши-треньорът на Поморие Малин Орачев подаде своята оставка. Специалистът е крайно разочарован от резултатите на морския тим през този сезон. Категоричното решение пък е взел след злополучния мач с Марица, в който воденият от него отбор загуби с 0:1. Очаква се днес двете страни да се разделят официално. Поморие загуби и един от основните си футболисти за предстоящото тежко домакинство на Локо (Сф). Бекир Расим със сигурност няма да вземе участие в срещата.", "date": "2017.09.27", "title": "Треньорът на Поморие хвърли оставка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D0%B4%D0%BE%D1%86-%D0%BC%D0%B8%D0%BB%D0%B5%D0%BD-%D0%BC%D0%B8%D1%85%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%B2-%D1%83%D0%BF%D1%80%D0%B0%D0%B2%D0%BB-news693350.html", "text": "Депутатът от Обединени патриони доц. Милен Михов прави нови разкрития за развитието на скандала със забраната за изучаване на български език като майчин в Украйна. Доц. Михов разкри, че е бил част от делегация в Украйна сред българската диаспора, където поставили въпроса за майчиния език. \"Като председател на комисията за приятелство с Украйна бях категоричен, че България ще защитава правата на българското малцинство\", заяви патриотът. \"Добрите отношения не преминават през премълчаване на проблеми, които засягат нарушаване на правата на български граждани или журналисти, както е в случая с екипа на ПИК TV. Лично аз ще поставя този въпрос на предстоящата ни среща с посланика на Украйна в България. Тя ще се състоие тук в Народното събрание и предстои в рамките на следващата седмица и този въпрос ще бъде повдигнат, тъй като българските журналисти трябва да бъдат защитавани в рамките на нашите приятелски държави\", каза още Михов. На въпроса са напрежението в коалицията той заяви, че е нормално да има търкания и различни позици, но това по думите му не поставя под въпрос добрите отношения в коалицията. \"Нормално е да има различни позиции, но се провеждат дискусии и различията се преодоляват. Това не са конфликти. Не мисля, че има някакви сериозни проблеми, а са по маловажни въпроси, а не политически или по програмата на правителството\", категоричен бе Михов. По думите му е нормално при силни лидери да има различни позиции и те да защитават мнението си, но това не поставяло под въпрос единството на коалицията.", "date": "2017.09.27", "title": "ИЗВЪНРЕДНО В ПИК TV! Патриотът Доц. Милен Михов с последни разкрития за отношенията в управленската коалиция (ОБНОВЕНА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B8%D1%80-%D0%B7%D0%B0%D0%BB%D1%8F-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D1%82%D1%80%D1%83%D0%BC%D0%B0-%D1%81-%D0%B1%D0%B8%D1%80%D0%B0-%D0%BF%D1%8A%D1%82%D1%8F%D1%82-%D0%B5-%D0%B7%D0%B0%D1%82%D0%B2%D0%BE%D1%80%D0%B5%D0%BD-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news693310.html", "text": "ТИР изсипа бутилки с бира на магистрала \"Струма\". Инцидентът е станал тази сутрин на входа на София, платното е затворено. Потрошени са 200 каси пиво. Тежкият камчион се е обърнал на завой. Движението се пренасочва по Е-79. В момента пътят се разчиства.", "date": "2017.09.27", "title": "ОТ ПОСЛЕДНИТЕ МИНУТИ! ТИР заля магистрала \"Струма\" с бира, пътят е затворен (ОБНОВЕНА)"}
{"url": "http://pik.bg/%D1%85%D0%B5%D1%80%D0%BE-%D0%B3%D0%BE%D1%82%D0%B2%D0%B8-%D0%BC%D0%B0%D1%89%D0%B0%D0%B1%D0%BD%D0%B0-%D0%B7%D0%B8%D0%BC%D0%BD%D0%B0-%D1%81%D0%B5%D0%BB%D0%B5%D0%BA%D1%86%D0%B8%D1%8F-%D0%B2-%D1%80%D0%B0%D0%B7%D0%B3%D1%80%D0%B0%D0%B4-news693347.html", "text": "Може и да са минали броени дни от затварянето на летния трансферен пазар, но в Лудогорец вече имат готов план за зимна селекция, която се очаква да бъде мащабна. В Разград не успяха да осигурят желаните от Димитър Димитров футболисти, тъй като когато Херо пое тима, почти всеки един от трансферните цели си бе намерил отбор. Докато сега преговорите ще протекат поне два-три месеца и ще може да бъде изчистено всяко едно разногласие. Очаква се през януари и февруари при \"орлите\" да пристигнат около 4-5 нови и те ще са във всички линии - защитник, халф, крило и нападател. За сериозните намерения на шампионите говори и фактът, че те вече гледаха на живо румънския суперталант Денис Ман от Стяуа. Той може да играе на всеки пост в атака. През лятото Лудогорец се раздели с някои основни футболисти - Джонатан Кафу и Хосе Паломино бяха продадени за общо 11 млн. евро, а Йордан Минев отиде в Ботев (Пд). Отделно от това Върджил Мисиджан е изваден от състава заради отказ да подпише нов договор. Новите попълнения пък са само дефанзивни играчи - вратарят Хорхе Броун, защитникът Рафаел Форстър и халфът Яцек Гуралски. Заради това ще се търсят предимно атакуващи попълнения, пише \"Меридиан Мач\".", "date": "2017.09.27", "title": "Херо готви мащабна зимна селекция в Разград"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-%D0%BF%D1%80%D0%BE%D1%84-%D0%BC%D0%B8%D0%BB%D0%B0%D0%BD%D0%BE%D0%B2-%D0%BD%D0%B0-%D0%BD%D0%BE%D0%B6-%D1%81-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0---%D0%B2-%D0%B6%D0%B5%D1%81%D1%82%D0%BE%D0%BA%D0%B0-%D1%84%D0%B8%D0%BD%D0%B0%D0%BD%D1%81%D0%BE-news693313.html", "text": "Неприятен ми е разговорът за моето уволнение от \"Пирогов\". През март директорът на болницата проф. Асен Балтов ме извика, за да ми каже, че титулярът на моя пост се връща и ми предложи едногодишен консултантски договор. Всички заят, че съм в пенсионна възраст, затова аз приех, тъй като и това ме удовлетворяваше. На 28 август обаче е издадена заповед за прекратяване на моя договор. Това разкри пред Нова телевизия проф. Милан Миланов, дългогодишен служител и знаково лице на \"Пирогов\". \"Аз разбрах за това прекратяване на 14 септември от една сестра, която ми донесе заповедта. Кабинетът на директора е два етажа по-долу. Можеше да ме викне и да ми каже, нямаше да го бия. Той не може да ме махне от болницата. Аз съм \"Пирогов\". Дори \"Добър ден\" сега не иска да ми каже\", коментира професор Милан Миланов по адрес на директора на лечебното заведение проф. Балтов. \"И аз съм уволнявал хора. Но съм им казвал в очите защо. Сега не мога да говоря с този човек, какво да говоря с него. Той се върти на другата страна, когато ме види\", обясни лекарят. \"Има неща, за които трябва да се говори. Откакто той пое \"Пирогов\", пет човека напуснаха анестезиологията. И това са печени хора. Сестрите се скъсват от работа. Имаме по две сестри на 22 легла, а нормата е 1 сестра на две легла\", коментира Милан Миланов. \"Пирогов\" е в жестока финансова криза. Болницата е много сложна структура. Това е моят дом. Моята болница не може да направи такова нещо\", обясни проф. Милано на въпрос защо от лечебното заведение са отказали да лекуват мъж, докаран от Спешна помощ, който по-късно почина.", "date": "2017.09.27", "title": "ОГРОМНО НАПРЕЖЕНИЕ В \"ПИРОГОВ\"! Проф. Миланов на нож с директора! Болницата - в жестока финансова криза"}
{"url": "http://pik.bg/%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BC%D0%B5%D0%BB%D0%BE%D0%B4%D0%B8%D1%8F-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BF%D1%81%D0%B8%D1%85%D0%B8%D1%87%D0%BD%D0%B8%D1%82%D0%B5-%D0%BD%D0%B8-%D1%80%D0%B0%D0%B7%D1%81%D1%82%D1%80%D0%BE%D0%B9%D1%81%D1%82%D0%B2%D0%B0-news693300.html", "text": "Австрийски психолози откриха през септември, че слушането на музика прави мъжете по-привлекателни в очите на жените. В края на юли музикалните жанрове от хип хоп културата станаха любими на слушателите в САЩ и за първи път в историята победиха по популярност рока. Психопатите предпочитат да слушат рап и ар'ен'би музика , съобщи Лента, позовавайки се на в. \"Гардиън\". Учените от Нюйоркския университет направиха изследване с участието на 200 доброволци, като им пуснаха 260 музикални произведения от различни жанрове. По време на експеримента се оказа, че интервюираните, които проявяват най-много признаци на психопатологичен синдром, са фенове на песните \"Lose Yourself\" на Еминем и \"No Diggity\" на групата \"Блекстрийт\" . Резултатите от изследването са предварителни, подчертаха експертите. Екипът планира да направи по-мащабен опит, в който ще участват хиляди хора с различни психични разстройства . Най-малко признаци на психопатия имат почитателите на парчетата \"My Sharona\" на рок бандата \"Нак\" и \"Titanium\" на поп изпълнителката Сиа и диджей Давид Гета . Ако предположението се потвърди, психическите отклонения ще могат да бъдат откривани, като се изучи плейлистата на даден човек .", "date": "2017.09.27", "title": "Любимата мелодия разкрива психичните ни разстройства"}
{"url": "http://pik.bg/%D0%B8%D0%BD%D1%81%D1%82%D1%80%D1%83%D0%BA%D1%82%D0%BE%D1%80-%D0%BF%D0%BE-%D1%81%D0%B0%D0%BB%D1%81%D0%B0-%D0%BE%D0%B1%D1%8F%D0%B2%D0%B8-%D0%BF%D0%BE%D0%BB%D0%B0-%D0%BD%D0%B0-%D0%B1%D0%B5%D0%B1%D0%B5-%E2%84%964-%D0%BD%D0%B0-%D1%80%D0%BE%D0%BD%D0%B0%D0%BB%D0%B4%D0%BE-news693338.html", "text": "Учителят по танци на половинката на Кристиано Роналдо разкри голямата тайна. Той обяви пола на бебето, което футболистът и гаджето му чакат. След като вече има 3 момчета, звездата на \"Реал\" (Мадрид) най-сетне ще се сдобие и с момиченце. Джорджина Родригес публикува на страницата си в \"Инстаграм\" един от последните уроци по танци. Под него учителят й без да иска разкри, че тя и Кристиано ще станат родители на момиче. \"За мен бе истинска наслада да ти дам уроци по салса. Момиченцето, което очакваш, нека стане балерина\", изяви се в ролята на орисница хореографът. Момчетана на Роналдо са от две сурогатни майки. Близнаците се родиха през юни, а първородният му син Кристиано-джуниър вече е на 7 години.", "date": "2017.09.27", "title": "Инструктор по салса обяви пола на бебе №4 на Роналдо"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D1%81%D1%80%D0%B0%D0%B7%D0%B8-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0---%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%B9-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D1%85%D0%B0%D1%81-news693346.html", "text": "Елена Йончева е гузен негонен бяга, последните няколко дни стана ясно за всички, че властовият център на Добри Беливанов не е в ГЕРБ, не е в нашите общински структури, а някъде другаде. Това заяви ексклузивно пред ПИК депутатът от ГЕРБ Делян Добрев, който по-рано днес бе нападнат в ефир от Йончева, че негови роднини са назначени на важни постове в хасковската администрация. Пред медията ни бившият министър на енергетиката разкри и шокиращите факти, че градоначалникът е в приближения кръг на БСП, тъй като тези дни станало ясно, че Беливанов е бил на екскурзия с местния бизнесмен Иван Стаматов в Кан, Ница и Монако. Двамата се возили на супер луксозен джип \"Бентли\" на стойност близо 500 хил. лева. \"Същият този бизнесмен е бивш народен представител, с чийто златен пръст беше избран кабинета \"Станишев\" през 2005 година. Знаем кой беше близък по онова време с бившия премиер Станишев, същата Елена Йончева. Тоест, въпросният бизнесмен Иван Стаматов е този, който избра приятеля на Йончева през 2005 година. В случая се получава, че гузен негонен бяга, защото сега стават ясни тези факти\", заяви Добрев. На обвиненията на Йончева за назначенията, депутатът отговори, че Добри Беливанов е бил издигнат от ГЕРБ и благодарение на партията той е кмет и още на първи тур и над 20 хиляди гласа, нещо абсолютно недостижимо за представите му преди тази подкрепа, тъй като през 2007 година, когато отново е бил кандидат за общински съветник, при 18 кандидати в листа общия резултат на всички е бил едва 368 гласа. \"При положение, че благодарение на ГЕРБ той стана кмет е нормално да препоръчаме заместник-кметове, които да изпълняват политиките и предизборната програма на ГЕРБ. Освен всичко, тези двама зам.-кметове, които достойни си хвърлиха оставките преди дни, благодарени е на тях в града има инвестиции за над 130 млн. лв. Те лично, заедно със зам.-кметовете обиколиха блоковете и убедиха хората да се възползват от програмата за безплатно саниране. Те имат лична заслуга за реализацията на програмата, нещо за което Беливанов няма никаква заслуга\", каза още Добрев. Като единствена \"заслуга\" на Беливанов, той подчерта \"един златен\" светофар в града на стойност 60 хиляди лева, а фирмата на въпросния бизнесмен и бивши депутат Стаманов участва и там. На въпрос дали прокуратурата трябва да направи проверка, Добрев бе категоричен, че всички компетентни органи трябва да се сезират и да се направи подробна проверка дали не става дума за конфликт на интереси и как кметът пътува с бизнесмен, който има сключени договори с общината и е заинтересована от това да получава поръчки за хиляди от общината, какви са тези луксозни пътувания. Добрев също така попита риторично, как точно в този момент Елена Йончева е съзряла нещо нередно, за това че ГЕРБ е назначила политически кадри на ръководни позиции и то само защото ГЕРБ е помогнал на кметът да заеме поста си. Добрев уточни, че зам.-кметовете са подали своите оставки, тъй като виждат, че властовият център не е в общината и не искат да бъдат оправдание за бездействието на кметът. \"Преди няколко дни той изпрати писмо, в което си приписва всички заслуги за развитието на общината, в същото време твърдеше, че за всичко, което не е свършено са виновни заместниците, което е абсолютна лъжа\", заяви още Добрев. Депутатът от ГЕРБ допълни, че от тук нататък остава да видим дали на Беливанов му е останал поне капчица морал, за да си подаде оставка. \"В крайна сметка ние постъпихме честно към избирателите. Аз лично съжалявам за това, че го подкрепихме, защото той се оказа едно огромно разочарование\", обясни Делян Добрев.", "date": "2017.09.27", "title": "ПЪРВО В ПИК! Делян Добрев срази Елена Йончева - отговори на обвиненията й за скандала с Хасково"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BD%D0%BE%D0%B2-%D0%B2%D0%B8%D1%80%D1%83%D1%81-%D0%B8%D0%B7%D0%BD%D1%83%D0%B4%D0%B2%D0%B0-%D0%B7%D0%B0-%D0%B3%D0%BE%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news693324.html", "text": "Нов зловреден софтуер блокира достъпа до файловете на заразения компютър и изнудва за голи снимки. Това съобщиха в Туитър експертите по киbерсигурност от MallHunterTeam. Жертвите на новата заплаха получават съобщение, което ги пренасочва към електронен адрес и ги подканва да изпратят свои голи снимки. Вирусът е от серията кодове, които искат откуп, за да върнат на жертвата управлението върху файловата система. Обикновено цената на това се измерва в криптовалута. Въпреки че част от заразените плащат, специалистите посочват, че няма гаранция за ликвидирането на заплахата.", "date": "2017.09.27", "title": "ВНИМАНИЕ! Нов вирус изнудва за голи снимки"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D1%82%D0%BE%D1%8F%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D0%B8%D0%B7%D0%BF%D1%8A%D0%B4%D0%B5%D0%BD-%D0%BE%D1%82-%D0%B6%D0%B5%D0%BD%D0%B0-%D1%81%D0%B8---%D0%BF%D0%BE%D1%85%D0%BE%D1%82%D0%BB%D0%B8%D0%B2%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D0%BA%D1%80%D0%B8%D0%B5-%D0%BC%D0%BB%D0%B0%D0%B4%D0%B0%D1%82%D0%B0-%D0%BB%D1%8E%D0%B1-news693334.html", "text": "Забранената любов между 66-годишния актьор Стоян Алексиев и 22-годишната студентка кукловодка Ивана Бобойчева се оказа по-здрава и от стомана и устоя на критиките, с които обществото заля женения сладострастник. Проф. Генадиев от \"Откраднат живот\" продължава да върти любов с младата си колежка под носа на жена си Надежда и напук на всички, които очакваха, че след снимките на фотографите на \"Ретро\" белокосият донжуан ще се кротне при съпругата си. Нищо подобно! Благоверната е изпъдила далеч от семейното ложе Алексиев и той и младата актриса продължават да поддържат интимни отношения с тази разлика, че сега са далеч по-предпазливи отпреди и гледат да не парадират с чувствата си, особено около Народния театър, където бяха увековечени в недостойни за белокос мъж на достолепните 66 действия. Сега Стоян Алексиев пристига на работното си място сам и си тръгва отново сам, видяха фотографите на „Ретро”. Според свои колеги от \"Иван Вазов\" екранният проф. Генадиев доста се изплашил за прехраната си след скандалните снимки, на които бърка в гащите на своята приятелка. Кадрите вбесиха директора на театъра Мариус Донкин, на когото се наложи да прави собствено разследване за изясняване на случая с опозорения си служител. Донков предприе и крайни мерки, като нареди скоротечното пенсиониране на Алексиев. Впоследствие отмени заповедта си, но след скандала плейбоят на Народния е по-нисък и от тревата и гледа да не се появява публично с младата си изгора. Нито веднъж за цяла седмица Стоян Алексиев не се мерна с г-ца Бобойчева около работното си място. Актьорът обикновено паркира на място в непосредствена близост до задния вход на театъра, видяха фотографите на \"Ретро\". И докато допреди да бъде разконспириран за скандалната си връзка усмивката не слизаше от лицето на проф. Генадиев, актьорът сега изглежда отпаднал, изтощен и много тъжен. \"Как да не е съсипан? Да, наистина някои кадри са грозни. Всеки, който има публичност, трябва да има съзнанието, че трябва да е за пример на околните. Но мисля, че медиите съдят твърде сурово\", защити сладострастника продуцентът му в \"Откраднат живот\" Евтим Милошев. За да не си навлече наново гнева на обществото, Стоян Алексиев почти не излиза навън с младата си любовница. Сега обичайното му занимание след края на репетициите е да отскочи до тотопункта. След като проф. Генадиев почина в катастрофа в „Откраднат живот”, актьорът вече не прибира хонорари от лекарския сериал и отново кара на нищожната си заплатата от театъра. \"С актьорската заплата обаче младо гадже не се издържа\", подмятат ехидно по адрес на нетрадиционната двойка колеги на Алексиев. Затова сега надеждите на актьора били в заветната комбинация от шест числа. Надявал се на някоя по-крупна печалба, за да купи жилище на Ивана, която е родом от провинцията. Сега двамата любовчии уреждали рандевутата си в скромно жилище недалеч от центъра на София, където Алексиев е изпъден от жена си. В първите дни, след като гръмна скандалът, Стоян почти се пренесъл в студентската квартира на младата актриса. Ако се вярва на клюката, която обикаля из Народния театър, огорчена от действията на мъжа си, съпругата на Алексиев, Надежда, отрязала достъпа му до общия им дом, като сменила бравата на вратата.", "date": "2017.09.27", "title": "САМО В ПИК И \"РЕТРО\"! Стоян Алексиев изпъден от жена си - похотливият актьор крие младата любовница в тайна квартира (ПАПАРАШКИ СНИМКИ)"}
{"url": "http://pik.bg/%D0%B2%D0%B4%D0%B8%D0%B3%D0%B0%D1%82-%D0%B2%D0%B8%D1%81%D0%BE%D0%BA%D0%BE%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%87%D0%B5%D0%BD-%D0%B7%D0%B0%D0%B2%D0%BE%D0%B4-%D0%B7%D0%B0-36-%D0%BC%D0%B8%D0%BB%D0%B8%D0%BE%D0%BD%D0%B0-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news693325.html", "text": "В Кърджали ще бъде направена първа копка на високотехнологичен завод. Инвестицията е на стойност 36 милиона лева и е на българско акционерно дружество. Новият завод ще произвежда токозахранващи системи за потребители, които нямат достъп до националните електрически мрежи. Това са токоизправители, инвертори, юпиеси. Все неща, които са свързани с енергийно захранване на високо отговорни обекти, каза представителят на фирмата инвеститор Вели Шакир. В завода ще започнат работа 100 души, като броят им ще надхвърли 240 в следващите 5 години, каза още Вели Шакир. Разполагаме с терен, където може да направим разширение на завода. Така че, постепенно, с всяко едно разширение ще се ангажира допълнително работна ръка, добави Шакир. Продукцията от Родопите ще бъде изнасяна в 56 държави в целия свят.", "date": "2017.09.27", "title": "Вдигат високотехнологичен завод за 36 милиона в Кърджали"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%BE%D1%82-%D0%BD%D0%B8%D0%B1%D0%B8%D1%80%D1%83-%D0%BF%D1%80%D0%B5%D0%BB%D0%B5%D1%82%D0%B5%D0%BB%D0%B8-%D0%BD%D0%B0%D0%B4-%D0%BB%D0%BE%D0%BD%D0%B4%D0%BE%D0%BD-news693321.html", "text": "Извънземни прелетяха над Лондон, съобщава. Вероятно те са от планетата Нибиру, която се очакваше на 23-ти да се приближи до Земята и да предизвика апокалипсис, съобщава Езоройтер.ру. На всеки 3600 години мистериозната планета се приближава до нашата. Прогнозата, че това ще се случи тези дни, се оказа погрешна. Вместо нея, над Лондон обаче се появиха НЛО-та. Стивън Катринг, който успял да ги снима, споделя, че когато видял светлините, си помислил, че Нибиру се приближава до Земята.", "date": "2017.09.27", "title": "МИСТЕРИЯ! Извънземни от Нибиру прелетели над Лондон?"}
{"url": "http://pik.bg/%D1%81%D0%BF%D0%BE%D1%80%D1%82%D0%BD%D0%BE-%D1%82%D0%BE%D1%80%D0%BD%D0%B0%D0%B4%D0%BE-%D1%87%D0%B5%D1%80%D0%B2%D0%B5%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BB%D0%B8%D0%BA%D1%83%D0%B2%D0%B0---%D1%86%D1%81%D0%BA%D0%B0-%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%82%D1%80%D0%BE%D0%B5%D0%BD-%D1%83%D0%B4%D0%B0%D1%80-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-news693345.html", "text": "ЦСКА е лидер във временното класиране на шампионата, \"армейците\" играят резултатен и атрактивен футбол, но това далеч не е единствената добра новина, която може да зарадва червената общност. Очертават се големи победи за \"армейците\" извън терена. Предстои търг за стадиона и базите на \"червените\". Елитният ЦСКА по всичко личи има огромни шансове да се поздрави с успех във въпросното базово начинание. \"Всички знаят на кого е фирмата \"Ред Енимълс\". Г-н Гриша Ганчев ни е казал, че като дойде време за плащане, парите ще са платени и емблемата ще е там, където й е мястото\", заяви говорителят на фенклуб \"Сектор Г\" Павел Маринов пред \"Би Ай телевизия\". Както е известно, фирмата \"Ред Енимълс\" спечели правото да откупи активите на 31-кратните шампиони. Към настоящия момент обаче вървят обжалвания в съда срещу разпределението на парите. Наддаването за активите на ПФК ЦСКА АД предизвика истински трилър от емоции. При положение, че елитният ЦСКА съумее да придобие активите на ПФК ЦСКА АД, а също така се споразумее дългосрочно за базата и стадиона на \"червените\", то ситуацията с \"армейците\" и на ниво ФИФА и УЕФА ще претърпи интересно развитие. Като едва ли ще останат съмнения в автентичността на родния клуб. Което може да отвори вратичка за участие на ЦСКА в евротурнирите още следващия сезон.", "date": "2017.09.27", "title": "Спортно торнадо! Червена България ликува - ЦСКА с исторически троен удар!? Гриша Ганчев..."}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%83%D1%87%D0%B5%D0%BD%D0%B8%D1%87%D0%BA%D0%B0%D1%82%D0%B0-%D1%80%D0%B0%D0%B4%D0%BE%D1%81%D1%82%D0%B8%D0%BD%D0%B0-%D0%BA%D0%BE%D1%8F%D1%82%D0%BE-%D0%BE%D0%B1%D0%B2%D0%B8%D0%BD%D0%B8-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BD%D0%B0-%D1%88%D0%BA%D0%BE%D0%BB%D0%BE%D1%82%D0%BE-%D1%81%D0%B8-%D0%B2-%D0%B1%D0%BB%D1%83%D0%B4%D1%81%D1%82%D0%B2%D0%BE-news693385.html", "text": "Чувствам се зле. Няма да коментирам обаче нищо за записа, тъй като в момента тече разследване и каквото и да кажа, може да попреча. Всичко се случи в училище, но засега ще мълча, притеснена съм. Това казва пред БургасИНФО седмокласничката Радостина – възпитаничка на  ОУ „Христо Ботев”, село Ново Паничарево. Момичето излезе от дома си да се срещне с приятели, но не пожела да бъде снимана и записвана. Тя изглеждаше в добро настроение и бурно се прегръщаше със съучениците си, които я подкрепяха. Седмокласничката живее до двора на училището, към  чийто директор родителите й отправиха обвинения за блудство, пише изданието. В момента учениците започнаха следобедните си занятия в занималня. Служителите на учебното заведение обаче не допускат външни лица в сградата, която в момента е под строг контрол. „От Инспектората по образование ни забраниха да допускаме журналисти, както и да даваме каквато и да било информация по случая”, каза млада жена, представила се като част от колектива на училището. Бравата от външната страна на вратата е махната, а чистачка следи стриктно кой точно иска да влезе. В селото темата е широко коментирана, като местните жители не могат да повярват, че дългогодишният директор Христо Радев е способен да злоупотребява с ученичка. Припомняме, че срещу него е повдигнато обвинение, че на 25.09.2017 г. в сградата на училището е извършил действия с цел да възбуди и удовлетвори полово желание без съвкупление, по отношение на непълнолетно момиче, чрез използване на положение на зависимост като директор на горепосоченото училище, в което пострадалата е ученичка – престъпление по чл.150, ал.1 от НК. Чувствам се зле. Няма да коментирам обаче нищо за записа, тъй като в момента тече разследване и каквото и да кажа, може да попреча. Всичко се случи в училище, но засега ще мълча, притеснена съм. Това казва пред БургасИНФО седмокласничката Радостина – възпитаничка на  ОУ „Христо Ботев”, село Ново Паничарево. Момичето излезе от дома си да се срещне с приятели, но не пожела да бъде снимана и записвана. Тя изглеждаше в добро настроение и бурно се прегръщаше със съучениците си, които я подкрепяха. Седмокласничката живее до двора на училището, към  чийто директор родителите й отправиха обвинения за блудство, пише изданието. В момента учениците започнаха следобедните си занятия в занималня. Служителите на учебното заведение обаче не допускат външни лица в сградата, която в момента е под строг контрол. „От Инспектората по образование ни забраниха да допускаме журналисти, както и да даваме каквато и да било информация по случая”, каза млада жена, представила се като част от колектива на училището. Бравата от външната страна на вратата е махната, а чистачка следи стриктно кой точно иска да влезе. В селото темата е широко коментирана, като местните жители не могат да повярват, че дългогодишният директор Христо Радев е способен да злоупотребява с ученичка. Припомняме, че срещу него е повдигнато обвинение, че на 25.09.2017 г. в сградата на училището е извършил действия с цел да възбуди и удовлетвори полово желание без съвкупление, по отношение на непълнолетно момиче, чрез използване на положение на зависимост като директор на горепосоченото училище, в което пострадалата е ученичка – престъпление по чл.150, ал.1 от НК.", "date": "2017.09.27", "title": "ЕКСКЛУЗИВНО! Проговори ученичката Радостина, която обвини директора на школото си в блудство: Зле съм, но ще мълча до делото (СНИМКА)"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BC%D0%B5%D1%81%D1%82%D1%8F%D1%82-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-%D0%B2-%D1%87%D0%B0%D1%81%D1%82%D0%BD%D0%B0-%D0%BA%D0%BB%D0%B8%D0%BD%D0%B8%D0%BA%D0%B0-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B8%D1%80%D0%B0%D1%82-%D0%BC%D1%83-%D1%87%D0%B5%D1%80%D0%B5%D0%BD-%D0%B4%D1%80%D0%BE%D0%B1-news693380.html", "text": "Наим Сюлейманоглу вече е извън кома. Говорих с брат му. Утре ще го преместят в частна клиника. Това заяви пред Нова телевизия щангистът Севдалин Маринов, един от близките приятели на легендата Наим Сюлейманоглу. Припомняме, че трикратният олимпийски шампион беше приет по спешност, а по-късно изпадна в кома заради чернодробна недостатъчност. \"След като бъде преместен в частната клиника ще му се направят допълнителни тестове. Ще се търси черен дроб. Всичко зависи от това кога ще се намери донорът. Възможно е още утре да се състои\", обясни Севдалин Маринов за състоянието на Наим Сюлейманоглу. Припомняме, че по-рано днес друг познат на турската легенда в щангите - Нено Терзийски, обясни, че чернодробната недостатъчност на легендата не се дължи на прекомерна употреба на анаболи и стероиди. Българският депутат не пожела да коментира дали прекомерната употреба на алкохол е довела до болестта на Наим.", "date": "2017.09.27", "title": "ДОБРА НОВИНА! Местят Наим Сюлейманоглу в частна клиника! Трансплантират му черен дроб"}
{"url": "http://pik.bg/%D1%81%D0%BB%D0%B0%D0%B4%D0%BA%D0%BE-%D1%87%D1%83%D0%B4%D0%BE-%D1%82%D0%BE%D1%87%D0%BD%D0%BE-3845-%D0%BA%D0%B0%D0%BB%D0%BE%D1%80%D0%B8%D0%B8-news693307.html", "text": "Най-калоричният десерт в света, направен от 18 лъжици сладолед и четири гофрети, се предлага в заведение в Кардиф, Великобритания, пише в. \"Дейли мирър\". Десертът \"Римска империя\" може да бъде покрит с шоколадови парченца, топинг, плодове и късчета брауни, според вкуса на клиента. Сладкото изкушение съдържа 3 845 калории, според компанията \"Томсън лейкс\", която проучва най-висококалоричните десерти в света. \"Никога не правим нещата половинчато. Баща ми винаги ми е казвал, ако правя нещо, да го правя както трябва\", каза създателят на сладкиша Мандийп. Той добави, че повечето възрастни са загубили детето в себе си и целта му е да им върне вълнението. Британското блюдо победи номер две в класацията - \"Върховната мелба\" от Банкок, Тайланд, с над 200 калории. То далеч надмина и двукилограмовата палачинка, предлагана в кафене в Загреб, Хърватия. Досега никой не е успявал да изяде сам \"Римска империя\".", "date": "2017.09.27", "title": "Сладко чудо! Точно 3845 калории"}
{"url": "http://pik.bg/%D1%8E%D0%BD%D0%BE%D1%88%D0%B0-%D0%BD%D0%B0-%D1%86%D1%81%D0%BA%D0%B0-%D0%B0%D0%BA%D0%BE%D1%81%D1%82%D0%B8%D1%80%D0%B0-%D0%BD%D0%B0-%D0%BB%D0%B0%D1%83%D1%82%D0%B0-news693349.html", "text": "Юношата на Юлиян Чапаев пристигна на \"Лаута\". Играчът по всяка вероятност ще започне още днес тренировки с черно-белите. 21-годишният футболист е юноша на , а след като напусна школата на червените беше в дублиращия отбор на немския РБ Лайпциг. У нас той за Монтана, където бе освободен миналата седмица. Чапаев е защитник и се вписва в концепцията за подмладяване, която ръководството на Локо е твърдо решено да развива, съобщава \"PlovdivDerby\".", "date": "2017.09.27", "title": "Юноша на ЦСКА акостира на \"Лаута\""}
{"url": "http://pik.bg/%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D1%81-%D0%BA%D0%BB%D1%8E%D1%87%D0%BE%D0%B2%D0%B8-%D1%80%D0%B5%D1%88%D0%B5%D0%BD%D0%B8%D1%8F-news693381.html", "text": "Новак Джокович ще присъедини още специалисти към щаба си. Става въпрос за Марко Паники, който ще бъде негов фитнес треньор и Улисес Бадио, който ще е физиотерапевт на бившия №1 в света, пише \"Тенис Кафе\". Ноле, който за последно игра на Уимбълдън и прекрати сезона си в края на юли, се очаква да се завърне в игра през януари следващата година в Австралия. Вчера Джокера обяви, че продължава работа с Андре Агаси, когото нае за треньор преди \"Ролан Гарос\".", "date": "2017.09.27", "title": "Джокович с ключови решения"}
{"url": "http://pik.bg/%D0%B8%D0%B7%D0%B4%D0%B8%D0%B3%D0%B0%D1%82-700-%D1%82%D0%BE%D0%BD%D0%BD%D0%B0-%D0%B1%D1%80%D0%B8%D0%B4%D0%B6%D0%B8%D1%82-%D0%B1%D0%B0%D1%80%D0%B4%D0%BE-%D0%B2-%D1%81%D0%B5%D0%BD-%D1%82%D1%80%D0%BE%D0%BF%D0%B5-news693384.html", "text": "Статуя на Брижит Бардо ще бъде открита на входа на Сен Тропе за 83-ия ѝ рожден ден, който е в четвъртък. Курортният град в Югоизточна Франция отдава по този начин почит на кинозвездата, която допринася за световната му слава. \"Връзката е много силна. Когато някой каже \"Сен Тропе\", хората веднага се сещат за Брижит Бардо\", каза Клод Манискалок, директор на туристическото бюро в града. Брижит Бардо живее в Сен Тропе от 1958 г. През 50-те години на миналия век хората на изкуството започват да се настаняват в малкото тогава рибарско село. Статуята е внушителна - висока е 2.5 м и тежи 700 кг. Тя е вдъхновена от акварел на италианския майстор на еротичните комикси Мило Манара, показващ Брижит Бардо по времето, когато чувствената ѝ фигура разтуптява сърцата на зрителите на филма \"И Бог създаде жената\" (1956). Брижит Бардо благодари на жителите на Сен Тропе за оказаната ѝ \"огромна чест\". На откриването в четвъртък обаче ще я представлява съпругът ѝ Бернар д'Ормал.", "date": "2017.09.27", "title": "Издигат 700-тонна Бриджит Бардо в Сен Тропе"}
{"url": "http://pik.bg/%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2%D0%B0-%D0%B2-%D1%83%D0%BA%D1%80%D0%B0%D0%B9%D0%BD%D0%B0-30-%D1%85%D0%B8%D0%BB%D1%8F%D0%B4%D0%B8-%D0%B4%D1%83%D1%88%D0%B8-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%BE%D1%82-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F%D1%82%D0%B0-%D0%B2-%D0%BA%D0%B0%D0%BB%D0%B8%D0%BD%D0%BE%D0%B2%D0%BA%D0%B0-%D0%B2%D0%B8%D0%B4%D0%B5%D0%BE-news693383.html", "text": "\"Крым.Реалии\". В сряда сутринта интензивността на взривовете в складовете е намаляла значително, съобщава Генщабът. По данни на Държавната служба по извънредни ситуации, двама души са ранени. Върви разследване за диверсия, съобщава УНИАН. Около 30 хиляди души са евакуирани във Виницка област в Украйна, след като поредица от експлозии в склад за боеприпаси в Калиновка причини силен пожар, съобщава Дойче Веле , като се позовава на информация от Държавната служба на Украйна по извънредни ситуации. В района на пожара е изцяло преустановено движението на автомобилния и железопътния транспорт. В радиус от 50 километра е закрито и въздушното пространство. Временно е преустановено и подаването на природен газ към редица населени места в района. За справяне със стихията са задействани близо 700 души и 149 единици техника. По данни на Генералния щаб на украинската армия сапьорски екипи вече са пристъпъли към разчистване на територията. В мрежата се появи видео на взривовете в склада с боеприпаси в Калиновка. Мощната експлозия са заснели журналисти от Ройтерс, предава", "date": "2017.09.27", "title": "СЛЕД ВЗРИВА В УКРАЙНА: 30 хиляди души евакуирани от района на експлозията в Калиновка (ВИДЕО)"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D1%81%D0%B5-%D0%B7%D0%B0%D0%BF%D0%BB%D0%B8%D1%82%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D0%B1%D0%BB%D1%83%D0%B4%D1%81%D1%82%D0%B2%D0%BE-%D1%81-%D1%83%D1%87%D0%B5%D0%BD%D0%B8%D1%87%D0%BA%D0%B0-%D1%83%D0%B2%D0%BE%D0%BB%D0%BD%D0%B8%D0%BB-%D0%BD%D0%B0%D1%81%D0%BA%D0%BE%D1%80%D0%BE-%D0%B1%D0%B0%D1%89%D0%B0-%D0%B9-news693365.html", "text": "Броени часове след задържането на директора на ОУ \"Христо Ботев\" село Ново Паничарево - Христо Радев, местните обсъждат доколко е възможно този човек да бъде изнасилвач на непълнолетни момичета. Дотук е ясно, че бащата на 12-годишната Радостина - Христо собственоръчно занесъл видеозапис в полицейския участък, с който да докаже, че с дъщеря му са извършвани сексуални действия. Разследващите на този етап разполагат само с видеозаписа и показанията на момичето, че директорът и друг път се е гаврил с нея, предава Флагман.бг. \"Не мога да допусна, че г-н Радев е способен на блудство, работя с него вече 10 години, тук сме една шепа хора и се познаваме като в едно голямо семейство\", каза кметът на селото Яна Жекова. За никого в Ново Паничарево не е тайна, че доскоро бащата на Радостина - Христо е работел в училището, но е уволнен, след като се е доказало, че е крал от дървата за огрев на децата. Все по-усилено се говори, че на директора е направена клопка. Радостина има още 2 сестри.", "date": "2017.09.27", "title": "МИСТЕРИЯТА СЕ ЗАПЛИТА! Директорът, обвинен в блудство с ученичка, уволнил наскоро баща й"}
{"url": "http://pik.bg/%D0%BB%D1%8E%D0%B1%D0%BE%D0%B2-%D0%BB%D0%B8-%D0%B1%D0%B5---%D0%B4%D0%B0-%D1%8F-%D0%BE%D0%BF%D0%B8%D1%88%D0%B5%D1%88-%D1%81%D0%BE%D1%84%D0%BA%D0%B0-%D0%B2-%D1%88%D0%BE%D0%BA-%D1%81%D0%BB%D0%B5%D0%B4-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B3%D1%80%D0%B8%D0%BD%D0%B3%D0%BE-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BF%D1%83%D1%81%D0%BD%D0%B0%D0%BB%D0%B0-%D0%B2%D1%80%D1%8A%D0%B7%D0%BA%D0%B8-%D0%B7%D0%B0-%D0%B4%D0%B0--news692768.html", "text": "Софи Маринова е в шок! Гаджето на ромската перла Гринго е в ареста, след като бе закопчан от униформени по време на акция в Айтос. Софи яко трепери за своя любим и е силно притеснена. Тя всячески се опитва да разбере защо точно любимият й е зад решетките и прави всичко по силите си, за да го оневини. Маринова дори пусна своите връзки, за да да изкара Гринго от ареста. Тя се е свързала с редица адвокати и юристи, за да може гаджето й да бъде пуснат възможно най-бързо, пише столичен всекидневник. Софка твърди пред близки, че Тодор Давидов, както е името на гаджето й, е невинен. Според нея той няма нищо общо с престъпността и е редно незабавно да бъде пуснат. Гринго бе задържан през уикенда. Той е обвинен за притежанието на незаконно оръжие и съмнително много СИМ карти. Акцията е направена след анонимен сигнал. Давидов е изведен с бележници пред погледа на всички негови близки. Над 10 униформени нахлули в дома и арестували Гринго. Софка веднага се сопнала и поискала сметка от полицаите, които не й обърнали внимание. Те извели възлюбения й, качили го в колата и отпрашили към ареста. \"Двамата със Софи ни дойдоха на гости за почивните дни - разказа бабата на Гринго. - Без никакво предупреждение щурмуваха дома ни. Арестуваха Тошко. Дори не знаем за какво. Гринго е невинен! Хората много му завиждат, защото е успял. От яд са го натопили\", ядосано обясни жената, която е отгледала Гринго. Софи много тъжи на Давидов и покой не я хваща, докато той е в ареста. Очакванията са Гринго да бъде пуснат, но все още това е непотвърдена информация. Двамата са силно влюбени и не могат да изкарат дълго време един без друг. Двойката мисли за дете и сватба в най-скоро време. В началото на връзката си те имаха куп проблеми, които вече са загърбени. Най-яркият скандал между двойката бе, когато Софи призна, че Гринго я бие. \"Първите дни бяха цветя и рози. После, като заживяхме заедно, започнаха някакви скандали - побоища, тормозене. Той е 2 метра, един път като ме удари, не мога да стана. Той не може да приеме това, че съм толкова силна като жена и певица. Много е ревнив. Все съм виждала семейства да се карат, ама така за гъдел, как ще ми посяга\", разказа преди време Софка.", "date": "2017.09.27", "title": "ЛЮБОВ ЛИ БЕ - ДА Я ОПИШЕШ! Софка в шок след ареста на Гринго! Певицата пуснала връзки, за да го изкара на свобода"}
{"url": "http://pik.bg/%D0%B5%D0%BD%D0%B5%D1%80%D0%B3%D0%BE%D1%82%D0%BE-%D0%BF%D0%B0%D0%BA-%D0%BE%D0%BF%D1%8A%D0%BD%D0%B0-%D0%BD%D0%B5%D1%80%D0%B2%D0%B8%D1%82%D0%B5-%D0%BD%D0%B0-%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-news693353.html", "text": "\"За 1 час ЧЕЗ ни спря и пусна тока 6 пъти. ПИСНА МИ! ИЗРОДИ ЧЕШКИ! МАХАЙТЕ СЕ! БОКЛУЦИ!\", изригна срещу доставчика на електроенергия Катето във \"Фейсбук\". Актрисата, която живее в Панчарево, редовно има ядове с ЧЕЗ. Е С нерви започна денят за Катерина Евро. Легендата от \"Оркестър без име\" не е на себе си, след като от сутринта токът в Панчарево е на принципа \"тука има, тука нема\". лектроразпределителното дружество постоянно дърпа шалтера на жителите на селото.", "date": "2017.09.27", "title": "Енергото пак опъна нервите на Катето Евро"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%80%D0%B0%D0%B7%D0%B2%D1%8F-%D1%82%D1%80%D0%B8%D0%B1%D0%B0%D0%B3%D1%80%D0%B5%D0%BD%D0%B8%D0%BA%D0%B0-%D0%B2-%D1%82%D0%BE%D1%80%D0%BE%D0%BD%D1%82%D0%BE-%D0%BA%D0%B0%D1%82%D0%BE-%D1%80%D0%B0%D0%B9%D0%BD%D0%B0-%D0%BA%D0%BD%D1%8F%D0%B3%D0%B8%D0%BD%D1%8F-%D0%B2%D0%B8%D0%B4%D0%B5%D0%BE-news693394.html", "text": "Иконата на поп фолка Преслава превзе Торонто като Райна Княгиня. Звездата на \"Пайнер\" е на турне в САЩ и Канада, от което предстоят още четири концерта - тази вечер във Вегас, на 29 септември в Тампа, на 30-ти в Чикаго и на 1 октомври - в Кейп Код. Особено патриотично е преминало участието на звездата в Торонто на 23 септември, ден след Обявяването на независимостта на България. За кеф на нашенците в Канада от сцената Преслава вее родния трибагреник, пеейки една от най-патриотичните песни \"Кой уши байрака\" за Райна Княгиня. Самата чалга дива пусна лайв-видео в официалната си страница във \"Фейсбук\".", "date": "2017.09.27", "title": "БРАВО! Преслава развя трибагреника в Торонто като Райна Княгиня (ВИДЕО)"}
{"url": "http://pik.bg/%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B0%D1%81%D1%82%D0%B8%D1%87%D0%BD%D0%BE-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%BE%D0%B1%D1%89%D0%B8%D0%BD%D0%B0-%D0%BC%D0%B0%D0%BB%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news693389.html", "text": "Частично бедствено положение е обявено за няколко селища в община Малко Търново заради придошлата река Младежка, съобщи кметът на Общината Илиян Янчев пред \"Фокус\". Това са селата Младежко, Калово, Бяла вода, Граматиково и Стоилово. Има частично наводнени къщи - с навлязла вода на първия етаж, както и мазе на жилищен блок. Пътят за с. Младежко е наводнен и затворен заради придошлите води на реката. В селата Калово, Бяла вода и Граматиково има наводнени улици. Няма бедстващи хора. „Валежите намаляват и се надявам, че водата ще се оттече“, каза още кметът на Малко Търново.", "date": "2017.09.27", "title": "Обявиха частично бедствено положение в община Малко Търново"}
{"url": "http://pik.bg/%D1%80%D0%B0%D0%B4%D0%BE%D1%81%D0%BB%D0%B0%D0%B2-%D0%B4%D0%B8%D0%BC%D0%BE%D0%B2-%D0%B5-%D0%BD%D0%BE%D0%B2%D0%B8%D1%8F%D1%82-%D1%80%D0%B0%D0%B9%D0%BE%D0%BD%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%81%D0%BE%D1%84%D0%B8%D1%8F-news693431.html", "text": "Прокурорската колегия към Висшия съдебен съвет (ВСС) избра единодушно Радослав Димов за нов районен прокурор на София. Изборът му идва, след като досегашният прокурор Петър Белчев напусна преждевременно поста в края на юли. Белчев подаде оставка, след като се разбра, че негови подчинени повече от година са игнорирали сигнали срещу Стефан Станев, който на 23 юни т.г. уби по особено жесток начин приятелката си Виола Петрова. Сигналите за заплаха са подавани от бившата съпруга на Станев и нейни роднини, а общо четирима прокурори са прекратили проверките поради липса на доказателства. Днешното заседание на прокурорската колегия беше последно в сегашния й състав преди изтичането на мандата на ВСС след няколко дни.", "date": "2017.09.27", "title": "Радослав Димов е новият районен прокурор на София"}
{"url": "http://pik.bg/%D0%B0%D0%B4-%D0%BD%D0%B0-%D0%BF%D1%8A%D1%82%D1%8F-43-%D0%B3%D0%BE%D0%B4%D0%B8%D1%88%D0%B5%D0%BD-%D0%B7%D0%B0%D0%B3%D0%B8%D0%BD%D0%B0-%D0%B7%D0%B0%D0%B1%D0%B8%D0%B2%D0%B0%D0%B9%D0%BA%D0%B8-%D0%B0%D1%83%D0%B4%D0%B8%D1%82%D0%BE-%D1%81%D0%B8-%D0%B2-%D0%B4%D1%8A%D1%80%D0%B2%D0%BE-news693427.html", "text": "43-годишен мъж е загинал на място при катастрофа на пътя между селата Поповица и Чешнегирово. Това съобщи за Радио „Фокус“ – Пловдив говорителят на Областната дирекция на МВР. Сигналът за пътнотранспортното произшествие е подаден около 13,10 часа. 43-годишният водач с лек автомобил „Ауди“ се е блъснал в дърво, в резултат на което е починал на място. Полицейски екипи от Асеновград са извършили оглед на мястото на инцидента, като се изясняват причините за настъпването му. От пресцентъра на полицията добавиха, че шофьорът е бил с отнето свидетелство за правоуправление, а автомобилът му е бил спрян от движение тази година. Няма затруднение на движението в района, тъй като автомобилът е напуснал очертанията на пътя в резултат на сблъсъка.", "date": "2017.09.27", "title": "АД НА ПЪТЯ! 43-годишен загина, забивайки аудито си в дърво "}
{"url": "http://pik.bg/%D1%86%D1%81%D0%BA%D0%B0-%D0%B1%D0%B5%D0%B7-%D0%BF%D0%BE%D1%87%D0%B8%D0%B2%D0%BA%D0%B0-%D0%B2-%D0%BF%D0%B0%D1%83%D0%B7%D0%B0%D1%82%D0%B0---%D1%81%D1%82%D0%B0%D0%BC%D0%B5%D0%BD-%D0%B1%D0%B5%D0%BB%D1%87%D0%B5%D0%B2-%D1%82%D1%8A%D1%80%D1%81%D0%B8-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%B7%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B0-news693443.html", "text": "ЦСКА ще изиграе приятелски мач по време на шампионатната пауза заради националните отбори. Червените ще уговорят днес своя съперник, като вариантите са третодивизионен или втородивизионен тим. Също днес ще станат ясни датата и часът на контролата. Следващият шампионатен двубой на армейците е в събота от 14.45 часа срещу Етър във Велико Търново. След това чак на 15 октомври ЦСКА приема от 20 часа на стадиона в Борисовата градина Пирин в пореден мач за първенството. Днес възпитаниците на треньора Стамен Белчев ще имат една тренировка, която ще се състои следобед.", "date": "2017.09.27", "title": "ЦСКА без почивка в паузата - Стамен Белчев търси съперник за контрола"}
{"url": "http://pik.bg/%D1%82%D0%BE%D0%B2%D0%B0-%D0%BB%D0%B8-%D0%B5-%D0%BD%D0%B0%D0%B9-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE%D1%82%D0%BE-%D1%81%D0%B5%D0%BB%D1%84%D0%B8-%D1%81%D1%8A%D1%81-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%B2-%D1%81%D0%B2%D0%B5%D1%82%D0%B0-news693341.html", "text": "Това е моментът, в който студент се удавя, докато неговите приятели си правят селфи, без да знаят, че той е в беда. 17-годишният Вишуас е бил на пикник заедно с колегите си от Националния колеж в Бангалор, когато решил да се поохлади във водата, пише в. \"Метро\". Студентите искали да посетят местен храм, когато станала белята. Суман, един от студентите, разказа: „Току що бяхме излезли от водата, тъкмо тръгваме за храма Гунданджанея. Въобще не забелязахме, че Вишуас го няма. Един от студентите си разглеждаше селфитата и на едно от тях той видя, че Вишуас се дави. Той веднага вдигна аларма, но докато успеем да се върнем, Вишуас вече беше мъртъв“.", "date": "2017.09.27", "title": "Това ли е най-ужасяващото селфи със студенти в света?"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%B5%D0%BA%D1%88%D1%8A%D0%BD-%D0%BD%D0%B0%D1%82%D1%80%D1%8A%D1%88%D0%BA%D0%B0%D1%85%D0%B0-%D0%B1%D0%B0%D0%BD%D0%B4%D0%B0%D1%82%D0%B0-%D0%B0%D0%B2%D1%82%D0%BE%D0%BA%D1%80%D0%B0%D0%B4%D1%86%D0%B8-%D0%BD%D0%B0-%D0%B8%D1%86%D0%BE-%D1%82%D1%83%D1%80%D1%87%D0%B8%D0%BD%D0%B0-news693439.html", "text": "Банда автокрадци е била разбита в София тази събота, но МВР не са съобщили своевременно за акцията, съобщава Би Ти Ви. Групата е заловена в момент, в който вкарвала краден автомобил в гараж, близо до Горубляне. Колата трябвало да бъде „разфасована” и продадена на части в автоморгите. Сред арестуваните са Ицо Турчина и трима негови приближени. Единствено Турчина е получил обвинение и е с мярка „домашен арест”. Турчина е постоянен контингент на полицията. Задържан е многократно за автокражби. Специализирал се в кражбите на  „Фолксваген”, „Опел”, „Ауди”, разказват запознати. Преди две години полицията атакува негова автоморга и там бяха открити авточасти от 107 крадени коли. Всеки ден в столицата изчезват по 4 – 5 автомобила. Почти всички се разглобяват и пласират в автоморгите, където следите им се губят. Единични са случаите в които по-луксозните автомобили се изкарват зад граница.", "date": "2017.09.27", "title": "Страшен екшън! Натръшкаха бандата автокрадци на Ицо Турчина"}
{"url": "http://pik.bg/%D0%B2%D1%8A%D0%BB%D1%88%D0%B5%D0%B1%D0%BD%D0%B0%D1%82%D0%B0-%D1%81%D0%B8%D0%BB%D0%B0-%D0%BD%D0%B0-%D1%87%D0%B0%D1%8F---%D0%BF%D0%BE%D0%B2%D0%B8%D1%88%D0%B0%D0%B2%D0%B0-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D0%B5%D1%82%D0%BE-%D0%B8-%D0%BD%D0%B8-%D0%BF%D0%B0%D0%B7%D0%B8-%D0%BE%D1%82-%D0%B1%D0%BE%D0%BB%D0%B5%D1%81%D1%82%D0%B8-news693424.html", "text": "Чаят е една от най-популярните напитки в света. И е някак личен: всеки има своя виждане как да направи перфектната чаша чай. Но какво казва науката по въпроса? Консумацията на чай е свързана с множество ползи за здравето, макар това да не е единствената причина да го пием. Смята се, че подобрява настроението и когнитивните способности, намалява риска от сърдечно-съдови заболявания и диабет. Чаят е източник на микрохранителни вещества, включително флуорид, магнезий и цинк, пише obekti.bg, позовавайки се на Science Alert. Но въпреки това, основните здравословни ползи от чая са свързани с трите главни биоактивни съединения: катехини, кафеин и L-теанин. Биоактивните съединения са неесенциални нутриенти, които имат силно влияние върху здравето на човека. Катехините имат антиоксидантни свойства и предотвратяват увреждането на клетките. Кофеинът ви кара да се чувствате свежи и нащрек, а за L-теанинът се смята, че е отговорен за релаксиращите свойства на чая. Повече антиоксиданти и по-малко кофеин прави зеленият чай един от най-добрите възможни избори при тази напитка.", "date": "2017.09.27", "title": "Вълшебната сила на чая - повишава настроението и ни пази от болести "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%BE-%D0%B5-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BA%D1%80%D0%B0%D0%B9-%D1%80%D0%B5%D0%BA%D0%B0-%D0%B2%D0%B5%D0%BB%D0%B5%D0%BA%D0%B0-%D0%BE%D1%87%D0%B0%D0%BA%D0%B2%D0%B0-%D1%81%D0%B5-%D0%B3%D0%BE%D0%BB%D1%8F%D0%BC%D0%B0-%D0%BF%D1%80%D0%B8%D0%BB%D0%B8%D0%B2%D0%BD%D0%B0-%D0%B2%D1%8A%D0%BB%D0%BD%D0%B0-news693482.html", "text": "Ограничено e движението по път III-9901 Синеморец-Резово от км 18+00 до км 30+200 поради опасност от приливна вълна към моста на р. Велека. Това съобщиха от пресцентъра на Агенция \"Пътна инфраструктура\". Шофьорите се призовават да карат с повишено внимание.", "date": "2017.09.27", "title": "ВАЖНО! Ограничено е движението край река Велека, очаква се голяма приливна вълна"}
{"url": "http://pik.bg/%D0%B0%D0%BA%D1%82%D1%8C%D0%BE%D1%80%D0%B8%D1%82%D0%B5-%D0%BE%D1%82-12-%D0%B0-%D0%B7%D0%B2%D0%B5%D0%B7%D0%B4%D0%B8-%D0%BD%D0%B0-%D0%BC%D0%BE%D0%B4%D0%BD%D0%BE-%D0%B4%D0%B5%D1%84%D0%B8%D0%BB%D0%B5-news693390.html", "text": "С атрактивно дефиле, на което в ролята на манекени с облеклата на \"Агресия\" се превъплътиха актьорите от най-популярния филм \"12 А\", започна Седмицата на модата в София снощи. Нестандартното решение за ревюто е продиктувано от идеята да се представи младежката линия на брандовете, чийто представител е модния ни гигант. Актрисата Анелия Мангърова първа мина по котешката пътека в спортен екип на аржентинската марка \"La Martina\". Влогърът Христо Стефанов, Борислав Радулов и Петър Райжеков бяха с якета с пълнеж от гъши пух в актуалните за сезона цветове - маслено зелено и тъмно синьо. Нежните грации Велислава Костадинова, Елица Стоянова, Мария Кацарова, Андреа, Християна Стоименова и Василена Димитрова бяха облечени изцяло в дамската линия. Марио Шишков и Галин Найденов дефилираха с най-новата колекция на \"Tombolini\". Преди финала, Александър Атанасов, Йоан Карамфилов и Мариан Методиев представиха най-новата колекция на фирмата на Мая Антова. Финалът на ревюто бе поверен на дългогодишните манекени на марката - Александър Григоров и Михаил Кирков.", "date": "2017.09.27", "title": "Актьорите от \"12 А\" звезди на модно дефиле"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8-%D1%85%D0%B0%D0%BB%D1%84-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BB%D0%B0%D1%83%D1%82%D0%B0---%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D0%BC%D0%B8%D0%BD%D0%B0%D0%B2%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D1%82%D0%B5%D1%81%D1%82%D0%BE%D0%B2%D0%B5-news693437.html", "text": "Френският дефанзивен халф Раян Фрикеч се появи днес на \"Лаута\", малко след края на тренировката на Локомотив (Пловдив). Футболистът, който има 150 мача във втора лига на Франция, не слезе от колата, с която пристигна, но за сметка на това в нея се качи лекарят на черно-белите, пише \"Пловдив Дерби\". Д-р Павлов ще придружи играча по време на медицинските прегледи. Ако всичко с футболиста е наред и не се появят усложнения в здравословното му състояние, ще се премине към финалните преговори за договор с него. Междувременно Дани Кики направи днес първа тренировка с отбора след отстраняването му преди около 2 седмици. Умарбаев продължава да е под въпрос за мача със Септември и тренира отделно във фитнеса заради разтежението, което получи по време на дербито с Ботев, загубено с 0:3.", "date": "2017.09.27", "title": "Френски халф пристигна на \"Лаута\" - в момента минава медицински тестове"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%BE%D1%80%D1%8F%D1%82-%D0%BE%D1%89%D0%B5-400-%D1%85%D0%B8%D0%BB%D1%8F%D0%B4%D0%B8-%D0%BA%D0%BB%D0%B8%D0%B5%D0%BD%D1%82%D0%B8-%D0%BD%D0%B0-%D0%BD%D0%B8%D1%81%D0%BA%D0%BE%D0%B1%D1%8E%D0%B4%D0%B6%D0%B5%D1%82%D0%BD%D0%B0%D1%82%D0%B0-%D1%80%D0%B0%D0%B9%D1%8A%D0%BD%D0%B5%D1%8A%D1%80-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%BE%D0%B1%D1%8F%D0%B2%D0%B8-%D0%BE%D1%89%D0%B5-%D0%B0-news693416.html", "text": "както ПИК съобщи, преди дни Европейската комисия е призовала нискобюджетния авиопревозвач „Райънеър“ да се съобразява с правата на пътниците от Европейския съюз, във връзка с шокиращото решение на компанията да отмени близо 2 100 полета. Авиокомпанията разгневи много пътници, след като обяви плановете си да отменя по 40-50 полета дневно до края на октомври, оправдавайки се, че трябва да изчисти отпуските на персонала си до края на годината. Плановете за почивка и пътуване на повече от 400 хиляди души са провалени заради действията на „Райънеър“ и вчера  Европеийската комисия  призова компанията да се съобразява с правата на пътниците, включително да изплаща обезщетения. Говорител на комисията заяви на пресконференция в Брюксел, че „Авиопревозвачите, опериращи на територията на Европейския съюз, трябва да уважават правилата на общността“. Според регулациите на Брюксел, пасажерите могат да поискат до 600 евро компенсация, ако техния полет бъде отменен и те не са получили предупреждение за това две седмици предварително. Нискобюджетната ирландска авиокомпания„Райънеър“ обяви в сряда нови анулации на полети в периода между ноември и март 2018 г., засягащи близо 400 хил. клиенти, предава Франс прес. Заради стачните действия на пилотите компанията бе принудена да анулира повече от 2,1 хил. полети за периода между средата на септември и края на октомври, засягащо 315 хил. клиенти.", "date": "2017.09.27", "title": "ИЗВЪНРЕДНО! Горят още 400 хиляди клиенти на нискобюджетната \"Райънеър\"! Компанията обяви още анулации на полети до 2018 г. "}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D0%BE-%D0%B8%D0%B4%D0%B2%D0%B0-%D0%BF%D1%80%D0%B5%D0%B7-2019-%D0%B3-news693359.html", "text": "След като \"То\" подобри няколко боксофис рекорда, стана ясно, че продължението по култовия роман на Стивън Кинг ще се появи на голям екран на 6 септември 2019г. До този момент \"То\" реализира над 480 милиона долара световен боксофис, като приходите със сигурност ще надхвърлят 500 милиона съвсем скоро. И ако първата част разказва историята само на децата, то втората ще бъде посветена на същите персонажи, но 30 години по-късно, когато те си спомнят за ужаса, който са преживели в детството си. Режисьорът Андрес Мускети отново ще седне на режисьорския стол, а със сценария ще се заеме Гари Доберман, който работеше и по първата част. Най-характерният образ на романа - клоунът Пениуайз, отново ще бъде пресъздаден от Бил Скарсгард, син на шведската звезда Стелан Скарсгард, съобщи \"Cinefish.bg\".", "date": "2017.09.27", "title": "Продължението на \"То\" идва през 2019 г."}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D0%BB%D0%B5%D1%82%D0%B8%D1%89%D0%B5-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%81%D0%B5%D0%B3%D0%B0-news693484.html", "text": "Комисията за защита на конкуренцията /КЗК/ каза „не“ на ДЗЗД „Силк Роуд Пловдив Еърпорт“, който обжалваше отстраняването си от участие за концесията на Летище Пловдив. Това е видно от Определение №1046 на КЗК. При отваряне на офертите, от Министерство на транспорта елиминираха дружеството заради пропуски в документацията, съобщава Марица. Освен отхвърления кандидат, зад който стои компания на скандалния швейцарец Урс Майстерханс, другите двама, които остават да се борят за концесията на аеропорта, са китайският конгломерат HNA Group и пловдивското обединение \"Консорциум Летище Пловдив\", съставено от \"Тракия икономическа зона\" и автотранспортната фирма ПИМК, подкрепени от Община Пловдив. Решението на КЗК подлежи на обжалване пред Върховния административен съд.", "date": "2017.09.27", "title": "Двама остават в битката за Летище Пловдив, засега"}
{"url": "http://pik.bg/%D1%84%D1%80%D0%BE%D0%BD%D1%82%D0%BC%D0%B5%D0%BD%D1%8A%D1%82-%D0%BD%D0%B0-%E2%80%9E%D0%B0%D0%B5%D1%80%D0%BE%D1%81%D0%BC%D0%B8%D1%82%E2%80%9D-%D1%81%D1%82%D0%B8%D0%B2%D1%8A%D0%BD-%D1%82%D0%B0%D0%B9%D0%BB%D1%8A%D1%80-%D0%B5-%D0%B7%D0%BB%D0%B5-%D0%B3%D1%80%D1%83%D0%BF%D0%B0%D1%82%D0%B0-%D0%BE%D1%82%D0%BC%D0%B5%D0%BD%D0%B8-4-%D0%BA%D0%BE%D0%BD%D1%86%D0%B5%D1%80%D1%82%D0%B0-news693391.html", "text": "Фронтменът на „Аеросмит” Стивън Тайлър има „неочакван здравословен проблем”, който принуди групата да отмени четири концерта в Южна Америка – в Бразилия, Чили, Аржентина и Мексико. В изявлението на групата не се посочва какъв е здравословният проблем на Тайлър, но заради него временно той не може нито да пътува, нито да изнася концерти. През 2006 г. Тайлър се подложи на операция на гласните струни. Сега той се извини на феновете си в Южна Америка за отменените концерти, като призна, че се чувства, сякаш ги е разочаровал и заяви, че се надява да се върне на сцената. „Аеросмит” изнесе концерти в Рио де Жанейро миналата седмица и в Сао Пауло в понеделник.", "date": "2017.09.27", "title": "Фронтменът на „Аеросмит” Стивън Тайлър е зле! Групата отмени 4 концерта "}
